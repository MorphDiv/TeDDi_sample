# language_name_wals:	Canela-Krahô
# language_name_glotto:	Canela-Krahô
# ISO_639-3:		ram
# year_composed:	NA
# year_published:	1986  
# mode:			written
# genre_(broad):	grammar
# genre_(narrow):	NA
# writing_system:	Latn
# special_characters:	There are diacritics used to modify the latin script, but these are not further explained in the translation.  
# short_description:	The Bible in Canela-Krahô.
# source:		www.ScriptureEarth.com
# copyright_short:	© 2012, Liga Bíblica Internacional
# copyright_long:	Você pode copiar, distribuir, exibir e executar a obra sob as seguintes condições: • Atribuição. Você deve dar crédito ao autor original, da forma especificada pelo autor ou licenciante. • Uso ñão-Comercial. Você não pode utilizar esta obra com finalidades comerciais. • Vedada a Criação de Obras Derividas. Você não pode alterar, transformar ou criar outra obra com base nesta. http://creativecommons.org/licenses/by-nc-nd/3.0/
# sample_type:		whole
# comments:		This is not a text of the Parallel Bible corpus. Hence, the numbering of books and verses is not given in the stanardized format described by Mayer & Cysouw (2014). Rather, the name of the book is given in upper case letters followed by an empty line. The number of the chapter is given in a single line at the beginning of the chapter. Additionally, chapters are delimited by an empty line. The verse numbers are given at the beginning of each verse followed by a tab delimiter. After each verse follows a line break. Note that there are also headings to chapters and sometimes to paragraphs, these are given in a separate line but without a verse number preceeding it, but with a line tag <title>, e.g. "<title>	Pê Pahpãm amcro te xêj kam ampo cunea to" In accordance with the Parallel Bible Corpus, additional white spaces are added around punctuation, e.g. < , > and < . > respectively.

<book_1>
<title> Kam To Ihtẽm Xà 1.1-31 

<chapter_1> 
<title>	Pê Pahpãm amcro te xêj kam ampo cunea to
<verse_1>	Pê nee jũm Pahpãm ton nare , ne nee jũ caxuw amji ton nare , ne ramã pjê ton xwỳjre na ihkrĩ rohnỳtti mã . Pê mam Pahpãm côjkwa me pjê me , ampo cunea to . Ne nee pê ampo to , ampo itajê ton nare .
<verse_2>	Pê pjê ata kam ampo hamreare , ne caprỳ , ne kam awcapàtkuti , ne cô me pjê cormã ajcacwa tu . Pê Pahpãm Carõ Pejti ata , cô me pjê picacwỳr ata cwỳrpê , curia ajco apu ipa .
<verse_3>	Mã Pahpãm te hũjarẽn to : — Imã hàhcujro xà nõ na prãm! — hajỹr me ajkaam , mã amcro pyrentu .
<verse_4>	Mã Pahpãm te amcro ita pupun , mã cumã impeaj to impej , mã cute amcro me caxwa to ipicapôn .
<verse_5>	Ne cute amcro mã haprỳ to : “ Apẽ ” hajỹr , ne awcapàtkô mã haprỳ to : “ Caxwa ” hajỹr . Hõhõ , amcro cakônĩ itana , pê hapên xà itajê kwỳ ton to hane .
<title>	Amcro pijakrut ata kam Pahpãm jàpên xà 
<verse_6>	Ne amcro pijakrut jõ iràrà na , pê Pahpãm cô mã harkwa to : — Amji to ajcapô , ne kỳj rũm côjkwa wỳr akwỳ api ne ahtwỳ , ne harã mã pjê kam akwỳ ahtwỳ — hane .
<verse_7>	Mã cô te amji to ipicapôn pyrentu , ne kỳj pê ita jàhhuc , ne harã mã ita jàhhuc .
<verse_8>	Mã Pahpãm te kỳj rũm ita mã haprỳ to : “ Côjkwa ” hajỹr . Hõhõ , amcro pijakrut kam pê hàpên xà itajê kwỳ ton to hane .
<title>	Amcro incrê ata kam Pahpãm jàpên xà
<verse_9>	Ne ahna amcro incrê jõ iràrà na , pê Pahpãm pjê kam cô me amcrà mã harkwa to : — Me amji to ajcapô , ne ita wỳr amcrà , ne ita wỳr cô — hane me ajkaam , mã cute amji to ipicapôn .
<verse_10>	Mã cute amcrà mã haprỳ to : “ Pjê ” hajỹr . Ne cute cô te cuprõn ata mã haprỳ to : “ Côxwa ” hajỹr . Ne cute hõmpun , mã cumã impeaj to impej .
<verse_11>	Pê Pahpãm pjê mã harkwa to : — Amji kam pĩhhy me , pĩhhô me , ahpỹanre na ajpẽn caxuw me hàprà hy cunea to — hane .
<verse_12>	Mã cute amji ton pyrentu , ne pjê kam apu hapôj . Ne ahpỹanre na ajpẽn caxuw kam ihhy , ne kam hô ne hapôj . Mã cute hõmpun , mã cumã impeaj to impej .
<verse_13>	Hõ , ahna amcro incrê itajê kam , pê hàpên xà itajê kwỳ ton to hane .
<title>	Amcro te cwat ata kam Pahpãm jàpên xà
<verse_14-15>	Ne ahna amcro te cwat jõ iràrà na , pê Pahpãm côjkwa mã harkwa to : — Amji kam gàhcujro xà nõ to , mãr quê pjê cujro , ne caxwa me amcro to ajcapô , ne amcro me , putwrỳ jõ amcro me , caku jõ putwrỳ cahyt — hane . Mã cute amji ton pyrentu ne ajêt .
<verse_16>	Ne cute hàhcujro xà catia to ipijakrut ne ton . Pê amcro to ihhimpej catê ata ri ampeaj kam cati , ne caxwa to ihhimpej catê ata ri hapyre mã incrire . Ne hanea ne cute caxêre ton .
<verse_17-18>	Ne ma côjkwa kam apu haxôr , cute pjê cujro , ne caxwa me apẽ to ihhimpej , ne amcro me awcapàtkô to ipicapôn prãmte . Mã cute hõmpun , mã cumã impeaj to impej .
<verse_19>	Hõ , ahna amcro te cwat itajê kam , pê hàpên xà itajê kwỳ ton to hane .
<title>	Amcro te xĩc ata kam Pahpãm jàpên xà
<verse_20>	Ne ahna amcro te xĩc jõ iràrà na , pê Pahpãm côxwa me côjkwa mã harkwa to : — Hã , ate amji kam ampo to me apijapar xà atajê to amji kam me hipu tu ne , côjkwa kam pryjara tor xà me , cô kam ampo cunea prar xà atajê mea mã — hane .
<verse_21>	Ne Pahpãm te cô kam ampo te amji to ipijapar xà atajê cunea ton , côxwa kam ampo catia atajê mea mã , ahpỹanre na ajpẽn caxuw , mã hàhtôa to hàhtô . Ne hanea ne , ajpẽn caxuw pryjara cunea ton , ne hõmpun , mã cumã impeaj to impej .
<verse_22>	Mã cute ihcunea caxuw carôt jõr ne cumã harkwa to : — Me akra to me hàhtôa , ne ma cô kam me apicamẽn to me mõ , ne me cô to hipu tu ne . Ne kỳj pê cuwênre tore to hàhtôa ne , ne ma me apicamẽn to me mõ — hajỹr .
<verse_23>	Hõ , ahna amcro te xĩc itajê kam , pê hàpên xà itajê kwỳ to hane .
<title>	Amcro te xêj ata kam Pahpãm jàpên xà
<verse_24>	Ne ahna amcro te xêj jõ iràrà na , pê Pahpãm pjê mã harkwa to : — Hã , pjê , amji kam ampo cunea capônỹre te amji to ipijapar xà atajê to , ne pjê na ampo apu ipa atajê to , ne ampo pry jàprêhti atajê to , ahpỹanre na ajpẽn caxuw — hane  . Mã cute amji ton pyrentu .
<verse_25>	Ne Pahpãm te ampo pryre jàprêhti itajê ton , ne ampo capônỹre itajê ton , ne pjê kam ampo apu ipa itajê cunea ton , ahpỹanre na ajpẽn caxuw . Ne cute hõmpun , mã cumã impeaj to impej .
<title>	Pê Pahpãm me panquêtjê to 
<verse_26>	Jirô pê mã ri Pahpãm te ajpẽn mã : — Ita caxuw cu ha amji kôat me hũmre nõ to , quê ha cupê me pahpyràac , ne ihtỳj amji kampa . Ne quê ha hanea ne côxwa kam tep me , côjkwa kam pryjara me , pjê kam ampo capônỹre atajê me , pryre jàprêhti atajê me , pjê kam ampo apu ipa itajê jamãr to ipa , ne me to ihhimpej to ipa — hajỹr .
<verse_27>	Ne cute amji kôat jũm xũmre ata ton , ne cahãj ita ton .
<verse_28>	Ne cute me cumã harkwa to : — Me akra to me hàhtôa to hàhtô to me mõ , ne ma me apicamẽn to me mõ , ne pjê to me hipu to me mõ , ne amji mã me hũtà ne me to ahimpej to me mõ . Ne côxwa kam tep to me ahimpej , ne côjkwa kam cuwênre to me ahimpej , ne ampo cunea pjê kam apu ipa atajê to me ahimpej .
<verse_29>	— Ne ate me gõ to , me gàpàn xà caxuw , ite me amã ihhy cunea me , pĩxô cunea ton , ate mehkur xà caxuw . 
<verse_30>	Ne pryre me , pryjara me , pjê kam ampo ipa atajê me , por ampo cunea amji cajpẽ ne incaca atajê mã , ite ahtu me ahtetet cunea ton , cute ihkur xà caxuw — hajỹr . Hõ , pê ampo itajê cunea ton to hane .
<verse_31>	Ne cute ihcunea pupun , mã cumã impeaj to impej . Hõ , ahna amcro te xêj atajê kam , pê hàpên xà atajê kwỳ ton to hane .

	

# language_name_wals:	Mandarin
# language_name_glotto:	Mandarin Chinese
# iso639_3:	cmn
# year_composed:	NA
# year_published:	2008
# mode:	written
# genre_broad:	fiction
# genre_narrow:	general_fiction
# writing_system:	Hans
# special_characters:	NA
# short_description:	Gao, Ming, 1306?-1359, 琵琶記, Chinese drama
# source:	http://www.gutenberg.org/ebooks/25246.html.noimages
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

琵琶記　　　元 高明
 　 第一出　副末開場
　　【水調歌頭】〔副末上〕秋燈明翠幕，夜案覽芸編。今來古往，其間故事幾多般。少甚佳人才子，也有神仙幽怪，瑣碎不堪觀。正是不關風化體，縱好也徒然。論傳奇，樂人易，動人難。知音君子，這般另作眼兒看。休論插科打諢，也不尋宮數調，只看子孝共妻賢。正是：驊騮方獨步，萬馬敢爭先。〔問內科〕且問後房子弟，今日敷演誰家故事？那本傳奇？〔內應科〕三不從琵琶記。〔末〕原來是這本傳奇。待小子略道幾句家門，便見戲文大意。
　　【沁園春】趙女姿容，蔡邕文業，兩月夫妻。奈朝廷黃榜，遍招賢士；高堂嚴命，強赴春闈。一舉鼇頭，再婚牛氏，利綰名牽竟不歸。饑荒歲，雙親俱喪，此際實堪悲。堪悲趙女支持，剪下香雲送舅姑。把麻裙包土，築成墳墓；琵琶寫怨，徑往京畿。孝矣伯喈，賢哉牛氏，書館相逢最慘淒。重廬墓，一夫二婦，旌表門閭。
　　極富極貴牛丞相。施仁施義張廣才。
　　有貞有烈趙貞女。全忠全孝蔡伯喈。
第二出　高堂稱壽
　　【瑞鶴仙】〔生上〕十載親燈火，論高才絕學，休誇斑馬。風雲太平日，正驊騮欲騁，魚龍將化。沉吟一和，怎離卻雙親膝下？且盡心甘旨，功名富貴，付之天也。〔鷓鴣天〕宋玉多才未足稱，子雲識字浪傳名。奎光已透三千丈，風力行看九萬程。經世手，濟時英，玉堂金馬豈難登？要將萊彩歡親意，且戴儒冠盡子情。蔡邕沉酣六籍，貫串百家。自禮樂名物，以及詩賦詞章，皆能窮其妙；由陰陽星曆，以至聲音書數，靡不得其精。抱經濟之奇才，當文明之盛世。幼而學，壯而行，雖望青雲之萬裏；入則孝，出則弟，怎離白髮之雙親？到不如盡菽水之歡，甘齏鹽之分。正是：行孝於己，責報於天。自家新娶妻房，才方兩月。卻是陳留郡人，趙氏五娘。儀容俊雅，也休誇桃李之姿；德性幽閒，盡可寄蘯蘩之托。正是：夫妻和順，父母康寧。《詩》中有雲：“為此春酒，以介眉壽。”今喜雙親既壽而康，對此春光，就花下酌杯酒，與雙親稱壽，多少是好。昨已囑付五娘子安排，不免催促則個。娘子，酒席完備了未？請爹媽出來。
　　【寶鼎現】〔旦內應科。外蔡公，淨蔡婆上。外〕小門深巷，春到芳草，人閑清晝。〔淨〕人老去星星非故，春又來年年依舊。〔旦趙五娘上〕最喜今朝春酒熟，滿目花開如繡。〔合〕願歲歲年年人在，花下常斟春酒。〔外〕孩兒，你請我兩個出來做什麼？〔生跪科〕告爹媽得知：人生百歲，光陰幾何？幸喜爹媽年滿八旬，孩兒一則以喜，一則以懼；當此青春光景，閒居無事，聊具一杯蔬酒，與爹媽稱慶則個。〔淨笑介〕阿老有得吃。〔外〕阿婆，這是子孝雙親樂，家和萬事成。
　　【錦堂月】〔生進酒科。生〕簾幕風柔，庭幃晝永，朝來峭寒輕透。親在高堂，一喜又還一憂。惟願取百歲椿萱，長似他三春花柳。〔合〕酌春酒，看取花下高歌，共祝眉壽。
　　【前腔】〔旦〕輻輳，獲配鸞儔。深慚燕爾，持杯自覺嬌羞。怕難主蘯蘩，不堪侍奉箕帚。惟願取偕老夫妻，長侍奉暮年姑舅。〔合前〕
　　【前腔】〔外〕還愁，白發蒙頭，紅英滿眼，心驚去年時候。只恐時光，催人去也難留。孩兒，惟願取黃卷青燈，及早換金章紫綬。〔合前〕
　　【前腔】〔淨〕還憂，松竹門幽，桑榆暮景，明年知他健否安否？歎蘭玉蕭條，一朵桂花難茂。媳婦，惟願取連理芳年，得早遂孫枝榮秀。〔合前〕
　　【醉翁子】〔生〕回首，歎瞬息烏飛兔走。喜爹媽雙全，謝天相佑。〔旦〕不謬，更清淡安閒，樂事如今誰更有。〔合〕相慶處，但酌酒高歌，共祝眉壽。〔外〕孩兒，你今日為我兩個慶壽，這便是你的孝心。人生須要忠孝兩全，方是個丈夫。我才想將起來，今年是大比之年，昨日郡中有吏來辟召，你可上京取應，倘得脫白掛綠，濟世安民，這才是忠孝兩全。〔生〕爹媽高年在堂，無人侍奉，孩兒豈敢遠離。實難從命。
　　【前腔換頭】〔外〕卑陋，論做人要光前耀後。勸我兒青雲萬裏，早當馳驟。〔淨〕聽剖，真樂在田園，何必區區公與侯。〔合前〕
　　【僥僥令】〔生、旦〕春花明彩袖，春酒泛金甌。但願歲歲年年人長在，父母共夫妻相勸酬。
　　【前腔】〔外、淨〕夫妻好廝守，父母願長久。坐對兩山排闥青來好，看將一水護田疇，綠繞流。
　　【十二時】山青水綠還依舊，歎人生青春難又，惟有快活是良謀。
　　逢時對景且高歌，須信人生能幾何？
　　萬兩黃金未為貴，一家安樂值錢多。
第三出　牛氏規奴
　　〔末老院子上〕風送爐香歸別院，日移花影上閒庭。晝長人靜無他事，惟有鶯啼三兩聲。小子不是別人，卻是牛太師府裏一個院子。若論俺太師的富貴，真個：只有天在上，更無山與齊；舉頭紅日近，回首白雲低。怎見得富貴？他勢壓中朝，資傾上苑。白日映沙堤，青霜凝畫戟。門外車輪流水，城中甲第連天。瓊樓酬月十二層，錦障藏春五十裏。香散綺羅，寫不盡園林景致；影搖珠翠，描不就庭院風光。好耍子的油碧車輕金犢肥，沒尋處的流蘇帳暖春雞報。畫堂內持觴勸酒，走動的是紫綬金貂；繡屏前品竹彈絲，擺列的是朱唇粉面。玳瑁筵前爇寶香，真個是朝朝寒食；琉璃影裏燒銀燭，果然是夜夜元宵。這般樣福地洞天，可知有仙姝玉女。休誇富貴的牛太師，且說賢德的小娘子。真個好一位小娘子呵！看他儀容嬌媚，一個沒包彈的俊臉，似一片美玉無瑕；體態幽閒，半點難勾引的芳心，如幾層清水徹底。珠翠叢中長大，倒堪雅淡梳妝；綺羅隊裏生來，卻厭繁華氣象。怪聽笙歌聲韻，惟貪針指工夫。愛此清幽，鎮白日何曾離繡閣；笑人游冶，傍青春那肯出香閨。開遍海棠花，也不問夜來多少；飛殘楊柳絮，竟不道春去如何。要知他半點貞心，惟有穿瑣窗的皓月；能回他一雙嬌眼，除非翻翠幌的清風。決非慕司馬的文君，肯學選伯鸞的德耀。更羨他知書知禮，是一個不趨蹌的秀才；若論他有德有行，好一位戴冠兒的君子。多應是相門相種，可惜不做廝兒；少什麼王子王孫，爭要求為佳配。呀！理會得麼？他是玉皇殿前掌書仙，一點塵心謫九天。莫怪蘭香熏透骨，霞衣曾惹禦爐煙。呀！好怪麼！只見府堂中老姥姥和惜春姐兩個，笑哈哈舞將出來。我且躲在一邊，看他來此做什麼。〔淨老姥姥，醜惜春上〕
　　【雁兒落】〔淨〕庭院重重，怎不怨苦？要尋個男兒，又無門路。〔醜〕甚年能夠和一丈夫，一處裏雙雙雁兒舞。〔相見科。末〕來，我且問你兩個，往常間不曾恁的快活，今日如何這般快活？〔醜〕院公，你那得知我吃小姐苦哩！並不許半步胡踹，又不要我說男兒那邊廂去。咳，苦也！你不要男兒，我須要哩。他也道我和他相似，笑也不許我笑一笑。今日天可憐見，吃我千方百計去說動他，只限我半個時辰去後花園閑耍一遭。你道我如何不快活？〔淨〕院公，便是我，也千不合萬不合，前生不曾種得福田，爹娘把我送在府堂中做個丫頭。到今年紀老了，不曾得一日眉頭舒展。今日天可憐見，老相公入朝，我才得偷身來此閑耍一遭。你道我如何不快活？〔末〕元來恁的，可知道你二人快活也。〔淨〕院公，你伏侍老相公，卻是公的又撞著公的；我與惜春伏侍小姐，卻是雌的又撞著雌的。〔末〕呀，老姥姥，你怎的說這話。惜春年紀小，也怪他傷春不得。你年紀這般老大，也說這般傷春的話，成什麼樣子！〔淨〕哱息！老畜生，倒吃你識破了。卻不道秋茄晚結，菊花晚發。我雖然老便老，似京棗，外面皺，裏頭好。你不聞東村有個李太婆，年紀七八十歲，頭光撻撻的，也只要嫁人。人問道婆婆你這的老了，又要去嫁人怎的，那婆婆做四句詩應得好。〔末〕如何說？〔淨〕道是人生七十古來稀，不去嫁人待何時。下了頭髻床上睡，枕頭上架兩個大擂捶。〔末〕你有些欠尊重。〔醜〕休閒話，今日能夠得來此花園遊嬉，也不容易。又撞著院公在此，咱每三個何不做個耍子。〔末〕也說得是，還是做什麼耍子好？〔淨〕院公，和你踢氣球耍子。〔末〕不好。〔淨〕怎的不好？〔西江月〕〔末〕白打從來逞藝，官場自小馳名。如今年老腳踜蹭，圓社無心馳騁。空使繡襦汗濕，漫教羅襪生塵。兀的是少年子弟俏門庭。老姥姥，不似你寶妝行徑。〔醜〕院公踢氣球不好，便和你鬥百草耍子。〔末〕也不好。〔醜〕怎的不好？〔末〕香徑裏攀殘柳眼，雕欄畔折損花容。又無巧藝動王公，枉費工夫何用？驚起嬌鶯語燕，打開浪蝶狂蜂。若還尋得個並頭紅，惜春姐，早把你芳心引動。〔淨醜〕院公，你道兩樣都不好，如今打秋千耍子好麼？〔末〕這個卻好。你聽我說：玉體輕流香汗，繡裙蕩漾明霞。纖纖玉手彩繩拿，真個堪描堪畫。本是北方戎戲，移來上苑豪家。女娘撩亂隔牆花，好似半仙戲耍。〔淨醜〕恁地便打秋千，只是沒有架子。〔末〕這花園中那裏得他？一來老相公不喜；二來小娘子不好。縱有也倒壞了，〔醜〕院公，沒奈何我每三個在這裏廝輪做個秋千架，一人打，兩人抬。〔末〕如此也好，誰人先打。〔淨醜〕我兩人抬，院公先打起。〔做架科，末〕你兩人不要跌了我。〔淨醜〕院公你放心，只管上去打。〔末打科〕
　　【窣地錦襠】〔末〕花紅柳綠草芊芊，正值春光豔陽天。我和你不來此處打秋千，為人一生也徒然。〔放跌科，末〕你兩個跌得我好，如今輪該老姥姥打。〔淨〕你兩個也不要跌了我。〔末〕老姥姥放心，不妨事，只管打。〔淨打科〕
　　【前腔】〔淨〕春光明媚景色鮮，遊遍花塢聽杜鵑。那更上苑柳如綿，我和你不打秋千枉少年。〔放跌科，淨〕你兩個騙得我好，如今輪該惜春打。〔醜〕你兩人也不要跌了我。〔淨〕惜春放心，只管打便罷。〔醜打科〕
　　【前腔】〔醜〕奴是人間快活仙，吃了飽飯愛去眠。莫教小姐來撞見，那時高高吊起打三千。〔放跌科。貼牛氏上〕莫信直中直，須防仁不仁。是耍得好呵！〔末、淨走下，醜做不知，雲〕你兩個騙得我好，如今我打了，又該院公打。〔貼扯醜耳科〕賤人，恁的為人不尊重，只要閑嬉並閑哄。〔醜驚科〕小姐，教人怎不去閑哄，你看那秋千架尚兀自走動哩。〔貼〕賤人，我只教你在此閑玩片時，誰許你如此。〔醜〕小姐，奴家心裏憂悶，只得在此消遣則個。〔貼〕賤人，你心中憂悶怎的？〔醜〕小姐，奴家名喚做惜春。見這春去了，便自傷春起來，教人如何不悶？〔貼〕賤人，有甚傷春處？〔醜〕小姐，我早晨裏只聽疏辣辣寒風吹散了一簾柳絮；餉午間只見淅零零細雨，打壞了滿樹梨花。一霎時轉幾對黃鸝，猛可地叫數聲杜宇。奴家見此春去，如何不悶？〔貼〕春光自去，有什麼悶來？我和你去習學女工便了。〔醜〕咳，苦也！這般天氣，誰不去閑嬉？小姐卻教惜春去習女工，兀的不是悶殺惜春麼？〔貼〕婦人家誰許你閑嬉？不習女工，有甚勾當？你卻不學那不出閨門的。〔醜〕小姐，你有盈箱羅綺，滿頭珠翠，少什麼子，卻這般自苦？〔貼〕賤人！好怪麼？做女工是你本分的事，問有和沒有做什麼？〔醜〕恁地惜春拜辭小姐去也。〔貼〕你拜辭我那裏去？〔醜〕小姐，我去伏侍別人，與他傳消遞息，隨趁也得些快活。〔貼〕咳，賤人伏侍我，我有甚虧了你？〔醜〕小姐，我伏侍著你時節，見男兒也不許我抬頭看一看。前日豔陽天氣，花紅柳綠，貓兒也動心，你也不動一動。如今暮春時候，鳥啼花落，狗兒也傷情，你也不傷一傷。惜春其實難和小姐過活。〔貼〕呀！這賤人，你是顛是狂，說這般話，我就去對老相公說，好生施行你。〔醜跪科〕小姐，可憐見惜春心裏悶，因此這般說。〔貼〕賤人！我饒你這遭，你看麼？
　　【祝英台近】〔貼〕綠成陰，紅似雨，春事已無有。〔醜〕聞說西郊，車馬尚馳驟。〔貼〕怎如柳絮簾櫳，梨花庭院。〔合〕好天氣清明時候。〔玉樓春〕〔醜〕清明時節單衣試，爭奈晝長人靜重門閉。〔貼〕我芳心不解亂縈牽，羞睹遊絲與飛絮。〔醜〕小姐，我在繡窗欲待拈針指，忽聽鶯燕雙雙語。〔貼〕賤人，無情何事管多情？任取春光自來去。〔醜〕小姐，你有什麼法兒，教惜春休悶哩？〔貼〕你且聽我說：
　　【祝英台序】〔貼〕把幾分春，三月景，分付與東流。〔醜〕小姐，如今鳥啼花落，你須煩惱些麼？〔貼〕啼老杜鵑，飛盡紅英，端不為春閒愁。〔醜〕你不閒愁，也還去賞玩麼？〔貼〕休休，婦人家不出閨門，怎去尋花穿柳？〔醜〕小姐你不去賞玩，只怕消瘦了你。〔貼〕我花貌誰肯因春消瘦？
　　【前腔換頭】〔醜〕春晝，只見燕成雙，蝶引隊，鶯語似求友。〔貼〕呀！賤人，你是人，卻說那蟲蟻做什麼？〔醜〕那更柳外畫輪，花底雕鞍，都是少年閒遊。〔貼〕這賤人，你是婦人家，說那男兒的事做什麼？〔醜〕難守，繡房中清冷無人，我待尋一個佳偶。〔貼〕呀！你倒思量丈夫起來。〔醜〕這般說，我終身休配鸞儔。
　　【前腔換頭】〔貼〕惜春，知否？我為何不卷珠簾，獨坐愛清幽？〔醜〕清幽，清幽，怎奈人愁！〔貼〕縱有千斛悶懷，百種春愁，難上我的眉頭。〔醜〕小姐，只怕你不常恁的。〔貼〕休憂，任他春色年年，我的芳心依舊。〔醜〕只怕風流年少的哄動你。〔貼〕這文君可不擔閣了相如琴奏。
　　【前腔換頭】〔醜〕今後，方信你徹底澄清，我好沒來由。〔貼〕惜春，你怎的不收斂了心？〔醜〕想像暮雲，分付東風，情到不堪回首。〔貼〕你怎的不學著我？〔醜〕姐姐聽剖：你是蕊宮瓊苑神仙，不比塵凡相誘。〔貼〕恁地自隨我習女工便了。〔醜〕我謹隨侍娘行，拈針挑繡。〔醜〕姐姐，你聽那子規卻是啼得好哩。
　　休聽枝上子規啼，悶在停針不語時。
　　窗外日光彈指過，席前花影坐間移。
第四出　蔡公逼試
　　【一剪梅】〔生上〕浪暖桃香欲化魚，期逼春闈，詔赴春闈。郡中空有辟賢書，心戀親闈，難舍親闈。世間好物不堅牢，彩雲易散琉璃碎。蔡邕本欲甘守清貧，力行孝道。誰知朝廷黃榜招賢，郡中把我名字保申上司去了；一壁廂已有吏來辟召，自家力以親老為辭。這吏人雖則去，只怕明日又來，我只得力辭便了。正是：人爵不如天爵貴，功名爭似孝名高。
　　【宜春令】雖然讀萬卷書，論功名非吾意兒。只愁親老，夢魂不到春闈裏。便教我做到九棘三槐，怎撇得萱花椿樹。天那！我這衷腸，一點孝心對誰語？
　　【前腔】〔末張太公上〕相鄰並相依倚，往常間有事，來相報知。〔生〕來的卻是張太公呵。〔相見科，末〕秀才，試期逼矣，早辦行裝前途去。〔生〕公公，我雙親年老，不去。〔末〕呀！秀才，子雖念親老孤單，親須望孩兒榮貴。你趁此青春不去，更待何日？〔生〕公公言極有理，爭奈父母無人奉侍，如何去得？〔末〕你既不肯去呵，且看老員外和老安人出來如何說；我想起來，也只是教你去的分曉。道猶未了，老員外來也。〔外上〕
　　【前腔】時光短，雪鬢催，守清貧不圖甚的。有兒聰慧，但得他為官，吾心足矣。〔外末相見科。外〕孩兒，天子詔招取賢良，秀才每都求科試。你快赴春闈，急急整著行李。〔末〕老安人也出來了。〔淨上〕
　　【前腔】娘年老，八十餘，眼兒昏又聾著兩耳。又沒個七男八婿，只有一個孩兒，要他供甘旨。方才得六十日夫妻，老賊強逼他爭名奪利。天那，細思之，怎不教老娘嘔氣。〔相見科，淨〕孩兒。我不合娶個媳婦與你，方才得兩個月，你渾身便瘦了一半。若再過三年，怕不成一個枯髏。〔末〕呀，老安人，你要他夫妻不諧呵。〔外〕孩兒，如今黃榜招賢，試期已逼；郡中既然辟召你，你的學問可知，如何不去赴選？〔生〕告爹爹得知，孩兒非不要去。爭奈爹媽年老，家中無人侍奉。〔末〕老員外和老安人，不可不作成秀才去走一遭。〔淨〕咳，太公你豈不知道，我家中又沒有七子八婿，只有一個孩兒，如何去得？〔外〕呀！你怎說這話，如今去赴選的，家中都有七子八婿麼？〔淨〕料賊，你如今眼又昏，耳又聾，又走動不得。你教他去後，倘有些個差池，兀教誰來看顧？你真個沒飯吃便餓死你，沒衣穿便凍死你，你知道麼？〔外〕你婦人家理會得什麼！孩兒若做得官時，也改換我門閭，如何不教他去？〔生〕爹爹說得自是，只是孩兒難去。
　　【繡帶兒】〔生〕親年老光陰有幾？行孝正當今日。〔末〕秀才此行，必定脫白掛綠。〔生〕終不然為著一領藍袍，卻落後五彩斑衣。思之，此行榮貴雖可擬，怕親老等不得榮貴。〔外〕孩兒，春闈裏紛紛的都是大儒，難道是沒爹娘的方去求試？
　　【前腔換頭】〔末〕秀才，你休疑，男兒漢淩雲志氣，何必苦恁淹滯。秀才，你此回不去呵，可不幹費了十載青燈，枉捱過半世黃齏？須知，此行是親志，你休固拒。秀才，那些個養親之志。〔淨〕我百年事只有此兒，老賊！難道是庭前森森丹桂。
　　【太師引】〔外〕他意兒我也難提起，這其間就裏我自知。〔末〕老員外知他為著什麼？〔外〕他戀著被窩中恩愛，捨不得離海角天涯。〔生〕孩兒豈有此心。〔外〕你是個讀書之人，我說一個比方與你聽：塗山四日離大禹，你今畢姻已曾兩月，直恁的捨不得分離。〔末笑科〕呀！秀才，你敢是如此麼？〔生〕太公，卑人怎敢？〔末〕秀才，你貪鴛侶守著鳳幃，只怕誤了你鵬程鶚薦消息。
　　【前腔】〔淨〕太公，他意兒只要供甘旨，又何曾貪歡戀妻。自古道曾參純孝，何曾去應舉及第？功名富貴天付與，天若與不求而至。〔生〕娘言是，望爹行聽取。〔外〕呀，娘言的是，父言的非呵。你敢是戀新婚，逆親言麼？〔生跪天科〕天那！蔡邕若是戀著新婚，不肯去呵，天須鑒蔡邕不孝的情罪。〔外怒介〕畜生，我教你去赴選，也只是要改換門閭，光顯祖宗，你卻七推八阻，有許多說話。〔生〕爹爹，孩兒豈敢推阻，爭奈爹媽年老，無人侍奉。萬一有些差池，一來人道孩兒不孝，撇了爹娘，去取功名；二來人道爹爹所見不達，止有一子，教他遠離，孩兒以此不敢從命。〔外〕不從我命，也由你；你且說如何喚做孝？〔淨〕老賊，你年紀八十餘歲，也不識做孝？披麻帶索便喚做孝。〔外〕咦，你曉得什麼！〔生〕告爹爹：凡為人子者，冬溫夏凊，昏定晨省，問其燠寒，搔其屙癢，出入則扶持之，問所欲則敬進之。所以父母在，不遠遊；出不易方，複不過時。古人的孝，也只是如此。〔外〕孩兒，你說的都是小節，不曾說著大孝。〔淨〕老賊，你又不曾死，只管教他做大孝，越出去赴選不得。〔末〕咦，這話有些不祥。〔外〕孩兒，你聽我說：夫孝始於事親，中於事君，終於立身。身體發膚，受之父母，不敢毀傷，孝之始也。立身行道，揚名後世，以顯父母，孝之終也。是以家貧親老，不為祿仕，所以為不孝。你若是做得官時節，也顯得父母好處，兀的不是大孝是什麼？〔生〕爹爹說得極是。但孩兒此去，知道做得官否？若還不中時節，既不能夠事親，又不能夠事君，卻不兩下擔閣了。〔末〕秀才所見差矣。老漢嘗聞古人雲：幼而學，壯而行；懷寶迷邦，謂之不仁。孔席不暇暖，墨突不待黔，伊尹負鼎俎於湯，百里奚五羊皮自鬻，也只要順時行道，濟世安民。自古道：學成文武藝，貨與帝王家。秀才，你這般才學，如何不去做官？〔淨〕太公，你都有好言勸我孩兒去赴選。我有個故事說與你聽。〔末〕老漢願聞。〔淨〕在先東村李員外有個孩兒，也讀兩行書。他爹爹每日鬧吵，只是教孩兒去求官，孩兒吃不過爹爹鬧吵，去到長安，那裏無人抬舉。他遂流落去街上乞食，見個平章宰相，他疾忙在地上拜著，叫聲抬舉他。那宰相道：我與你做個養濟院大使，去管你爹娘。這孩兒自思道：做個養濟院大使，如何管得自己的父母。比及他回家，不想他父母無人供養，流落在養濟院裏居住。他父母見孩兒回來，說道我教孩兒去得是，今日我孩兒做個頭目，眾人也不敢欺負我。你如今勸我孩兒去赴選，千萬叫他做個養濟院頭目回來，眾人也不敢欺負我。〔末笑科〕老安人你說這乞丐事，盡教我聽了半日。〔外〕孩兒，你趁早收拾行李起程。〔生〕爹爹，孩兒去則不妨，只是爹媽年老，教誰看管。〔末〕秀才不必憂慮。自古道千錢買鄰，八百買舍。老漢既忝在鄰居，你但放心前去，若是宅上有些小欠缺，老漢自當應承。〔生〕如此，多謝公公！凡事仗托周濟。此行若獲寸進，決不敢忘恩。卑人沒奈何，只得收拾行李便去。
　　【三學士】〔生〕謝得公公意甚美，凡事仗托扶持。假饒一舉登科日，難道是雙親未老時。只恐錦衣歸故里，怕雙親不見兒。
　　【前腔】〔外〕萱室椿庭衰老矣，指望你改換門閭。孩兒，你道是無人供養我，若是你做得官來時節呵，三牲五鼎供朝夕，須勝似啜菽並飲水。你若錦衣歸故里，我便死呵，一靈兒終是喜。
　　【前腔】〔末〕托在鄰家相依倚，自當效些區區。秀才，你為甚十年窗下無人問？只圖個一舉成名天下知。你若不錦衣歸故里，誰知你讀萬卷書？
　　【前腔】〔淨〕一旦分離掌上珠，我這老景憑誰？苦，忍將父母饑寒死，博得孩兒名利歸。你縱然錦衣歸故里，補不得你名行虧。
　　急辦行裝赴試闈，父親嚴命怎生違？
　　一舉首登龍虎榜，十年身到鳳凰池。
第五出　南浦囑別
　　【謁金門】〔旦上〕春夢斷，臨鏡綠雲撩亂。聞道才郎游上苑，又添離別歎。〔生上〕苦被爹行逼遣，脈脈此情何限。〔合〕骨肉一朝成拆散，可憐難舍拚。〔旦〕官人，雲情雨意，雖可拋兩月之夫妻；雪鬢霜鬟，竟不念八旬之父母。功名之念一起，甘旨之心頓忘，是何道理？〔生〕娘子，膝下遠離，豈無眷戀之意？奈堂上力勉，不聽分剖之詞。咳，教卑人如何是好？〔旦〕官人，我猜著你了：
　　【忒忒令】〔旦〕你讀書思量做狀元，我只怕你學疏才淺。〔生〕娘子那見我學疏才淺？〔旦〕官人，只是《孝經》、《曲禮》，你早忘了一段。〔生〕咳，我幾曾忘了？〔旦〕卻不道夏凊與冬溫，昏須定，晨須省，親在遊怎遠？
　　【前腔】〔生〕我哭哀哀推辭了萬千，〔旦〕那張太公如何？〔生〕他鬧吵吵抵死來相勸。〔旦〕官人，你不去時也須由你。〔生〕將我深罪，不由人分辯。〔旦〕罪你甚的？〔生〕他道我戀新婚，逆親言，貪妻愛，不肯去赴選。
　　【沈醉東風】〔旦〕你爹行見得好偏，只一子不留在身畔。官人，公婆如今在那裏？〔生〕在堂上。〔旦〕既在堂上，我和你去說。〔生〕娘子，你怎的又不去了？〔旦〕罷罷罷，我和你去說時節呵，他又道我不賢，要將伊迷戀。苦！這其間教人怎不悲怨？〔合〕為爹淚漣，為娘淚漣，何曾為著夫妻上掛牽。
　　【前腔】〔生〕做孩兒節孝怎全，做爹行不從幾諫。〔旦〕官人，你為人子的，不當恁的埋冤他。〔生〕非是我要埋冤，只愁他影只形單，我出去有誰看管。〔合〕為爹淚漣，為娘淚漣，何曾為著夫妻上掛牽。〔生〕呀，爹媽來了，娘子你且揾了眼淚。
　　【臘梅花】〔外、淨上〕孩兒出去在今日中，爹爹媽媽來相送。但願魚化龍，青雲得路，桂枝高折步蟾宮。〔外〕孩兒，你行李收拾了未？〔生〕行李收拾已了。〔外〕收拾既了，如何不去？〔淨〕老賊，他若出去了，家中別無第二人，止有一個媳婦，如何不分付幾句。〔生〕孩兒沒別事，只待張太公來，把爹媽拜託與他，教他早晚應承，孩兒庶可放心前去。〔旦〕呀，張太公早來。〔末上〕仗劍對樽酒，恥為遊子顏；所志在功名，離別何足歎。〔生〕太公，卑人如今出去，家中並無親人。爹媽年老，只有一個媳婦，卻是女流，凡事全賴公公相與扶持；家中倘有些小欠缺，亦望公公周濟。昨日已蒙親許，今日特此拜懇。卑人倘有寸進，自當效結草銜環之報，決不敢忘恩。〔末〕秀才，受人之托，必當終人之事。況一言既出，駟馬難追。昨日已許秀才，去後決不相誤。〔生〕如此，多謝公公。〔外〕孩兒，既蒙張太公金諾，必不食言，你可放心早去。〔生〕孩兒就此拜辭爹媽便去。
　　【園林好】〔生〕兒今去，爹媽休得要意懸。兒今去今年便還，但願得雙親康健。〔合〕須有日拜堂前。
　　【前腔】〔外〕我孩兒不須掛牽，爹只望孩兒貴顯。若得你名登高選，〔合〕須早把信音傳。
　　【江兒水】〔淨〕膝下嬌兒去，堂前老母單，臨行密密縫針線。眼巴巴望著關山遠，冷清清倚定門兒盼，〔生〕母親，且自寬懷消遣。〔淨〕教我如何消遣？〔合〕要解愁煩，須是頻寄音書回轉。
　　【前腔】〔旦〕妾的衷腸事，有萬千。〔生〕娘子，你有什麼事，當說與我知道。〔旦〕說來又恐添縈絆。〔生〕娘子，有甚縈絆？〔旦〕六十日夫妻恩情斷，八十歲父母教誰看管。〔生〕娘子你這般說，莫不怨著我麼？〔旦〕教我如何不怨！〔合前〕
　　【五供養】〔末〕貧窮老漢，托在鄰家，事體相關。秀才，此行雖勉強，不必恁留連。〔生〕卑人去後，只慮父母獨自在堂，難度歲月。〔末〕秀才放心，你爹娘早晚間吾當陪伴。〔生悲介，末〕丈夫非無淚，不灑別離間。〔合〕骨肉分離，寸腸割斷。〔生跪告介〕
　　【前腔】公公可憐，俺爹娘望你周全。〔末扶起介，生〕此身還貴顯，自當效銜環。〔旦挽生，背唱〕有孩兒也枉然，你爹娘倒教別人看管。此際情何限，偷把淚珠彈。〔合前〕
　　【玉交枝】〔外〕別離休歎，我心中非不痛酸。孩兒，非爹苦要輕拆散，也只是圖你榮顯。〔淨〕孩兒，蟾宮桂枝須早攀，北堂萱草時光短。〔合〕又未知何日再圓？又未知何日再圓？
　　【前腔】〔生〕雙親衰倦，娘子，你扶持看他老年。饑時勸他加餐飯，寒時頻與衣穿。〔旦〕官人，我做媳婦事舅姑，不待你言。你做孩兒離父母，何日返？〔合前〕
　　【川撥棹】〔外〕孩兒，歸休晚，莫教人凝望眼。〔生〕但有日回到家園，怕回來雙親老年。〔合〕怎教人心放寬？不由人不珠淚漣。
　　【前腔】〔旦〕官人，我的埋冤怎盡言？〔生〕你埋冤我如何？〔旦〕我的一身難上難。〔生〕娘子，你寧可將我來埋冤，莫將我爹娘冷眼看。〔合前〕
　　【余文】〔合〕生離遠別何足歎，但願得你名登高選，衣錦還鄉，教人作話傳。
　　此行勉強赴春闈，專望明年衣錦歸。
　　世上萬般哀苦事，無過遠別共生離。
　　〔外、淨、末下。旦〕官人，你如何割捨得便去了？〔生〕咳，卑人如何捨得？
　　【尾犯引】〔旦〕懊恨別離輕，悲豈斷弦，愁非分鏡。只慮高堂，風燭不定。〔生〕腸已斷，欲離未忍，淚難收，無言自零。〔合〕空留戀，天涯海角，只在須臾頃。
　　【尾犯序】〔旦〕無限別離情，兩月夫妻，一旦孤另。官人，你此去經年，望迢迢玉京思省。〔生〕娘子，莫不是慮著山遙水遠麼？〔旦〕奴不慮山遙水遠。〔生〕莫不是慮著衾寒枕冷麼？〔旦〕奴不慮衾寒枕冷；奴只慮公婆沒主一旦冷清清。
　　【前腔換頭】〔生〕我何曾想著那功名？〔旦〕官人，你不想著功名，如今又去怎的？〔生〕欲盡子情，難拒親命。娘子，年老爹娘，望伊家看承。畢竟，你休怨朝雲暮雨，且為我冬溫夏凊。思量起，如何教我割捨得眼睜睜。
　　【前腔】〔旦〕官人，你襦衣才換青，快著歸鞭，早辦回程。十裏紅樓，休戀著娉婷。叮嚀，不念我芙蓉帳冷，也思親桑榆暮景。咳，我頻囑付，知他記否？空自語惺惺。
　　【前腔】〔生〕娘子，你寬心須待等，我肯戀花柳，甘為萍梗？只怕萬裏關山，那更音信難憑。須聽，我沒奈何分情破愛，誰下得虧心短行？從今後，相思兩處，一樣淚盈盈。〔旦〕官人此去，千萬早早回程。〔生〕卑人有父母在堂，豈敢久戀他鄉？〔旦〕須是早寄個音信回來。〔生〕音信不妨，只怕關山阻隔。〔拜別介〕
　　【鷓鴣天】〔生〕萬裏關山萬裏愁。〔旦〕一般心事一般憂。〔生〕桑榆暮景應難保，客館風光怎久留？〔生下。旦〕他那裏，謾凝眸，正是馬行十步九回頭。歸家只恐傷親意，閣淚汪汪不敢流。
　　才斟別酒淚先流，郎上孤舟妾倚樓。
　　片帆漸遠皆回首，一種相思兩處愁。
第六出　丞相教女
　　〔末院子上〕珠幌斜連雲母帳，玉鉤半卷水晶簾。輕煙嫋嫋歸香閣，月影騰騰轉畫簷。小子不是別人，是牛太師府中一個院子。這幾日老相公久留省中，未曾回府，府裏幾個使女每，鎮日在後花園閑耍；今日知道老相公回來，都不見了。小子不免灑掃書館，伺候老相公回來。呀，好怪麼！只見一個婆子走入來做什麼？〔淨媒婆上〕
　　【字字雙】我做媒婆甚妖嬈，談笑。說開說合口如刀，波俏。合婚問蔔若都好，有鈔。只怕假做庚貼被人告，吃拷。〔末〕你來這裏做什麼？〔淨〕老媳婦特來與張尚書的舍人做媒。〔末〕咳，我這小娘子的媒怕難做。〔淨〕如何難做？〔末〕老相公不肯輕許。〔淨〕院公，我這頭親事你老相公必然許我。〔末〕呀，且慢著，又有一個婆子來了。〔醜媒婆上〕
　　【前腔】我做媒婆甚艱辛，尋趁。有個新郎要求親，最緊。咱每只得便忙奔，討信。〔淨〕你這老乞婆來這裏怎的？〔醜〕真個是路上更有早行人，心悶。〔末〕你這婆子也來這裏做什麼？〔醜〕告勾管哥得知，老媳婦特來與樞密的舍人求親。〔末〕我方才正對那婆子說了，這媒怕難做。〔醜〕如何難做？〔末〕我老相公要揀擇得仔細。〔醜〕院公你休管，我說這樁親事，必定成也。〔淨〕呀，我是張媒婆，幾年在府前住，今日這媒，倒吃你老乞婆做去了。〔醜〕呀，老乞婆，偏你會做媒？但是門當戶對的便好了。終不然你在府前住，定要你做媒，你與乞兒做媒，也嫁了他？〔末〕你休鬧！老相公回來了，你每且躲開一邊立地。〔外牛太師上〕
　　【齊天樂】鳳凰池上歸來，環珮袞袖，禦香猶在。棨戟門前，平沙堤上，何事車填馬隘？星霜鬢改，怕玉鉉無功，赤舄非材。回首庭前，淒涼丹桂好傷懷。下官這幾日久留省府，不曾回家。左右，方才什麼人，在我廳前喧鬧。〔末〕有事不敢不報，無事不敢亂傳。適間有兩個婆子來老相公處求親。〔外〕著他進來，你這兩個婆子做什麼？〔淨〕奴家是張尚書府裏差來求親。〔醜〕奴家是李樞密府裏差來做媒。〔外〕不揀什麼人家，但是有才學，做得天下狀元的，方可嫁他。若是其餘，不許問親。〔淨〕告相公得知，我的新郎，術人算他命，道他今年定做狀元。〔醜〕告相公得知，他的新郎命不好，只有奴家這個新郎，人算他命，今科必定得中狀元。〔淨醜相打介。外〕呀，這兩個婆子到我跟前無禮。左右，不揀有什麼庚帖，都與我扯破；把那兩個吊起，各打十八。〔末扯打介。外〕急把媒婆打離廳。〔末〕除非狀元方可問姻親。〔淨〕甘吃打十七八下黃荊杖。〔醜〕那些個成與不成吃百瓶。〔末、淨、醜下。外〕光陰似箭催人老，日月如梭趲少年。自家沒了夫人，只有一個女兒，如今不覺長成，未曾問親。只一件，我的女孩兒性格溫柔，是事實會，若將他嫁個膏梁子弟，怕壞了他；只將他嫁個讀書君子，成就他做個賢婦，多少是好。我這幾日不在家，適聽得那使喚的，每日都在後花園中閑耍，這是我的女孩兒不拘束他。古人雲：“欲治其國，先齊其家。”不免喚出女孩兒和老姥姥、惜春過來，好生訓誨他一番。〔貼帶淨醜上〕
　　【花心動】幽閣深沉，問佳人：為何懶添眉黛？繡線日長，圖史春閑，誰解屢傍妝台？絳羅深護奇葩小，不許蜂迷蝶猜。〔淨醜〕笑瑣窗，多少玉人無賴。〔外〕孩兒，婦人之德，不出閨門。你如今長成了，方才有媒婆來與你議親，今日是我的孩兒，異日做他人的媳婦。我這幾日不在家，你卻放老姥姥、惜春每都到後花園中閑耍，不習女工，是何道理？我想起來，都是你不拘束他。倘或做出歹事來，可不把你名兒汙了？〔貼〕謝得爹爹教道，孩兒從今自拘束他。〔外怒介〕老姥姥你年紀大矣，你做管家婆，倒哄著女使每閑耍，是何所為！〔淨〕不幹老身事，都是惜春小丫頭。〔醜〕不幹惜春事，都是老姥姥。〔外〕這兩個賤人尚自相推，都拿下打。〔貼跪稟介〕爹爹息怒。〔外〕你且起來。
　　【惜奴嬌】孩兒，你杏臉桃腮，當有松筠節操，蕙蘭襟懷。閨中言語，不出閫閾之外。老姥姥，不教我孩兒伊之罪。惜春，這風情今休再。〔合〕記再來，但把不出閨門的語言相戒。
　　【前腔換頭】〔貼〕堪哀，萱室先摧。歎婦儀姆教，未曾諳解。蒙爹嚴訓，從今怎敢不改！老姥姥，早晚望伊家將奴誨。惜春，改前非休違背。〔合前〕
　　【黑麻序】〔淨〕看待，父母心，婚姻事須要早諧。勸相公，早畢兒女之債。〔外〕休呆，如何女子前，胡將口亂開。〔合〕記今來，但把不出閨門的語言相戒。
　　【前腔】〔醜〕輕凂，我受寂寞擔煩惱，教我怎捱？細思之，怎不教人珠淚盈腮？〔貼〕甯耐，溫衣並美食，何須苦掛懷？〔合前〕
　　婦人不可出閨門，多謝嚴君教育恩。
　　休道成人不自在，須知自在不成人。
第七出　才俊登程
　　【滿庭芳】〔生、末、淨、醜上。生〕飛絮沾衣，殘花隨馬，輕寒輕暖芳辰。江山風物，偏動別離人。回首高堂漸遠，歎當時恩愛輕分。傷情處，數聲杜宇，客淚滿衣襟。
　　【前腔換頭】〔末〕萋萋芳草色，故園人望，目斷王孫。謾憔悴郵亭，誰與溫存？〔淨醜〕聞道洛陽近也，還又隔幾座城闉。〔合〕澆愁悶，解鞍沽酒，同醉杏花村。〔浣溪沙〕〔生〕千里鶯啼綠映紅，〔醜〕水村山郭酒旗風，〔淨〕行人如在畫圖中。〔末〕不暖不寒天氣好，或來或往旅人逢，〔合〕此時誰不歎西東。〔相見介。淨〕動問老兄尊姓？〔生〕小子姓蔡。〔淨〕貴表？〔生〕伯喈。〔醜〕動問老兄尊姓？〔末〕小子姓李。〔醜〕貴表？〔末〕群玉。〔生〕動問老兄尊姓？〔淨〕小子姓落。〔生〕貴表？〔淨〕得嬉。〔末〕動問老兄尊姓？〔醜〕小子姓常。〔末〕貴表？〔醜〕白將。〔淨〕久聞列位高名，今日幸會，都是往長安赴選。〔笑介〕年兄年弟，休得拋撇。既然如此，且在此歇息片時，講些學識，說些志氣何如？〔眾〕正合愚意。〔醜〕敢問蔡兄，學識如何？〔生〕小子坐則讀，行則吟，窮年屹屹苦搜尋。文章驚世無敵手，儘是當年惜寸陰。〔醜〕有意思，有意思。〔淨〕敢問李兄，學識如何？〔末〕小子不將窮達付前緣，常把勤勞契上天。人事盡時天理見，才高豈得困林泉？〔淨〕自然，自然。〔生〕敢問落兄，學識如何？〔淨〕小子讀書費力，每在螢窗講習。常念青春不再，那更白日可惜。熟讀孝經曲禮，博覽詩書周易。春秋諸子百家，篇篇義理繹。前日行到學中，夫子潛自叫屈。〔末〕呀，聖人如何叫屈？〔淨〕道是可惜這個秀才，眼中一字不識。〔末〕你卻說一場春夢。〔生〕敢問常兄，學識如何？〔醜〕小子言不妄發，寫字極有方法。先將好墨磨濃，次把純毫蘸著。推開淨幾明窗，展舒錦箋繡劄。不問真草隸篆，寫出都是法帖。大字粗如庭柱，小字細似頭髮。王羲之拜我為師，歐陽詢見我唬殺。〔笑介〕早間寫個八字，忘了一撇一捺。〔末〕又道是一筆走龍蛇。〔淨〕閒話休講。如今天色將晚，不免起程，趲行幾步。
　　【八聲甘州歌】〔生〕衷腸悶損，歎路途千里，日日思親。青梅如豆，難寄隴頭音信。高堂已添雙鬢雪，客路空瞻一片雲。〔合〕途中味，客裏身，爭如流水蘸柴門？休回音，欲斷魂，數聲啼鳥不堪聞。
　　【前腔】〔末〕風光正暮春，便縱然勞役，何必愁悶？綠陰紅雨，征袍上染惹芳塵。雲梯月殿圖貴顯，水宿風餐莫厭貧。〔合〕乘桃浪，躍錦鱗，一聲雷動過龍門。榮歸去，綠綬新，休教妻嫂笑蘇秦。
　　【前腔】〔淨〕誰家近水濱，見畫橋煙柳，朱門隱隱。秋千影裏，牆頭上露出紅粉。他無情笑語聲漸杳，卻不道惱殺多情牆外人。〔合〕思鄉遠，愁路貧，肯如十度謁侯門？行看取，朝紫宸，鳳池鼇禁聽絲綸。
　　【前腔】〔醜〕遙瞻霧靄紛，想洛陽宮闕，行行將近。途程勞倦，欲待共飲芳樽。垂楊瘦馬莫暫停，只見古樹昏鴉棲漸盡。〔合〕天將暝，日已曛，一聲殘角斷樵門。尋宿處，行步緊，前村燈火已黃昏。
　　【余文】向人家，忙投奔，解鞍沽酒共論文；今夜雨打梨花深閉門。
　　江山風物自傷情，南北東西為利名。
　　路上有花並有酒，一程分作兩程行。
第八出　文場選士
　　〔末上〕禮闈新榜動長安，九陌人人走馬看。一日聲名遍天下，滿城桃李屬春官。自家不是別人，卻是禮部一個祗候的便是。今歲乃大比之年，朝廷委命試官，已在貢院之內；各省中式舉人，俱列棘闈之前。如今試官將次升堂，小人只得在此聽候。正是：一封才下興賢詔，四海都無遺棄才。道猶未了，試官大人早到。〔淨試官上〕
　　【生查子】承恩拜試官，聲價重丘山。左右，那來科舉的，只問有文才，何必拘鄉貫？〔末〕那有文才的，如何發落他？〔淨〕取他居上第，做個清要官。〔末〕那沒文才的，如何發落他？〔淨〕縱有父兄勢，也教空手還。〔末〕好公道老爺。〔淨〕左右，今年卻是大比之年，我為國薦賢，但是各省府縣赴試的秀才，都喚入來。〔末〕領鈞旨。〔生上〕
　　【賞宮花】槐花正黃，赴科場舉子忙。太學拉朋友，一齊整行裝。〔合〕五百英雄都在此，不知誰做狀元郎？
　　【前腔】〔醜上〕天地玄黃，略記得三兩行。才學無些子，只是賭命強。〔合前〕〔末叫開門。生〕貢院門已開，列位尊兄依次而進。〔淨〕左右，這些秀才，每人給與卷子一本，蠟燭一條，各分東西廊下，伺候題目。〔末〕領鈞旨。〔相見介淨〕你每眾秀才聽著：朝廷制度，開科取士，須有定期。立意命題，任從時好。下官是個風流試官，不比往年的試官，往年第一場考文；第二場考論；第三場考策。我今年第一場做對；第二場猜謎；第三場唱曲。若是做得對好，猜得謎著，唱得曲好，就取他頭名狀元。插金花，飲禦酒，遊街兒耍子；若是對得不好，猜得不著，唱得不好，就將他黑墨搽臉，亂棒打出去。〔生醜〕學生領命。〔淨〕東廊下秀才蔡邕過來領題。〔生〕有。〔淨〕我出天文門一個對與你對。〔生〕願聞。〔淨〕星飛天放彈。〔生〕日出海拋球。〔淨〕妙哉，妙哉，且站一邊。西廊下秀才落得嬉過來領題。〔醜〕快些。〔淨〕毛詩三百首。〔醜〕還有十一篇。〔淨〕不好，不好，且站一邊。蔡邕過來，我出天下八個省名的謎兒與你猜。〔生〕願聞。〔淨〕一聲霹靂震天開，兩個肩頭不得閒。去買紙來作裱褙，欠人錢債未曾還。〔生〕第一句是京東京西，第二句是江東江西，第三句是湖東湖西，第四句是浙東浙西。〔淨〕妙哉，妙哉。且站一邊，落得嬉過來，我出山上四樣樹名的謎兒與你猜。〔醜〕快些。〔淨〕雨中妝點望中黃，獨立深山分外長。廟廊之材應見取，家家織就綺羅裳。〔醜〕第一句是柏樹，第二句是槐樹，第三句是楓樹，第四句是柳樹。〔淨〕不是，不是，且站一邊。蔡邕過來，我唱一隻曲兒，你末後湊一句，要押得韻著。〔生〕願聞高音。
　　【北江兒水】〔淨〕長安富貴真罕有，食味皆山獸，熊掌紫駝峰，四座馨香透。你押下韻。〔生〕奉與試官來下酒。〔淨笑介〕妙哉，妙哉，三場都好。這是個真秀才，且在東廊下伺候。落得嬉過來，我再唱一隻曲兒，你末後也湊一句，要押得韻著。〔醜〕快唱。
　　【前腔】〔淨〕看你腹中何所有，一袋醃舎臭。若還放出來，見者都奔走。你押下韻。〔醜〕把與試官來下酒。〔淨〕不濟，不濟。將他黑墨搽臉，亂棒打出去。〔醜〕不須打，正是薄命劉生終下第，厚顏季子且回家。〔下，淨〕蔡秀才，今科中式舉人雖多，只有你才學高邁，文字老成，俺就複奏聖上，將你取為第一甲頭名狀元，冠帶遊街赴宴。左右，取冠帶過來。〔末取上〕正是袍笏賜進士，鐵鉞贈將軍。〔淨〕蔡狀元換了冠帶，今就隨我入朝謝恩。〔換冠帶介〕
　　【懶畫眉】〔生〕君恩喜見上頭時，今日方顯男兒志。布袍脫下換羅衣，腰間橫系黃金帶，駿馬雕鞍真是美。
　　【前腔】〔淨〕狀元，你讀書萬卷非容易，喜得登科擢上第。功名分定豈誤期，那更三千禮樂無敵手，五百英雄盡讓伊。
　　【前腔】〔末〕人生當用顯門閭，蔭子封妻榮自己。馬前喝道狀元歸，雁塔揮毫題姓字，一舉成名天下知。
　　一舉鼇頭獨佔魁，誰知平地一聲雷。
　　明朝跨馬春風裏，儘是皇都得意回。
第九出　臨妝感歎
　　【破齊陣引】〔旦上〕翠減祥鸞羅幌，香銷寶鴨金爐。楚館雲閑，秦樓月冷，動是離人愁思。目斷天涯雲山遠，親在高堂雪鬢疏，緣何書也無？〔古風〕明明匣中鏡，盈盈曉來妝。憶昔事君子，雞鳴下君床。臨鏡理笄總，隨君問高堂。一旦遠別離，鏡匣掩青光。流塵暗綺疏，青苔生洞房。零落金釵鈿，慘澹羅衣裳。傷哉惟悴容，無複蕙蘭芳。有懷淒以楚，有路阻且長。妾身豈歎此，所憂在姑嫜。念彼猿猱遠，眷此桑榆光。願言盡婦道，遊子不可忘。勿彈綠綺琴，弦絕令人傷。勿聽白頭吟，哀音斷人腸。人事多錯迕，羞彼雙鴛鴦。奴家自嫁與蔡伯喈，才方兩月。指望與他同事雙親，偕老百年。誰知公公嚴命，強他赴選。自從去後，竟無消息。把公婆拋撇在家，教奴家獨自應承。奴家一來要成丈夫之名，二來要盡為婦之道，盡心竭力，朝夕奉養。正是：天涯海角有窮時，只有此情無盡處。
　　【風雲會四朝元】春闈催赴，同心帶綰初。歎陽關聲斷，送別南浦。早已成間阻。謾羅襟淚漬，謾羅襟淚漬，和那寶瑟塵埋，錦被羞鋪。寂寞瓊窗，蕭條朱戶，空把流年度。嗏，瞑子裏自尋思，妾意君情，一旦如朝露。君行萬裏途，妾心萬般苦。君還念妾，迢迢遠遠也須回顧。
　　【前腔】朱顏非故，綠雲懶去梳。奈畫眉人遠，傅粉郎去，鏡鸞羞自舞。把歸期暗數，把歸期暗數，只見雁杳魚沈，鳳只鸞孤。綠遍汀洲，又生芳杜，空自思前事。嗏，日近帝王都，芳草斜陽，教我望斷長安路。君身豈蕩子，妾非蕩子婦。其間就裏，千千萬萬有誰堪訴？
　　【前腔】輕移蓮步，堂前問舅姑。怕食缺須進，衣綻須補，要行時須與扶。奈西山暮景，奈西山暮景，教我倩著誰人，傳語我的兒夫。你身上青雲，只怕親歸黃土，我臨別也曾多囑付。嗏，那些個意孜孜，只怕十裏紅樓，貪戀著他人豪富。丈夫，你雖然是忘了奴，也須念父母。苦，無人說與，這淒淒冷冷怎生辜負？
　　【前腔】文場選士，紛紛都是才俊徒。少什麼鏡分鸞鳳，都要榜登龍虎，偏是他將奴誤。也不索氣蠱，也不索氣蠱，既受託了蘯蘩，有甚推辭？索性做個孝婦賢妻，也落得名標青史，今日呵，不枉受了些閑悽楚。嗏，俺這裏自支吾，休得汙了他的名兒，左右與他相回護。丈夫，你便做腰金衣紫，須記得荊釵與裙布。苦，一場愁緒，堆堆積積宋玉難賦。
　　回首高堂日已斜，遊人何事在天涯？
　　紅顏勝人多薄命，莫怨春風當自嗟。
第十出　杏園春宴
　　〔末首領官上〕朝為田舍郎，暮登天子堂。將相本無種，男兒當自強。自家不是別人，卻是河南府一個首領官。往年狀元及第，赴宴遊街，但是鞍馬、酒席供設、祗應等件，都是府尹提調。今年蔡伯喈做狀元，循例赴宴，府尹卻委著當職提調。昨日已公付太僕寺掌鞍馬的令史，並洛陽縣管排設的驛丞，專聽俺這裏鳴鼓三聲，都要到此聚會聽點。〔擂鼓介〕掌鞍馬的在那裏？〔醜令史上〕有問即對，無問不答。相公有何鈞旨？〔末〕鞍馬備辦了未曾？〔醜〕告相公得知，俺這裏在先有一萬匹好馬。〔末〕怎見得好馬？〔醜〕但見耳批雙竹，鬃散五花。展開鳳臆龍鬵，昂起豹頭虎額。響篤篤翠蹄削玉，點滴滴赤汗流珠。隅目青熒夾鏡懸，肉鬃磗祑連錢動。一躍時尾捎雲漢，橫驀過玄圃崆峒；一霎時走遍神州，直趕上流星掣電。九方皋管教他稱賞，千金價不枉了追求。〔末〕有甚顏色的？〔醜〕布汗、論聖、虎刺、合裏、烏赭、啞兒爺、屈良、蘇盧、棗騮、栗色、燕色、兔黃、真白、玉面、銀鬃、繡膊、青花。正是五花散作雲滿身，萬裏方看汗流血。〔末〕有什麼好名兒？〔醜〕飛龍、赤兔、騕褭、驊騮、紫燕、髕髗、齧膝、逾暉、騏麟、山子、白羲、絕塵、浮雲、赤電、絕群、逸驃、騤驪、龍子、驎駒、騰霜驄、皎雪驄、凝露驄、照影驄、懸光驄、決波騟、飛霞驃、發電赤、流金弧、翔麟紫、奔虹赤、照夜白、一丈烏、九花虯、望雲騅、忽雷駁、卷毛騧、獅子花、玉逍遙、紅叱撥、紫叱撥、金叱撥。正是：青海月氐生下，大宛越膃將來。〔末〕有什麼好廄？〔醜〕飛龍、祥麟、吉良、龍媒、騶騜、駃騠、鵷鸞、出群、天花、鳳苑、奔星、內駒、左飛、右飛、左坊、右坊、東南內、西南內。正是：盡印三花飛鳳字，中藏萬匹好龍媒。〔末〕卻怎的打扮？〔醜〕錦韉燦爛披雲，銀鐙熒煌曜日，香羅帕深覆金鞍，紫遊韁牽動玉勒。瑪瑙妝就轡頭、珊瑚做成鞍子。正是：紅纓紫鞚珊瑚鞭，玉鞍錦籠黃金勒。〔末〕如今選多少在這裏？〔醜〕告相公：如今無了。〔末〕如何無了？〔醜〕元有一萬匹馬，卻有一千三百個漏蹄，二千七百個抹靨，三千八百個熟瘸，二千二百個慈眼。那更鞍橋又破損，坐褥又傾欹。抽轡儘是麻繩，鞭子無非荊杖。餓老鴟全然拉塔，雁翅板一發雕零。鞍轡既不周全，牽鞚何曾完備，此般物件，其實不中。〔末〕休胡說？若還不完備時節，我稟過府尹大人，好生打你。〔醜〕相公可憐見，容小人一壁廂自理會。〔末〕鞍馬若完備時節，可牽在午門外廂，等候狀元謝恩出來乘坐。〔醜〕理會得，只教他春風得意馬蹄疾，一日看遍長安花。〔下末〕管排設的在那裏？〔淨驛丞上〕廳上一呼，階下百諾。相公有何鈞旨？〔末〕排設完備了未曾？〔淨〕告相公，俺揀上等排設俟候點視。〔末〕怎見得上等排設？〔淨〕但見珠簾高卷，繡幕低垂。珊瑚席逼邏得精神，玳瑁筵安排得奇巧。金爐內慢騰騰燒瑞瑙，玉瓶中嬌滴滴插奇花。四圍環繞畫屏山，滿座重鋪錦褥子。金盤犀箸光錯落，掩映龍鳳珍羞；銀海瓊舟影蕩搖，翻動葡萄玉液。灑掃得乾乾淨淨，並無半點塵埃；鋪陳得整整齊齊，另是一般氣象。正是：移將金谷繁華景，妝點瓊林錦繡仙。〔末〕安排既齊整，你每且退去，待等狀元遊街了赴宴。〔淨〕領鈞旨。正是：瓊林勝處風光好，別是人間一洞天。〔下。眾〕遠遠望見一簇人馬鬧吵，想是狀元來了。〔末下，生淨醜騎馬上〕
　　【窣地錦襠】嫦娥剪就綠雲衣，折得蟾宮第一枝。宮花斜插帽檐低，一舉成名天下知。
　　【哭岐婆】洛陽富貴，花如錦綺。紅樓數裏，無非嬌媚。春風得意馬蹄疾，天街賞遍方歸去。〔生淨先下〕〔醜墜馬介〕救命救命！爹爹、奶奶、伯伯、叔叔、哥哥、嫂嫂、孩兒媳婦，都來救命。〔末騎馬上〕
　　【水底魚兒】朝省尚書，昨日蒙聖旨：道狀元及第，教咱去陪宴席。〔醜叫〕踏壞了人了！〔末〕越著鞭越退，遣人心下疑。〔醜〕救命！救命！〔末〕轉頭回望，叫我的還是誰？漢子你是誰？〔醜〕我是墜馬的狀元。〔末扶介〕快起來。〔醜〕尊官是誰？〔末〕我是中書省陪宴官，不知足下為甚墜馬？
　　【北叨叨令】〔醜〕鬧吵吵街市上遊人亂，〔末〕你馬驚了呵？〔醜〕惡頭口抵死要回身轉。〔末〕怎的不牽過一邊？〔醜〕我戰兢兢只怕韁繩斷，〔末〕為甚不打他？〔醜〕怯書生早已神魂散。〔末〕你不害事麼？〔醜呻吟介〕險些跌折了腿也麼哥，險些舂破了頭也麼哥，我好似小秦王三跳澗。〔末〕這馬如今那裏去了？〔醜〕問他那裏去了。傷人乎？不問馬。〔末〕咳，你兀自文縐縐的。我且就這裏人家借一個馬與你騎。〔醜〕休靜辦，若借馬與我騎，便索死。〔末〕呀，怎的便死？〔醜〕你不聞孔夫子說道：有馬者，借人乘之，今亡矣夫！〔夫〕一口胡柴。呀，遠遠望見一簇人馬來，有馬就借一匹與你騎。〔醜〕不須得，不須得。〔生淨騎馬上〕
　　【窣地錦襠】荷衣新染禦香歸，引領群仙下翠微。杏園惟有後題詩，此是男兒得志時。〔醜〕狀元，你每列位騎馬遊街，且是好。只不要似我騎馬，舂破了頭，跌折了腳。〔生〕足下原來墜馬呵。〔醜〕可知哩。〔末〕不是下官搭救時節，險些送了一條性命。〔淨〕如此更賴足下之力。〔生〕請整頓同行。〔醜〕你們三位自去赴宴，我到太平坊下李郎中家去便來。〔眾〕你去做什麼？〔醜〕我去醫攧撲傷損瘡。〔眾〕休要推故，我去借一個馬與你騎了同去。〔醜〕小子告退，你三位自去。〔末〕朝廷事例，如何不去赴宴？〔醜〕赴宴也好，只是騎馬不得。這等你三位騎馬前去，我隨後提著胡床來。〔末〕成什麼模樣？〔醜〕這個不妨，卻有兩說：路上人問你，便說道是使喚的伴當；若是筵席之中，卻說是打伴當的人。〔末〕好窮對副。
　　【哭岐婆】〔眾〕玉鞭嫋嫋，如龍驕騎。黃旗影裏，笙歌鼎沸。如今端的是男兒，行看錦衣歸故里。〔末〕這裏便是杏園，請列位駐馬。〔醜〕左右，馬都牽到僻處去，倘或人道四位官員，如何有三個馬，不象模樣。〔末〕好高見識。如今請列位照依年例，留下佳作。〔淨〕蔡兄先請。〔生〕五百名中第一仙，花如羅綺柳如煙。綠袍乍著君恩重，黃榜初開禦墨鮮。禮樂三千傳紫禁，風雲九萬上青天。時人謾說登科早，未許嫦娥愛少年。〔淨〕妙，妙！紫金闕無極無上聖。〔末〕這裏不是玉皇閣，休要誦他的寶號。如今卻輪當足下。〔淨〕我也有四句：遲日江山麗，春風花草香。〔末〕且住，使不得，這是古詩。〔淨〕呀，我前日三場，也都是別人的文章，尚自中了。如何一首別人的詩，倒使不得起來？〔末〕休道是七步成章。〔淨〕咳，你道我真個不會作詩呵，我且將就做一首與列位看看：赴選何曾入棘闈，此身未擬著荷衣。三場儘是倩人做，一字全然匪我為。自笑持杯饕戀酒，卻愁把筆怎題詩。有人問我求佳作，〔眾〕如何答他？〔淨〕問我先生便得知。〔末〕又道是當仁不讓於師。〔醜〕倉官不識串字，中中。〔末〕且休誇口，如今又輪當足下。〔醜〕有有，列位做律詩，都把那赴試的事為題，恐是熟套。小子如今另立一題。〔末〕你把什麼為題？〔醜〕便把小子方才墜馬為題，胡做古風一篇，以紀其事如何？〔眾〕尤妙，尤妙。〔醜〕君不見去年騎馬張狀元，跌了左腿不相聯？又不見前年跨馬李試官，跌了窟臀沒半邊？世上三般拚命事，行船走馬打秋千。小子今年大拚命，也來隨趁跨金鞍。跨金鞍，災怎躲？叵耐畜生侮弄我。大叫三聲不肯行，連攛兩攛不是耍。便把韁繩緊緊拿，縱有長鞭怎敢打？須臾之間掉下來，一似狂風吹片瓦。昨日行過樞密院，三個軍人來唱喏。小子慌忙走將歸，〔末〕卻如何？〔醜〕怕他請我教戰馬。〔末〕又說夢話。諸公請依位而坐，左右看酒。〔雜承直上〕色動玉壺無表裏，光搖金盞有精神。告相公，酒在此。〔眾把酒介〕
　　【五供養】〔末〕文章過晁董，對丹墀已膺天寵。〔合〕赴瓊林新宴，顫宮花緩引黃金鞚。
　　【前腔】〔淨醜〕九重天上聲名重，紫泥封已傳丹鳳。〔合〕便催歸玉簡侍宸旒，他日歸來金蓮送。
　　【山花子】〔末〕玳筵開處遊人擁，爭看五百名英雄。〔生〕喜鼇頭一戰有功，荷君恩奏捷詞鋒。〔合〕太平時車書已同，干戈盡戢文教崇，人間此時魚化龍。留取瓊林，勝景無窮。
　　【前腔】〔淨〕三千禮樂如泉湧，一筆掃萬丈長虹。〔醜〕看奎光飛躔紫宮，光耀萬玉班中。〔合前〕
　　【前腔換頭】〔生〕青雲路通，一舉能高中，三千水擊飛沖。〔淨〕又何必扶桑掛弓？也強如劍倚崆峒。〔合前〕
　　【前腔換頭】〔醜〕恩深九重，絲絡八珍送，無非翠釜駝峰。〔末〕看吾皇待賢恁隆，不枉了十年窗下把書來攻。〔合前〕
　　【大和佛】〔生〕寶篆沉煙香噴濃，〔眾〕濃熏綺羅叢。瓊舟銀海翻動酒鱗紅，一飲盡教空。〔生悲介〕持杯自覺心先痛，縱有香醪欲飲難下我喉嚨。他寂寞高堂淑水誰供奉？俺這裏傳杯喧哄。〔眾〕狀元，你休得要對此歡娛意忡忡。
　　【舞霓裳】願取群賢盡貞忠，盡貞忠。管取雲台畫形容，畫形容。時清莫報君恩重，惟有一封書上勸東封，更撰個河清德頌。乾坤正，看玉柱擎天又何用？【紅繡鞋】〔合〕猛拚沉醉東風，東風。倩人扶上玉驄，玉驄。歸去路，望畫橋東。花影亂，日朦朧。沸笙歌，引紗籠。
　　【意不盡】〔合〕今宵添上繁華夢，明早遙聽清禁鐘，皇恩謝了，鵷行豹尾陪侍從。
　　名傳金榜換藍袍，酒醉瓊林志氣豪。
　　世上萬般皆下品，思量惟有讀書高。
第十一出　蔡母嗟兒
　　【憶秦娥先】〔旦上〕長籲氣，自憐薄命相遭際。相遭際，暮年姑舅，薄情夫婿。〔清平樂〕夫妻才兩月，一旦成分別。沒主公婆甘旨缺，幾度思量悲咽。家貧先自艱難，那堪不遇豐年。恁的千辛萬苦，蒼天也不相憐。奴家自從兒夫去後，遭此饑荒；況兼公婆年老，朝不保夕。教奴家獨自如何應奉？婆婆日夜埋怨著公公，當初不合教孩兒出去。公公又不伏氣，只管和婆婆閑爭。外人不理會得，只道是媳婦不會看承，以致公婆日夜鬧吵。且待公婆出來，再三勸解則個。
　　【憶秦娥後】〔外上〕孩兒一去無消息，雙親老景難存濟。〔淨扯外耳介〕難存濟，不思前日，強教孩兒出去。〔旦勸介。淨〕老賊！你抵死教孩兒出去赴選，今日沒有飯吃，他便做得狀元，濟你甚事？若是孩兒在家，也會區處，終不到得恁的狼狽。如今凍得你好，餓得你好。老賊，你死了休。〔外〕老乞婆！你埋怨我則甚？我是神仙，知道今日恁的饑荒苦。這般年時，誰家不忍饑受餓，誰似你這般埋怨我？休，休，我死，我死。今日饑荒也是死，被你埋怨不過也索死。〔欲死，旦扯住介。淨〕老賊，你便死也消不得我這場嘔氣。〔旦〕公公、婆婆且息怒，聽奴家一言分剖。當初公公教孩兒出去時節，不道今日恁的饑荒，婆婆難埋怨公公。今日婆婆見這般饑荒，孩兒又不在眼前，心下焦躁，公公也休怪婆婆埋怨。請自寬心，如今奴家把些釵梳首飾之類，典些糧米，以充公婆一時口食。寧可餓死奴家，決不將公婆落後。〔淨〕媳婦你說得好，我只是恨這老賊。
　　【金索掛梧桐】區區一個兒，兩口相依倚。沒事為著功名，不要他供甘旨。你教他做官，要改換門閭。只怕他做得官時你做鬼。老賊！你圖他三牲五鼎供朝夕，今日裏要一口粥湯卻教誰與你？相連累，我孩兒因你做不得好名儒。〔合〕空爭著閑是閑非，空爭著閑是閑非，只落得雙垂淚。
　　【前腔】〔外〕養子教讀書，指望他身榮貴。黃榜招賢，誰不去求科試？老乞婆，我說個比方與你聽：譬如範杞良，差去築城池，他的娘親埋怨誰？〔淨〕老賊，你倒好比方，他是奉官差哩。〔外〕合生合死皆由命，少什麼孫子森森也忍饑。〔淨〕老賊，你固自口硬，再過幾時，餓得你口嗅屎哩。〔外〕休聒絮，畢竟是咱每兩口受孤恓。〔合前〕
　　【前腔】〔旦〕婆婆，孩兒雖暫離，須有日回家裏。〔淨〕媳婦，我豈不知孩兒自有一日回家，只是眼下受餓難過。〔旦〕婆婆，奴有些釵梳，解當充糧米。〔淨〕老賊，我若沒有這般孝順的媳婦會擺佈，可不把我的肝腸也餓斷了？〔外〕老乞婆，這是時年如此，你苦死埋怨我怎的？〔旦〕公公婆婆恁的閑爭呵，教旁人道媳婦每，有甚差池，致使公婆爭鬥起。婆婆，他心中愛子指望功名就；公公，他眼下無兒，因此埋怨你。難逃避，兀的不是從天降下這災危。〔合前〕
　　【劉潑帽】〔外〕天那，我每不久須傾棄，歎當初是我不是。不如我死了無他慮。〔合〕一度裏思量，一度裏肝腸碎。
　　【前腔】〔淨〕有兒卻遣他出去，教媳婦怎生區處？媳婦，可憐誤你芳年紀。〔合前〕
　　【前腔】〔旦〕公公、婆婆，媳婦便是親兒女，勞役事本分當為，但願公婆從此相和美。〔合前〕
　　形衰力倦怎支吾？口食身衣只問奴。
　　莫道是非終日有，果然不聽自然無。
 第十二出　奉旨招婿
　　〔末上〕縹緲紗窗映霧煙，深沉華屋鎖嬋娟。屏間孔雀人難中，幕裏紅絲誰敢牽。自家是牛太師府中一個院子，這幾日聽得府中喧傳，太師要招女婿。況我這個小娘子，不比別的小娘子，一來是丞相之女，二來他才貌兼全，必須有文章、有官職、有福分的，方可中選。且在此俟候，相公出來，便知端的。〔外牛太師上〕
　　【似娘兒】華髮漸星星，憐愛女欲遂姻盟，蟾宮桂子才堪稱。紅樓此日，紅絲待選，須教紅葉傳情。左右那裏？〔末〕廳上一呼，階下百諾。不知老相公有何鈞旨？〔外〕自古道男子生而願為之有室，女子生而願為之有家。我老夫人傾棄多年，只有一個小姐，美貌娉婷，昨日見官裏問我道：“你的女孩兒曾嫁人未。”我回言道：“未曾嫁人。”官裏道：“既不曾嫁人，如今新狀元蔡邕，好人物，好才學，朕與你主婚，你可招他為婿，你意如何？”俺奉著聖旨，就謝了恩。你每道此事如何？〔末〕複相公：男大須婚，女大須嫁。小姐是瑤台閬苑神仙，狀元是天祿石渠貴客；況且玉音主盟，金口說合；若做了百年夫婦，不枉了一對姻緣。這是：佳人才子兩堪誇，天付姻緣事不差。試看月輪還有意，定知丹桂近仙娃。〔外笑介〕你言正合我意。你就去喚府前官媒婆來，同去蔡狀元處說親。〔末〕領鈞旨。〔喚介，醜媒婆拿秤斧上〕
　　【醉太平】我做聰俊的媒婆，兩腳疾走如梭。生得不矮又不矬，人人都來請我。我更要金多銀多，綾羅段匹多，方肯做。又且張家李家誇談我。〔末〕誇談你甚的？〔醜〕道我每須勝是別媒婆。媒婆媒婆，兩腳奔波。一鬥好酒，一隻肥鵝。送到家裏，我和老公笑呵呵。〔末〕婆子休閒說，且去見老相公。〔外〕婆子，你手裏拿著什麼東西？〔醜〕這是斧頭。〔外〕要他何用？〔醜〕這是媒婆的招牌。〔外〕如何將他做招牌？〔醜〕告相公得知，《毛詩》有雲：“析薪如之何？匪斧弗克。娶妻如之何？匪媒弗得。”以此將他為招牌。〔末〕休在班門弄斧。〔外〕媒婆，你要秤何用？〔醜〕相公，這喚作量人秤，最是要緊的。大凡做媒時節，先把新婦新郎秤得一般，方才與他說親。久後夫妻也和順；若是輕重了，夫妻到底相嫌。〔外〕休閒說，媒婆，我昨日奉聖旨，教我將小姐招贅蔡狀元為婿，你如今去他跟前說知。若得成就了這頭親事，我多多賞你。〔醜〕這個有甚難處？一來奉當今聖旨，二來托相公威名，三來小姐才貌兼全，是人知道。蔡狀元有何不可？〔末〕這話極說得是。〔外〕媒婆，你近前來聽我說。
　　【瑣窗郎】吾家一女娉婷，不曾許與公卿。昨承聖旨，招選書生。媒婆，你和他說：不須用白璧黃金為聘。〔合〕說道姻緣前世已曾定，今日裏共歡慶。
　　【前腔】〔醜〕住東京極有名聲，相公，論媒婆非自逞。今朝事體，管取完成。怕有一輕一重，全憑這條官秤。〔合前〕
　　【前腔】〔末〕雖然他高占魁名，得相招多少榮。榮依繡幕，選中雀屏。媒婆，此一去他必從命。〔合前〕
　　為傳芳信仗良媒，管取門楣得俊才。
　　百年夫婦今朝合，一段姻緣天上來。
第十三出　官媒議婚
　　【高陽臺】〔生上〕夢繞親闈，愁深旅邸，那堪音信遼絕。悽楚情懷，怕逢悽楚時節。重門半掩黃昏雨，奈寸腸此際千結。守寒窗，一點孤燈，照人明滅。
　　【前腔換頭】當時輕散輕別。歎玉簫聲杳，庾樓明月。一段愁煩，翻成兩下悲咽。枕邊萬點思親淚，伴漏聲到曉方徹。鎖愁眉，慵臨青鏡，頓添華髮。〔木蘭花〕鼇頭可羨，須知富貴非吾願。雁足難憑，沒個音書寄子情。田園將蕪，不知松菊猶存否？光景無多，怎奈椿萱老去何？自家為父母所強，來此赴選。誰知逗遛在此，竟不能歸！今又複拜皇恩，除為議郎。雖則任居清要，爭奈父母年老，安敢久留？天那！知我的父母安否如何？知我的妻室侍奉如何？欲待上表辭官，又未知聖意如何？苦！好似和針吞卻線，刺人腸肚系人心。〔末醜上〕
　　【勝葫蘆】〔末〕特奉皇恩賜結婚，來此把信音傳。〔醜〕若是仙郎，肯與諧姻眷，一場好事，管取今朝便團圓。〔生〕兒家門戶重重閉，春色緣何得入來。未審何人到此？〔末、醜〕小人是牛太師府裏一個院子，老媳婦是媒婆，我兩人奉天子之洪恩，領太師之嚴命，特與狀元諧一佳偶。〔生〕元來如此，不索多心。且聽我說：
　　【高陽臺】宦海沉身，京塵迷目，名韁利鎖難脫。目斷家山，空勞魂夢飛越。〔醜〕狀元，是好一個小姐。〔生〕閑聒，閑藤野蔓休纏也，俺自有正兔絲，親瓜葛。是誰人，無端調引，謾勞饒舌。
　　【前腔換頭】〔末〕閥閱，紫閣名公，黃扉元宰，三槐位裏排列。金屋嬋娟，妖嬈那更貞潔。〔醜〕秦樓此日招鳳侶，遣妾每特來執伐。望君家，殷勤肯首，早諧結髮。
　　【前腔換頭】〔生〕非別，千里關山，一家骨肉，教我怎生拋撇？妻室青春，那更親鬢垂雪。〔醜〕狀元，老丞相見你這般青春年少，才肯把小姐嫁與你，你不必推故。〔生〕差迭，須知少年自有人愛了，謾勞你嫦娥提挈。滿皇都，豪家無數，豈必卑末？
　　【前腔換頭】〔末〕不達，相府尋親，侯門納禮，兀自拒他不屑。繡幕奇葩，春光正當十八。〔醜〕休撇，知君是個折桂手，留此花待君攀折。況親奉丹墀詔旨，非我自相攛掇。
　　【前腔換頭】〔生〕心熱，自小攻書，從來知禮，忍使行虧名缺。父母俱存，娶而不告須難說。悲咽，門楣相府，雖要選，奈扊扅佳人，實難存活。〔醜〕狀元，小姐生得十分美貌，你休錯過了。〔生〕縱然有花容月貌，怎如我自家骨血。
　　【前腔換頭】〔末〕迂闊，他勢壓朝班，威傾京國，你卻與他相別。只怕他轉日回天，那時須有個決裂。〔醜〕虛設，夜靜水寒魚不餌，笑滿船空載明月。下絲綸，不愁無處，笑伊村殺。
　　【余文】〔生〕明朝有事朝金闕，歸家奉親心下悅。〔末〕狀元，只怕聖旨不從空自說。〔生〕不須多說，你若果奉聖旨來，我明日上表辭官，一就辭婚便了。
　　君王詔旨不相從，明日應須奏九重。
　　有緣千里能相會，無緣對面不相逢。
 第十四出　激怒當朝
　　【出隊子】〔外牛太師上〕朝夕縈掛，只為孩兒多用心。不知月老事何因，為甚冰人沒信音？飆望多時，情緒轉深。目斷青鸞瞻碧霧，情深紅葉看金溝。自家昨遣院子和官媒去蔡狀元處說親，尚未回音。且待他來，便知端的。
　　【前腔】〔末、醜上〕喬才堪笑，故阻佯推不肯從。豈無佳婿近乘龍？有甚福緣能跨鳳？料想書生，只是命窮。〔相見介。外〕媒婆，你回來了。事體若何？〔醜〕複相公得知：他千不肯，萬不肯，只是不肯不肯。〔末〕你且住休，待人小複知相公。蔡狀元道：他家中有垂白之父母，年少之妻房。明日要上表辭官家去，實難從命。
　　【雙鸂鶒】〔外〕聽伊說教人怒起。漢朝中惟吾獨貴，我有女，偏無貴戚豪家求配！奉聖旨，使我招狀元為婿。媒婆，不知他回話，有何言語？
　　【前腔】〔醜〕媒婆告相公知：恨那人作怪蹺蹊。千不肯，萬推辭。〔外〕我奉聖旨，招他為婿，你曾把這話對他說麼？〔醜〕這話頭不惹些兒，道始得及第，縱有花容月貌休提。他罵相公，罵小姐。〔外〕他罵小姐什麼？〔醜〕道腳長尺二。〔末〕這般說謊沒巴臂。〔跪介〕
　　【前腔】恩官且聽咨啟：蔡狀元聞說皺眉。忠和孝，恩和義。念父母八十年余，況已娶了妻室，再婚重娶非禮。待早朝，上表文，要辭官家去，請相公別選一佳婿。
　　【前腔】〔外〕他元來要奏丹墀，敢和我廝挺相持。細思之，可奈他將人輕覷。我就寫表奏與吾皇知，與他官拜清要地，務要來我處為門楣。
　　【意不盡】〔眾〕這讀書輩，沒道理，不思量違背了聖旨。只教他辭官辭婚俱未得。〔外〕自古道殺人可恕，情理難容。我的聲名，誰不欽敬？多少貴戚豪家，求為吾婿而不可得。叵耐一書生顛倒不肯，反要辭官家去。且由他。左右，你和官媒婆再去蔡狀元處說。看他如何？我如今先去奏知官裏，只教不准他上表便了。
　　枉把封章奏九重，不如及早便相從。
　　羈縻鸞鳳青絲網，牢絡鴛鴦碧玉籠。
第十五出　金閨愁配
　　【剔銀燈】〔貼上〕忒過分爹行所為，但索強全不顧人議。背飛鳥硬求來諧比翼，隔牆花強攀做連理。姻緣，還是怎的？天那，我待對爹爹說呵，婚姻事女孩兒家怎提？姻緣、姻緣，事非偶然。好笑我爹爹定要將奴家招贅蔡狀元為婿，那狀元不肯，俺這裏也索罷了。誰想爹爹苦不放過。天那，他既不肯，便做了夫妻，到底也不和順。奴家待將此事對爹爹說，只是此事不是女孩兒每說的話。好悶呵！〔淨魆地上探介〕慚愧、慚愧，今日也能夠得小姐悶心。小姐，你想著什麼？〔貼〕我不想著什麼。〔淨〕你既不想著什麼，為何手托香腮，在此憂悶？我且問你：你往常間件件不煩惱，事事不動情，我想起來你都是佯詐，今日莫不是對景傷情麼？〔貼〕老姥姥，你說那裏話？我為爹爹做事不停當，以此憂悶。〔淨〕老相公做甚事不停當？〔貼〕我爹爹要將奴家嫁與蔡狀元，使官媒婆去說，狀元不肯從命。他既然不肯，俺這裏也索罷了。如今爹爹苦不放過他，又叫媒婆去說。老姥姥，你怎生與我對爹爹說一聲也好。〔淨〕小姐，這是你爹爹的主意，如何肯聽我每說？
　　【桂枝香】書生愚見，忒不通變，不肯坦腹東床，謾自去哀求金殿。想他每就裏，想他每就裏，將人輕賤。小姐，非爹胡纏，怕被人傳：〔貼〕呀，怕人傳什麼？〔淨〕道你是相府公侯女，不能夠嫁狀元。
　　【前腔】〔貼〕百年姻眷，須教情願。他那裏抵死推辭，俺這裏不索留戀。想他每就裏，想他每就裏，有些牽絆。〔淨〕有甚牽絆？〔貼〕怕恩多成怨。滿皇都，少什麼公侯子，何須去嫁狀元？
　　【大迓鼓】〔淨〕非幹是你爹意堅，只怕春花秋月，誤你芳年。況兼他才貌真堪羨，又是五百名中第一仙。故把嫦娥，付與少年。
　　【前腔】〔貼〕姻緣雖在天，若非人意，到底埋怨。料想赤繩不曾綰，多應他無玉種藍田。休把嫦娥，強與少年。
　　匹配本自然，何須苦相纏？
　　眼前雖成就，到底也埋怨。
第十六出　丹陛陳情
　　【北點絳唇】〔末上〕夜色將闌，晨光欲散。把珠簾卷，移步丹墀，擺列著金龍案。
　　【北混江龍】官居宮苑，謾道是天威咫尺近龍顏。每日間親隨車駕，只聽鳴鞭。去螭頭上拜跪，隨著豹尾盤旋。朝朝宿衛，早早隨班。做不得卿相當朝一品貴，先隨著朝臣待漏五更寒。空嗟歎，山寺日高僧未起，算來名利不如閑。自家是漢朝一個小黃門。往來紫禁，侍奉丹墀。領百官之奏章，傳一人之命令。正是：主德無瑕因宦習，天顏有喜近臣知。如今天色漸明，正是早朝時分，官裏升殿，怕有百官奏事，只得在此祗候。〔內問〕怎見得早朝時分？〔末〕但見銀河清淺，珠鬥斑斕。數聲角吹落殘星，三通鼓報傳清曙。銀箭銅壺，點點滴滴，尚有九門寒漏；瓊樓玉宇，聲聲隱隱，已聞萬井晨鐘。瞳瞳曚々，蒼茫紅日映樓臺；拂拂霏霏，蔥菁瑞煙浮禁苑。嫋嫋巍巍，千尋玉掌，幾點瀼瀼露未晞；澄澄湛湛，萬裏璿空，一片團團月初墜。三唱天雞，咿咿喔喔，共傳紫陌更闌；百轉流鶯，間間關關，報導上林春曉。午門外碌碌剌剌，車兒碾得塵飛；六宮裏嘔嘔啞啞，樂聲奏如鼎沸。只見那建章宮、甘泉宮、未央宮、長楊宮、五柞宮、長秋宮、長信宮、長樂宮，重重疊疊，萬萬千千，盡開了玉關金鎖；又見那昭陽殿、金華殿、長生殿、披香殿、金鑾殿、麒麟殿、太極殿、白虎殿，隱隱約約，三三兩兩，俱卷上繡箔珠簾。半空中忽聽得一聲轟轟烈烈，如雷如霆，震耳的鳴梢響，合殿裏只聞得一陣氤氤氳氳，非煙非霧，撲鼻的禦爐香。縹縹緲緲，紅雲裏雉尾扇遮著赭黃袍；深深沉沉，丹陛間龍鱗座覆著彤芝蓋。左列著森森嚴嚴，前前後後的羽林軍、旗門軍、控鶴軍、神策軍、虎賁軍，花迎劍佩星初落；右列著濟濟鏘鏘，高高下下的金吾衛、龍虎衛、拱日衛、千牛衛、驃騎衛，柳拂旌旗露未幹。金間玉、玉間金、閃閃爍爍、燦燦爛爛的神仙儀從；紫映緋、緋映紫、行行列列、整整齊齊的文武官僚。螭頭陛下，立著一對妖妖嬈嬈，花容月貌，繡鸞袍、鴛鴦靴的奉引昭容；豹尾班中，擺著一對端端正正，銅肝鐵膽，白象簡、獬豸冠的糾彈禦史。拜的拜，跪的跪，那一個敢挨挨拶拶縱喧嘩？升的升，下的下，那一個不欽欽敬敬依禮法？但願得常瞻仙仗，聖德日新日新日日新；與群臣共拜天顏，聖壽萬歲萬歲萬萬歲。從來不信叔孫禮，今日方知天子尊。道猶未了，一個奏事官人早到。
　　【點絳唇】〔生上〕月淡星稀，建章宮裏，千門曉。禦爐煙嫋，隱隱鳴梢杳。忽憶年時，問寢高堂早。雞鳴了，悶縈懷抱，此際愁多少。不寢聽金鑰，因風想玉珂。明朝有封事，數問夜如何？自家為父母在堂，故上表辭官回去侍奉。如今天色已明，這是午門外廂，不免進入去咱。〔末〕奏事官搢芴三舞蹈。
　　【神仗兒】〔生〕揚塵舞蹈，揚塵舞蹈，遙瞻天表，見龍鱗日耀，咫尺重瞳高照。遙拜著赭黃袍，遙拜著赭黃袍。
　　【滴漏子】臣邕的，臣邕的，荷蒙聖朝。臣邕的，臣邕的，拜還紫誥。〔末〕狀元，你莫不是嫌官小麼？〔生〕念邕非嫌官小，奈家鄉萬裏遙，雙親又老。幹〖fjf〗瀆〖fjj〗天威，萬乞恕饒。〔末〕狀元，吾乃黃門，職掌奏章。有何文表，就此批宣。〔生跪介〕
　　【入破第一】議郎臣蔡邕啟：今日蒙恩旨，除臣為議郎之職，重蒙賜婚牛氏。幹別天威，臣謹誠惶誠恐，稽首頓首：伏念微臣，初來有志，誦詩書，力學躬耕修己，不復貪榮利。事父母，樂田裏，初心願如此而已。不想州司，謬取臣邕充試。到京畿，豈料蒙恩，叨居上第。
　　【破第二】重蒙聖恩，婚賜牛公女。臣草茅疏賤，如何當此隆遇？況臣親老，一從別後，光陰又幾。廬舍田園，荒蕪久矣。〔末〕老親在堂，必自有人侍奉，狀元不必憂慮。
　　【袞第三】〔生〕但臣親老鬢髮白，筋力皆臒瘁。形只影單，無兄弟，誰奉侍？況隔千山萬水，生死存亡，雖有音書難寄。最可悲，他甘旨不供，我食祿有愧。〔末〕聖上作主，太師聯姻。狀元，這也是奇遇。
　　【歇拍】〔生〕不告父母，怎諧匹配？臣又聽得，家鄉裏，遭水旱，遇荒饑。多想臣親，必做溝渠之鬼，未可知。怎不教臣，悲傷淚垂？〔哭介。末〕狀元，此非哭泣之處，不得驚動天聽。
　　【中袞第五】〔生〕臣享厚祿，掛朱紫，出入承明地。惟念二親寒無衣，饑無食，喪溝渠。憶昔先朝，朱買臣，守會稽，司馬相如，持節錦歸。
　　【煞尾】他遭遇聖時，皆得回鄉裏。臣何故，別父母，遠鄉閭，沒音書，此心違？伏望陛下，特憫微臣之志。遣臣歸，得侍雙親，隆恩無比！
　　【出破】若還念臣有微能，鄉郡望安置。庶使臣，忠心孝意得全美。臣無任瞻天仰聖，激切屏營之至！〔末〕狀元元來如此。吾當與狀元轉達天聽，可在午門外廂俟候聖旨。正是：眼望旌捷旗，耳聽好消息。〔下，生起介〕
　　【神仗兒】揚塵舞蹈，揚塵舞蹈，見祥雲縹緲，想黃門已到。料應重瞳看了，多應是，念我私情烏鳥。飆望斷九重霄，飆望斷九重霄。黃門已將我奏章傳達，未知聖意允否？不免乘閑禱告天地一番。
　　【滴漏子】天憐念，天憐念，蔡邕拜禱：雙親的，雙親的，死生未保。天那，可憐恩深難報。一封奏九重，知他聽否？爹娘呵，俺和你會合分離，都在這遭。黃門去了多時，怎的不見回報？想必是官裏准了。天那，若能夠回家侍奉父母，蔡邕何須做官？〔末奉詔同二昭容上〕
　　【前腔】今日裏，今日裏，議郎進表。傳達上，傳達上，聖目看了。〔生〕聖目看了如何說？〔末〕道太師昨日先奏，把乘龍女婿招，多少是好！〔生〕黃門大人，你莫不是哄我？〔末〕見有玉音，傳降聽剖。聖旨已到，跪聽宣讀。皇帝詔曰：孝道雖大，終於事君；王事多艱，豈遑報父！朕以涼德，嗣纘丕基。眷茲警動之風，未遂雍熙之化。爰招俊髦，以輔不逮。茲爾才學，允愜輿情。是用擢居議論之司，以求繩糾之益。爾當恪守乃職，勿有固辭。其所議婚姻事，可曲從師相之請，以成桃夭之花。欽予是命，裕汝乃心。謝恩。〔生〕黃門大人，煩你與我再去奏知官裏，我情願不做官。〔末〕咳，這狀元好不曉事，聖旨誰敢違背？〔生〕黃門大人，你不去時節，待我自去拜還聖旨如何？〔末〕呀，這狀元好怪麼，這所在你如何去得！〔生哭介〕
　　【啄木兒】我親衰老，妻幼嬌，萬裏關山音信杳。他那裏舉目淒淒，俺這裏回首迢迢。他那裏望得眼穿兒不到，俺這裏哭得淚乾親難保。閃殺人一封丹鳳詔。
　　【前腔】〔末〕狀元，你何須慮，不用焦，人世上離多歡會少。大丈夫當萬裏封侯，肯守著故園空老？畢竟事君事親一般道，人生怎全忠和孝？卻不見母死王陵歸漢朝。
　　【三段子】〔生〕這懷怎剖？望丹墀天高聽高。這苦怎逃？望白雲山遙路遙。〔末〕狀元，你做官與親添榮耀，高堂管取加封號，與他改換門閭，偏不是好？
　　【歸朝歡】〔生〕冤家的，冤家的，苦苦見招，俺媳婦埋冤怎了？饑荒歲，饑荒歲，怕他怎熬？俺爹娘怕不做溝渠中餓殍？〔末〕狀元，譬如四方戰爭多徵調，從軍遠戍沙場草，也只是為國忘家怎憚勞？
　　家鄉萬裏信難通，爭奈君王不肯從？
　　情到不堪回首處，一齊分付與東風。
第十七出　義倉賑濟
　　【普賢歌】〔醜上〕身充裏正實難當，雜泛差徭日夜忙。官司點義倉，並無些子糧，拼一頓拖翻吃大棒。我做都官管百姓，另是一般行徑。破靴破帽破衣掌，打扮須要廝稱。到官府百般下情，下鄉村十分豪興。討官糧大大做個官升，賣私鹽輕輕弄條喬秤。點催首放富差貧，保解戶欺軟怕硬。猛拼打強放潑，畢竟是個畢竟。誰知天不由人，萬事皆從前定。騙得五兩十兩，到使五錠十錠。田園盡都典賣，並無些子餘剩。叵耐廳前首領，嫌恨司房喬令。把我千樣淩辱，將我萬般督並。動不動去了破帽，打得我黃腫成病。幾番要自縊投河，不要了這條性命。今番又點義倉，並無糧米抵應。若還把我拖翻，便叫高臺明鏡。小人也不是都官，也不是裏正，休將屈棒錯打了平民。〔內問〕你是誰？〔醜〕我是搬戲的副淨。〔內〕休道出本來面目。〔醜〕苦！往常間把義倉穀子偷將家去，養老婆孩兒了。今日上司官點義倉放穀，賑濟貧民，倉中沒有一些，那裏討還他？沒奈何我待把家私並老婆兒子都賣了，也賠不起。不免去與李社長商量則個，轉彎抹角，兀的便是李社長家裏。李社長，李社長。〔淨〕誰叫老爺？〔醜〕咦，你慣要做大，且出來。
　　【前腔】〔淨上〕身充社長管官倉，老小一家都在倉裏養。〔醜〕好好，你一家老小都在倉裏養。事發時節，如何擺佈？〔淨〕事發盡不妨，裏正先吃棒。〔醜〕尊兄，饒得你過麼？〔淨〕先打了都官，方才打社長。老夫年傍八旬，家中只有三人。因充社長勾當，誰知也不安寧。又要告官書題粉壁，又要勸民栽種翻耕，又要管淘河砌磡，又要辦木桶麻繩。若有人家嫁娶，須索請我去做賓。人人稱我年高伏眾，個個叫我社長官人。若得一紙狀子，強似廳上縣丞。原告許我銀子三錠五錠，被告送我豬腳十斤廿斤。若還得了兩家財物，只得蒙矓寫個回文。每日去幹得泄水功德，竟不知自家家裏禍因。大的孩兒不孝不義，小的媳婦逼扌勒離分。單單只有第三個孩兒本分，常常搶去了老夫的頭巾。激得我老夫性發，只得唱個陶真。〔醜〕呀，陶真怎的唱？〔淨〕〔淨〕呀，到被你聽見了。也罷，我唱你打和。〔醜〕使得。〔淨〕孝順還生孝順子。〔醜〕打打咳蓮花落。〔淨〕〔淨〕點點滴滴不差移。〔醜〕打打咳蓮花落。不信但看簷前水。〔醜〕打打咳蓮花落。〔淨〕忤逆還生忤逆兒。〔醜〕打打咳蓮花落。〔淨〕住休。〔醜〕你若不叫住，我直唱到天明。〔淨〕裏正，你叫我出來，有甚事說？〔醜〕社長哥，今日官司給散義倉，倉中又無稻子，如何是好？我和你不免合賠些子。〔淨〕呀，倉中稻子都是你搬去吃了，怎的叫我和你合賠？小畜生到不虧了你。上司來時，幹我甚事。我自回去抱子弄孫嬉他娘。正是：閉門不管窗前月，一任梅花自主張。〔下醜〕苦！李社長又去了，上司官又來了。如何是好？呀，喝道聲漸漸近了，只得迎接則個。〔外放糧官、末皂隸上〕
　　【前腔】〔外〕親承朝命賑饑荒，〔末〕躍馬揚鞭到此方。〔醜〕裏正接老爺。〔末〕起去，疾忙開義倉，支與百姓糧。從實支收休要謊。〔外〕裏正將支收簿來看。〔醜〕簿在此。〔外讀介〕元管二十九石，新收三十六石，除支一十九石，見在四十六石。左右開倉，呀，這倉裏那有四十六石？〔醜〕有有，相公。〔外〕左右與他取了甘結，一面著他喚饑民來支糧。〔醜〕一心忙似箭，兩腳走如飛。〔下外〕左右，這廝說謊，倉裏那得這些稻子？〔末〕相公且由他。若是不足數，只要他賠償便了。〔外〕也說得是。〔醜瞎子上〕
　　【吳小四】肚又饑，眼又昏，家私沒半分，子哭兒啼不可聞。聞知相公來濟民，請些官糧去救貧。〔作錯跪介〕相公可憐見。〔末〕相公在這裏。〔外〕老的姓甚名誰？家裏有幾口？〔醜〕小的姓丘名乙己，家住上大樹，有三千七十口。〔外〕胡說，那裏有許多口？〔醜〕告相公得知：上大人，丘乙己，化三千，七十士。〔末〕一口胡柴。〔外〕你實有幾口？〔醜〕小的夫妻兩口，孩兒兩口。〔外〕支糧與他。〔末〕支四口糧了。〔醜〕多謝相公。正是：一日不識羞，三日不忍餓。〔下。淨聾子上〕
　　【前腔】歎連朝，饑怎忍？家中有五六人。前日老婆典了裙，今日媳婦又典褲，恰好遇官司來濟貧。相公可憐見。〔外〕老的姓甚名誰？家裏有幾口？〔淨作聾，外複問介。淨〕小的姓大，名比丘僧。住在只樹給孤獨園，有一千二百五十口。〔外〕胡說，那裏有許多口？〔淨〕告相公得知：《彌陀經》中道：只樹給孤獨園，與大比丘僧一千二百五十人俱。〔末〕佛口蛇心。〔外〕你實有幾口？〔淨〕小的有兩個媳婦，三個孩兒，和我共六口。〔外〕支糧與他。〔末〕支六口糧了。〔淨〕多謝相公。正是：今日得君提掇起，免教人在污泥中。〔下。旦上〕
　　【搗練子】嗟命薄，歎年艱，含羞忍淚向人前，猶恐公婆懸望眼。路逢險處難回避，事到頭來不自由。奴家少長閨門，豈識途路。今日見官司放糧濟貧，只得去請些稻子，以救公婆之命。〔外〕婦人，你姓甚名誰？來此怎的？〔旦〕告相公：奴家姓趙，名五娘。公公蔡崇簡。因兒夫出外，特來請些糧米，以救公婆之命。〔外〕你丈夫那裏去了，使你婦人家來請糧？
　　【普天樂】〔旦〕兒夫一向留都下。〔外〕你家裏還有誰？〔旦〕只有年老爹和媽。〔外〕有弟兄麼？〔旦〕弟和兄更沒一個。〔外〕既沒有弟兄，誰看承你的爹媽？〔旦〕看承儘是奴家。〔外〕這般說起來，你好苦呵！婦人家不出閨門，你何不使個男子漢來請糧。〔旦作悲介〕歷盡苦，誰憐我？相公，怎說得不出閨門的清平話？〔外〕你家裏有幾口？〔旦〕只有三口。〔外〕左右支糧與他。〔末〕沒糧了。〔旦哭〕若無糧，我也不敢回家。〔外〕怎的不敢回家？〔旦〕相公，豈忍見公婆受餒。天那，歎奴家命薄，直恁折挫。〔外〕左右，這倉中稻子沒了。一來湊原數不起，二來這婦人說得好苦，你去拿那裏正來，要這廝賠償。〔末〕領鈞旨。假饒走上焰摩天，腳下騰雲須趕上。〔旦〕望相公可憐見，主張些糧米，與奴家救濟公婆之命。〔外〕我自有分曉。〔末押醜上介〕似甕中捉鼈，手到拿來。〔外〕裏正，這倉中稻子湊原數不起，儘是你自偷了，你好好招伏。〔醜〕相公，小人招不得。自古道東量西折，難教小人賠償。〔外〕畜生，尖斛量入，平斛量出，如何會折了許多。左右，拿下打四十。〔醜〕相公不要打，小人情願招了。〔讀招介〕招狀人姓貓，名狸，見年三十有餘。身上並無疾病，只有白帶不除。今與短狀招伏，因為官糧久虧。說到義倉情弊，中間無甚蹺蹊。稻熟排門收斂，斂了各自將歸。並無倉廩盛貯，那有帳目收支？縱然有得些小，胡亂寄在民居。官司差人點視，便糴些穀支持。上下得錢便罷，不問倉實倉虛。假饒清官廉吏，被我影射片時。東家借得十扛，西家借得五箕。但見倉中有穀，其間就裏怎知？年年把當常事，番番一似耍嬉。不道今年荒旱，不道今年民饑。不因分俵賑濟，如何會泄天機？假饒奏到三十三天，我裏正無甚罪過。〔末〕為甚的？〔醜〕只是點糧詐錢的做馬做驢，招狀執結是實，伏乞相公指揮。〔外〕左右押這廝去，就要賠償。〔末押醜下〕正是：懼法朝朝樂，欺公日日憂。〔末押醜上〕假饒人心似鐵，怎逃官法如爐？告相公，裏正賠償的稻子有了。〔外〕支與那婦人去。〔旦〕多謝相公。〔末與旦，醜覬覦科〕由你半路去，我好歹與你奪了便罷。〔旦〕謝得恩官為主維。〔醜〕只教中路有災危。〔外〕當權若不行方便，如入寶山空手回。〔外末醜下，旦〕一斟一酌，莫非前定。今日奴家去請糧，誰知道裏正作弊，倉中沒了。若不得相公督並，裏正賠償，奴家如何得這些穀回家救濟二親？正是饑時得一口，強似飽時得一鬥。〔欲下，醜上攔住介〕恩人相見，分外眼明。仇人相見，分外眼睜。我也會見你過來呵。你快把稻子還我，萬事全休。〔旦〕呀！相公與奴家的稻子，如何還你。〔醜〕咳，方才不是你只管告不休，相公如何要我賠償這稻子？是我賣老小賣家私的，你如何拿去？〔搶介，旦〕裏正官人，你要用強，可憐奴家艱辛。〔醜〕可憐你甚的！
　　【鎖南枝】〔旦〕兒夫去，竟不還，公婆兩人都老年。自從昨日到如今，不能夠一餐飯。〔醜〕你公婆沒飯吃，也不幹我事。〔旦〕奴請糧，他在家懸望眼。念我年老公婆，做方便。〔拜醜介。醜〕不要拜，不要拜。這般時年，我做不得方便，你將稻子還我便罷。
　　【前腔換頭】〔旦〕鄉官可憐見，這些稻子呵，是我公婆命所關。若是必須將去，寧可脫下衣裳，就問鄉官換。〔作脫衣介。醜〕不要不要，你身上也寒冷。〔旦〕寧使奴，身上寒。只要與公婆，救殘喘。〔醜〕娘子罷罷。你說起這話，都是孝心，我不忍問。你取了，莫怪莫怪，你去罷。〔旦〕如此多謝。〔醜虛下躲介，旦〕謝天謝地，且喜裏正去了，不免趲行幾步。〔醜上推旦奪下介〕
　　【前腔】〔旦〕奪將去，真可憐，公婆望奴不見還。縱然他不埋冤，道我做媳婦的有何干？他忍饑，添我夫罪愆。教我怎見得我夫面？千死萬死，終久是死。不如早死為強，此間有一口古井，不免投入死休。〔欲投井介〕
　　【前腔換頭】將身赴井泉，思量左右難。我丈夫當年分散，叮嚀囑付爹娘，教我與他相看管。苦，我死卻，他形影單。夫婿與公婆，可不兩埋怨？
　　【前腔】〔外上〕媳婦去，不見還，教人在家凝望眼。〔跌倒，旦扶介，外〕呀，你在這裏閑行，教我望得肝腸斷。〔旦〕公公，奴請糧，為你供午餐。又誰知被人騙。〔外〕媳婦卻怎麼說？〔旦〕公公，奴家請得些稻子，到半途之中，卻被裏正奪去了。〔外哭〕天那，元來如此。
　　【前腔換頭】思量我命乖蹇，不由人不珠淚漣。料想終須餓死，不如早赴黃泉，免把你廝牽絆。媳婦，婆老年，不久延。你須是，好看管。呀，元來這裏有一口古井，不免投入死休。
　【前腔】〔旦〕公公，你若身傾棄，我苦怎言？公還死了婆怎免？你兩人一旦身亡，教我獨自如何展？公公，你吃苦辛，其實難過遣。我痛傷悲，只得強相勸。
　　【前腔換頭】〔外〕媳婦，你衣衫盡解典，囊篋已罄然。縱使目前存活，到底日久日深，你與我難相戀。苦，衣食缺，你行孝難。活冤家，不如早拆散。〔欲投井，旦救介，末挑穀上〕
　　【前腔】不豐歲，荒歉年，官司把糧來給散。見一個年老的公公在那裏頻嗟歎，待向前仔細看。呀，我道是誰，元來是蔡老員外和五娘子呵！你兩人在此有何干？〔旦〕公公，一言難盡。奴家今日聞知官司給散義倉，去請些糧米，與公婆充饑。誰想裏正作弊，倉中沒了稻子。謝得相公，著令裏正賠納，把些與奴家。來到半途，被裏正奪去。奴家害羞回來，公公見說，也要投井死，奴家正在此勸解公公。〔末〕咳，五娘子你差了，老夫方才也請得些官糧，正要將來分送你公公，你怎的不來與我商量？卻自家出去，被那狂徒欺侮。
　　【前腔換頭】我聽你說這言，待我趕去，罵那廝鐵心腸，昧心漢。〔旦〕公公，他去得遠了。〔外〕罷罷，太公，我和你是良善之人，不要與那狂徒一般見識。只是這幾日餓得難過。〔末〕員外，你且不須憂慮，我也請得些官糧，和你兩下分一半。〔旦〕這是公公請的，如何使得？〔末〕咳，五娘子，你休恁推，莫棄嫌，且將回，權做雨廚飯。〔旦〕如此多謝了公公。〔末〕怎說這話？五娘子，你伯喈當初出去，把爹娘囑付與老夫。今日是荒年饑歲，虧殺你獨自支吾。終不然我自溫飽，教你忍饑受餓。古語雲：濟人須濟急時無，你胡亂將這些救濟公姑則個。五娘子你先回去，我和你公公隨後緩緩的來。
　　【洞仙歌】〔旦〕苦，家私沒半分，靠著奴此身。只要救公婆，豈辭多苦辛？〔合〕空把淚珠揾，可憐饑與貧，這苦說不盡。
　　【前腔】〔外〕太公，我本為泉下人，他救我一命存。只怕我不久身亡，報不得媳婦恩。〔合前〕
　　【前腔】〔末〕見說不可聞，況我托在鄰。終不然我享安和，忍見你受饑窘？〔合前〕
　 命薄多年受苦辛，不如身死早離分。
　　惟有感恩並積恨，萬年千載不成塵。
　第十八出　再報佳期
　　【蠻牌令】〔醜媒婆上〕終日走千遭，走得腳無毛。何曾見湯水面？花紅也不曾見半分毫。倒不如做個虔婆頂老，也落得些鴨汁吃飽。窮酸秀才直恁喬，老婆與他，故推不要。咳，我做媒婆做到老，不曾見這般好笑。叵耐一個秀才，老婆與他不要。別人見了媒婆，歡歡喜喜，他反和我尋爭尋鬧。老相公又不肯幹休，只管在家羅唕。把媒婆放在中間，旋得七顛八倒。走得我鞋穿襪綻，說得我唇幹口燥。也不怕你親事不成，也不怕你姻緣不到。只怕你紅羅帳裏快活，不叫媒婆聒噪。這裏便是狀元貴館。呀，恰好的狀元出來了。
　　【金蕉葉】〔生上〕愁多怨多，俺爹娘知他怎麼？擺不脫功名奈何？送將來冤家怎躲？〔相見介。醜〕狀元，賀喜賀喜。牛太師選定今日與小姐畢姻，請狀元早赴佳期，〔生〕天那，此事如何是好？〔醜〕狀元，事皆前定，不必再推。
　　【三換頭】〔生〕名韁利鎖，先是將人摧挫。況鸞拘鳳束，甚日得到家？我也休怨他，這其間，只是我不合來長安看花。閃殺我爹娘也，淚珠空暗墮。〔合〕這段姻緣，也只是無如之奈何。
　　【前腔】〔醜〕鸞台罷妝，鵲橋初駕，佳期近也，請仙郎到河。〔生〕媒婆，我去也不妨，只是一心掛兩頭，如何是好？〔醜〕狀元，此事明知牽掛。這其間，只得把那壁廂且都拼舍。況奉君王詔，怎生別了他。〔合前〕狀元，門首轎馬都已齊備了。
　　及早赴佳期。歡娛成怨悲。
　　情知不是伴，事急且相隨。
 第十九出　強就鸞凰
　　【傳言玉女】〔外牛太師上〕燭影搖紅，簾幕瑞煙浮動，畫堂中珠圍翠擁。妝台對月，下鸞鶴神仙儀從。玉簫聲裏，一雙鳴鳳。左右何在？〔院子上〕獨立畫堂聽命令，珠簾底下一聲傳。老相公有何指揮？〔外〕左右，我今日與小姐畢姻，筵席安排了未？〔院子〕安排完備了。〔外〕完備得如何？〔水調歌頭〕〔院子〕屏開金孔雀，褥隱繡芙蓉。獸爐煙嫋，蓮台絳燭吐春紅。廣設珊瑚席子，高把真珠簾卷，環列翠屏風。人間丞相府，天上蕊珠宮。錦遮圍，花爛熳，玉玲瓏。繁弦脆管，歡聲鼎沸畫堂中。簇擁金釵十二，座列三千珠履，談笑盡王公。正是門闌多喜氣，女婿近乘龍。〔外〕狀元來未？〔院子〕望見一族人馬喧鬧，想是狀元來了。〔生上〕
　　【女冠子】馬蹄篤速，傳呼齊擁雕轂。〔外〕金花帽族，天香袍染，丈夫得志，佳婿坦腹。惜春，狀元已到，請小姐出來拜堂。〔貼上〕
　　【前腔】妝成聞喚促，又將彩扇重遮，羞蛾輕蹙。〔淨醜執掌扇上，合〕這姻緣不俗。金榜題名，洞房花燭。〔淨〕狀元和小姐兩個，各自立一邊，請陰陽先生贊禮。〔末賓人上〕稟相公告廟：維大漢太平年，團圓月，和合日，吉利時。嗣孫牛某，有女及笄，奉聖旨招贅新狀元蔡邕為婿。以此吉辰，敢申虔告。告廟已畢，請與新人揭起方巾。〔醜〕待我來。伏以窈窕青娥二八春，綠雲之上覆方巾；玉纖揭起西川錦，露出嬌容賽玉真。掌禮，請喝拜。〔末〕竊以禮重婚姻，茲實人倫之大。義當配偶，爰思宗系之承。張設青爐，熒煌花燭。祀供蘋藻，首嚴見廟之儀；贄備棗榛，抑講拜堂之禮。集珠履玳簪之客，環金釵玉珥之賓。慶會良宵，觀光盛事。香熏寶鴨，濃騰嫋嫋之煙；步擁金蓮，請下深深之拜。〔喝拜介〕拜禮已畢，請狀元小姐把酒。
　　【畫眉序】〔生〕攀桂步蟾宮，豈料絲蘿在喬木。喜書中今日，有女如玉。堪觀處絲幕牽紅，恰正是荷衣穿綠。〔合〕這回好個風流婿，偏稱洞房花燭。
　　【前腔】〔外〕君才冠天祿，我的門楣稍賢淑。看相輝清潤，瑩然冰玉。光掩映孔雀屏開，花爛熳芙蓉隱褥。〔合前〕
　　【前腔】〔貼〕頻催少膏沐，金鳳斜飛鬢雲矗。喜逢他蕭史，愧非弄玉。清風引珮下瑤台，明月照妝成金屋。〔合前〕
　　【前腔】〔淨醜〕湘裙展六幅，似天上嫦娥降塵俗。喜藍田今日，種成雙玉。風月賽閬苑三千，雲雨笑巫山二六。〔合前〕
　　【滴溜子】〔生〕謾說道姻緣事，果諧鳳蔔。細思之，此事豈吾意欲？有人在高堂孤獨。可惜新人笑語喧，不知我舊人哭。兀的東床，難教我坦腹。
　　【鮑老催】〔眾〕翠眉謾蹙，赤繩已系夫婦足，芳名已注婚姻牘。狀元，空嗟怨，枉歎息，休摧挫。畫堂富貴如金穀，休戀故鄉生處好，受恩深處親骨肉。
　　【滴滴金】金猊寶鼎香馥鬱，銀海瓊舟泛醽醲。輕飛彩袖呈嬌舞，囀鶯喉歌麗曲。歌聲斷續，持觴勸酒人共祝。人共祝，百年夫婦永和睦。
　　【鮑老催】意深愛篤，文章富貴珠萬斛，天教豔質為眷屬。似蝶戀花，鳳棲梧，鸞停竹。男兒有書須勤讀，書中自有黃金屋，也有千鐘粟。
　　【雙聲子】郎多福，郎多福，看紫綬黃金束。娘分福，娘分福，看花誥紋犀軸。兩意篤，兩意篤，豈非福，豈非福。似紋鸞彩鳳，兩兩相逐。
　　【余文】郎才女貌真不俗，占斷人間天上福，百歲姻緣萬事足。
　　清風明月兩相宜，女貌郎才天下奇。
　　正是洞房花燭夜，果然金榜掛名時。
 第二十出　勉食姑嫜
　　【薄幸】〔旦上〕野曠原空，人離業敗。謾盡心行孝，力枯形憊。幸然爹媽，此身安泰。恓惶處，見慟哭饑人滿道。歎舉目將誰荷賴？曠野蕭疏絕煙火，日色慘澹黯村塢。死別空原婦泣夫，生離他處兒牽母。睹此恓惶實可憐，思量轉覺此身難。高堂父母老難保，上國兒郎去不還。力盡計窮淚亦竭，看看氣盡知何日？高岡黃土謾成堆，誰把一抔掩奴骨？奴家自從丈夫去後，頓遭饑荒，衣衫首飾盡皆典賣，家計蕭然。爭奈公婆年老，死生難保，朝夕又無甘旨膺奉，如何是好？只得安排一口淡飯，與公婆充饑。奴家自把些谷膜米皮逼邏來吃，苟留殘喘，吃時又怕公婆看見，只得回避，免致他煩惱。如今飯已熟了，不免請出公婆早膳則個。
　　【夜行船】〔外、淨上〕苦，忍饑擔餓何日了？孩兒一去，竟無音耗。〔淨〕甘旨蕭條，米糧缺少。〔合〕天那，真個死生難保。〔旦〕請公公婆婆早膳。〔淨〕媳婦有果蔬麼？〔旦〕沒有。〔淨〕有下飯麼？〔旦〕也沒有。〔淨〕賤人，前日早膳還有些下飯，今日只得一口淡飯。再過幾日，連淡飯也沒有了？快抬去。〔外〕咳，這般時年，胡亂吃一口充饑，還要分什麼好歹。
　　【鑼鼓令】〔淨〕我終朝受餒，賤人，你將來的飯教我怎吃？可疾忙便抬，非幹是我有些饞態。
　　【前腔】〔外〕阿婆，你看他衣衫都解，好茶飯將甚去買？兀的是天災，教媳婦每難布擺。
　　【前腔換頭】〔旦〕婆婆息怒且休罪，待奴家霎時將去再安排。思量到此，珠淚滿腮。看看做鬼，溝渠裏埋。縱然不死也難捱，教人只恨蔡伯喈。
　　【前腔】〔淨〕如今我試猜，多應他犯著獨童病來，背地裏自買些鮭菜？〔外〕阿婆，他那裏得錢去買？〔淨〕阿公，我吃飯他緣何不在？這些意兒真是歹。
　　【前腔】〔外〕阿婆，他和你甚相愛，不應反面直恁的乖。〔旦背介〕我千辛萬苦，有甚疑猜？可不道我臉兒黃瘦骨如柴。〔淨〕抬去，抬去。〔外〕媳婦，婆婆吃不得，你且收去。〔旦收介〕婆婆耐煩。待奴家去布擺些東西，再安排過來。〔淨〕你去，你去。〔旦〕正是啞子謾嘗黃柏味，難將苦口向人言。〔下。淨〕阿公，親的到底是親，親生兒子不留在家，到倚靠著媳婦供養。你看前日兀自有些鮭菜；今日只得些淡飯，教我怎的吃？再過幾日，連飯也沒了。我看他前日自吃飯時節，百般躲避我，敢是他背地裏自買些下飯受用分曉。〔外〕阿婆，休要錯疑了，我看媳婦不是這般樣人。〔淨〕恁的，等他自吃時節，我和你潛地裏去探一探，便知端的。〔外〕也說得是。只一件那。〔淨〕卻怎的？
　　荒年有飯休思菜，媳婦無良把我虧。
　　混濁不分鰱共鯉，水清方見兩般魚。
第二十一出　糟糠自饜
　　【山坡羊】〔旦上〕亂荒荒不豐稔的年歲，遠迢迢不回來的夫婿。急煎煎不耐煩的二親，軟怯怯不濟事的孤身體。苦，衣盡典，寸絲不掛體。幾番拼死了奴身己，爭奈沒主公婆教誰看取？〔合〕思之，虛飃飃命怎期？難捱，實丕丕災共危。
　　【前腔】滴溜溜難窮盡的珠淚，亂紛紛難寬解的愁緒。骨崖崖難扶持的病身，戰兢兢難捱過的時和歲。這糠，我待不吃你呵，教奴怎忍饑？我待吃你呵，教奴怎生吃？思量起來，不如奴先死，圖得不知他親死時。〔合前〕奴家早上安排些飯與公婆吃，豈不欲買些鮭菜，爭奈無錢可買。不想婆婆抵死埋怨，只道奴家背地自吃了什麼東西。不知奴家吃的是米膜糠秕，又不敢教他知道。便做他埋怨殺我，我也不分說。苦！這糠秕怎的吃得下。〔吃吐介〕
　　【孝順歌】嘔得我肝腸痛，珠淚垂，喉嚨尚兀自牢嗄住。糠那！你遭礱被舂杵，篩你簸揚你，吃盡控持。好似奴家身狼狽，千辛萬苦皆經歷。苦人吃著苦味，兩苦相逢，可知道欲吞不去。〔外淨潛上探覷介〕
　　【前腔】〔旦〕糠和米，本是相依倚，被簸揚作兩處飛？一賤與一貴，好似奴家與夫婿，終無見期。丈夫，你便是米呵，米在他方沒尋處。奴家恰便似糠呵，怎的把糠來救得人饑餒？好似兒夫出去，怎的教奴，供膳得公婆甘旨？〔外、淨潛下介〕
　　【前腔】思量我生無益，死又值甚的！不如忍饑死了為怨鬼。只一件，公婆老年紀，靠奴家相依倚，只得苟活片時。片時苟活雖容易，到底日久也難相聚。謾把糠來相比，這糠呵，尚兀自有人吃，奴家的骨頭，知他埋在何處？〔外、淨上。淨〕媳婦，你在這裏吃什麼？〔旦〕奴家不曾吃什麼。〔淨搜拿介。旦〕婆婆你吃不得。〔外〕咳，這是什麼東西？
　　【前腔】〔旦〕這是穀中膜，米上皮，〔外〕呀，這便是糠，要他何用。〔旦〕將來逼邏堪療饑。〔淨〕咦，這糠只好將去喂豬狗，如何把來自吃？〔旦〕嘗聞古賢書，狗彘食人食，也強如草根樹皮。〔外淨〕恁的苦澀東西，怕不噎壞了你。〔旦〕齧雪吞氈，蘇卿猶健，餐松食柏，到做得神仙侶。這糠呵，縱然吃些何慮？〔淨〕阿公，你休聽他說謊，糠秕如何吃得？〔旦〕爹媽休疑，奴須是你孩兒的糟糠妻室。〔外、淨看哭介〕媳婦，我元來錯埋冤了你，兀的不痛殺我也。〔悶倒，旦叫哭介〕
　　【雁過沙】〔旦〕苦，沉沉向冥途，空教我耳邊呼。公公，婆婆，我不能夠盡心相奉事，反教你為我歸黃土。教人道你死緣何故？公公，婆婆，怎生割捨得拋棄了奴？〔外醒介。旦〕謝天謝地，公公醒了。公公你掙揣。
　　【前腔】〔外〕媳婦，你擔饑事姑舅。媳婦，你擔饑怎生度？〔旦〕公公且自寬心，不要煩惱。〔外〕媳婦，我錯埋冤了你。你也不推辭，到如今始信有糟糠婦。媳婦，料應我不久歸陰府。也省得為我死的，累你生的受苦。〔旦扶外起介〕公公且在床上安息，待我看婆婆如何？〔叫不醒介〕呀，婆婆不濟事了。如何是好？
　　【前腔】婆婆氣全無，教奴怎支吾？咳，丈夫呵，我千辛萬苦，為你相看顧，如今到此難回護。我只愁母死難留父，況衣衫盡解，囊篋又無。〔外〕媳婦，婆婆還好麼？〔旦〕婆婆不好了。
　　【前腔】〔外〕天那，我當初不尋思，教孩兒往帝都。把媳婦閃得苦又孤，婆婆送入黃泉路，算來是我相耽誤。不如我死，免把你再辜負。〔旦〕公公休說這話，且自將息。〔外〕媳婦，婆婆死了，衣衾棺槨，是件皆無。如何是好？〔旦〕公公寬心，待奴家區處。〔末上〕福無雙降猶難信，禍不單行卻是真。老夫為何道此兩句？為鄰家蔡伯喈妻房趙氏五娘，他嫁得伯喈，方才兩月，伯喈便出去赴選。自去之後，連遭饑荒，公婆年紀皆在八十之上，家裏更沒個相扶持的。甘旨之奉，虧殺這五娘子。把些衣服首飾之類，盡皆典賣，辦些糧米，供給公婆，卻背地裏把糠秕逼邏充饑。這般荒年饑歲，少什麼有三五個孩兒的人家，供膳不得爹娘。這個小娘子，真個今人中少有，古人中難得。那婆婆不知道，顛倒把他埋冤；適來聽得他公婆知道，卻又痛心，都害了病。如今不免到他家裏探望則個。呀，五娘子，你為甚的慌慌張張？〔旦〕公公，天有不測風雲，人有旦夕禍福。奴家婆婆死了。〔末〕咳，你婆婆既死了，你公公如今在那裏？〔旦〕在床上睡著。〔末〕待我看一看。〔外〕太公休怪，我起來不得了。〔末〕老員外快不要勞動。〔旦〕太公，我婆婆衣衾棺槨，是件皆無，如何是好？〔末〕五娘子，你不要愁煩，我自有區處。
　　【玉胞肚】〔旦〕千般生受，教奴家如何措手？終不然把他骸骨，沒棺材送在荒丘？〔合〕相看到此，不由人不淚珠流，不是冤家不聚頭。
　　【前腔】〔末〕五娘子，不必多憂，資送婆婆，在我身上有。你但小心承直公公，莫教他又成不救。〔合前〕
　　【前腔】〔外〕張公護救，我媳婦實難啟口。孩兒去後，又遇饑荒，把衣衫典賣無留。〔合前。末〕老員外，你請進裏面去歇息。待我一霎時叫家僮討棺木來，把老安人殯斂了。選個吉日，送在南山安葬去。〔外〕如此，多謝太公周濟。
　　只為無錢送老娘，須知此事有商量。
　　歸家不敢高聲哭，惟恐猿聞也斷腸。
 第二十二出　琴訴荷池
　　【一枝花】〔生上〕閒庭槐影轉，深院荷香滿。簾垂清晝永，怎消遣？十二欄杆，無事閑憑遍。悶來把湘簟展，夢到家山，又被翠竹敲風驚斷。〔南鄉子〕翠竹影搖金，水殿簾櫳映碧陰。人靜晝長無個事，沉吟，碧酒金樽懶去斟。幽恨苦相尋，離別經年沒信音。寒暑相催人易老，關心，卻把閒愁付玉琴。院子將琴書過來。〔末將琴書上〕黃卷看來消白日，朱弦動處引清風。炎蒸不到珠簾下，人在瑤池閬苑中。相公，琴書在此。〔生〕院子，你與我喚那兩個學僮過來。〔末叫介。淨執扇、醜持香上〕
　　【金錢花】自少承值書房，書房。快活其實難當，難當。只管打扇與燒香，荷亭畔好乘涼，吃飯飯上眠床。〔參見介。生〕我在先得此材於爨下，斫成此琴，即名焦尾。自來此間，久不整理。今日當此清涼，試操一曲，以舒悶懷。你三人一個打扇，一個燒香，一個管文書，休得嫚誤。〔眾〕領鈞旨。〔生操琴介〕
　　【懶畫眉】強對南熏奏虞弦，只覺指下餘音不似前，那些個流水共高山？呀！只見滿眼風波惡，似離別當年懷水仙。〔淨困掉扇介。末〕告相公：打扇的壞了扇。〔生〕背起打十三，那廝不中用，只教他燒香。〔末〕領鈞旨。
　　【前腔】〔生〕頓覺餘音轉愁煩，似寡鵠孤鴻和斷猿，又如別鳳乍離鸞。呀！只見殺聲在弦中見？敢只是螳螂來捕蟬。〔醜困滅香介。淨〕告相公：燒香的滅了香。〔生〕背起打十三，那廝不中用，只教他管文書。〔末〕領鈞旨。
　　【前腔】〔生〕藍田日暖玉生煙，似望帝春心托杜鵑，好姻緣翻做惡姻緣。只怕眼底知音少，爭得鸞膠續斷弦。〔末掉文書介。醜〕告相公：管文書的亂了文書。〔生〕背起打十三。〔貼上。生〕左右，夫人來也，且各回避。〔眾〕正是有福之人人伏事，無福之人伏事人。〔末、醜淨下〕
　　【滿江紅】〔貼〕嫩綠池塘，梅雨歇熏風乍轉。瞥然見新涼華屋，已飛乳燕。簟展湘波紈扇冷，歌傳金縷瓊卮暖。〔眾〕炎蒸不到水亭中，珠簾卷。〔貼〕相公，元來在此操琴呵。〔生〕夫人，我當此清涼，聊托此以散悶懷。〔貼〕奴家久聞相公高於音樂，如何來到此間，絲竹之音，杳然絕響。鬥膽請再操一曲，相公肯麼？〔生〕夫人待要聽琴。彈什麼曲好？我彈一曲《雉朝飛》何如？〔貼〕這是無妻的曲，不好。〔生〕呀，說錯了，如今彈一曲《孤鸞寡鵠》何如？〔貼〕兩個夫妻正團圓，說什麼孤寡。〔生〕不然彈一曲《昭君怨》何如？〔貼〕兩個夫妻正和美，說什麼宮怨。相公，當此夏景，只彈一曲《風入松》好。〔生〕這個卻好。〔彈介。貼〕相公，你彈錯了。〔生〕呀，到彈出《思歸引》來。待我再彈。〔貼〕相公，你又彈錯了。〔生〕呀，又彈出個《別鶴怨》來。〔貼〕相公，你如保恁的會差。莫不是故意賣弄，欺侮奴家。〔生〕豈有此心，只是這弦不中用。〔貼〕這弦怎的不中用。〔生〕俺只彈得舊弦慣，這是新弦，俺彈不慣。〔貼〕舊弦在那裏？〔生〕舊弦撇下多時了。〔貼〕為甚撇了？〔生〕只為有了這新弦，便撇了那舊弦。〔貼〕相公何不撇了新弦，用那舊弦？〔生〕夫人，我心裏豈不想那舊弦，只是新弦又撇不下。〔貼〕你新弦既撇不下，還思量那舊弦怎的？我想起來，只是你心不在焉，特地有許多說話。
　　【桂枝香】〔生〕夫人，舊弦已斷，新弦不慣。舊弦再上不能，待撇了新弦難拼。我一彈再鼓，一彈再鼓，又被宮商錯亂。〔貼〕相公，你敢是心變了麼？〔生〕非幹心變。這般好涼天，正是此曲才堪聽，又被風吹別調間。
　　【前腔】〔貼〕相公，非彈不慣，只是你意慵心懶。既道是寡鵠孤鸞，又道是昭君宮怨，那更思歸別鶴，思歸別鶴，無非愁歎。相公，我看你多敢是想著誰？〔生〕夫人，我不想著什麼人。〔貼〕相公，有何難見，你既不然，我理會得了，你道是除了知音聽，道我不是知音不與彈。〔生〕夫人，那有此意？〔貼〕相公，這個也由你。畢竟你無心去彈他，何似教惜春安排酒過來，與你消遣何如？〔生〕我懶飲酒，待去睡也。〔貼〕相公休阻妾意，老姥姥、惜春看酒來。〔淨醜持酒上〕
　　【燒夜香】〔淨〕樓臺倒影入池塘，綠樹陰濃夏日長，〔醜〕一架荼蘼滿院香。〔合〕和你捧霞觴，納晚涼。卷起珠簾，明月正上。〔貼〕將酒過來。
　　【梁州序】〔貼〕新篁池閣，槐陰庭院，日永紅塵隔斷。碧欄杆外，寒飛漱玉清泉。自覺香肌無暑，素質生風，小簟琅抜展。晝長人困也，好清閒，忽被棋聲驚晝眠。〔合〕金縷唱，碧筒勸。向冰山雪巘排佳宴，清世界幾人也。
　　【前腔】〔生〕薔薇簾箔，荷花池館，一陣風來香滿。湘簾日永，香消寶篆沉煙。謾有枕欹寒玉，扇動齊紈，怎遂黃香願？〔作悲介。貼〕相公，你為甚的下淚？〔生〕猛然心地熱，透香汗，我欲向南窗一醉眠。〔合前〕
　　【前腔換頭】〔貼〕向晚來雨過南軒，見池面紅妝零亂。漸輕雷隱隱，雨收雲散。只覺荷香十裏，新月一鉤，此景佳無限。蘭湯初浴罷，晚妝殘，深院黃昏懶去眠。〔合前〕
　　【前腔換頭】〔生〕柳陰中忽噪新蟬，見流螢飛來庭院。聽菱歌何處？畫船歸晚。只見玉繩低度，朱戶無聲，此景尤堪戀。起來攜素手，鬢雲亂，月照紗櫥人未眠。〔合前〕
　　【節節高】〔淨〕漣漪戲彩鴛，把露荷翻，清香瀉下瓊珠濺。香風扇，芳沼邊，閑亭畔。坐來不覺神清健，蓬萊閬苑何足羨？〔合〕〗只恐西風又驚秋，不覺暗中流年換。
　　【前腔】〔醜〕清霄思爽然，好涼天，瑤台月下清虛殿。神仙眷，開玳筵，重歡宴。任教玉漏催銀箭，水晶宮裏把笙歌按。〔合前〕
　　【余文】〔眾〕光陰迅速如飛電，好良宵可惜漸闌，管取歡娛歌笑喧。〔生〕樵樓上幾鼓了？〔淨〕三鼓了。
　　歡娛休問夜如何，此景良宵能幾何？
　　遇飲酒時須飲酒，得高歌處且高歌。
第二十三出　代嘗湯藥
　　【霜天曉角】〔旦上〕難捱怎避，災禍重重至？最苦婆婆死矣，公公病，又將危。屋漏更遭連夜雨，船遲又被打頭風。奴家自從婆婆死後，萬千狼狽；誰知公公病又將危。如今贖得些藥，已煎在此，不免再安排一口粥湯。
　　【犯胡兵】囊無半點調藥費，良醫怎求？天那，縱然救得目前，飯食何處有？料應難到後。謾說道有病遇良醫，饑荒怎救？
　　【前腔】公公這病呵，愁萬苦千恁生受，妝成這症候。藥呵，縱然救得目前，怎免得憂與愁？料應不會久。他只為不見孩兒，才得這病。若要這病好時呵，除非是子孝父心寬，方才可救。藥已熟了，且扶公公出來吃些，看何如？〔旦下，扶外上〕
　　【霜天曉角】〔外〕神散魂飛，料應不久矣。〔旦〕公公請掙揣。〔外〕我縱然抬頭強起，形衰倦，怎支持？〔旦〕公公，藥已熟了，慢慢吃些。〔外〕媳婦，我吃不得這藥了。
　　【香遍滿】〔旦〕論來湯藥，須索是子先嘗，方進與父母。公公，莫不是為無子先嘗，恰便尋思苦？〔外吃藥吐介。旦〕公公，且耐煩吃些。〔外〕媳婦，這藥我吃不得了。我寧可早死了罷，免得累你。〔旦〕公公，你須索掙揣，怎捨得一命殂？〔外〕媳婦你吃糠，省錢贖藥與我吃，我怎的吃得下？〔旦〕苦！元來不吃藥，也只為著糟糠婦。〔旦〕公公，你既不吃藥，且吃一口粥湯，看如何？〔外吃粥吐介。旦〕公公，還慢慢吃些。〔外〕媳婦，我肚腹膨脹，怎吃得下？
　　【前腔】〔旦〕公公，你萬千愁苦，堆積在悶懷成氣蠱，可知道吃了吞還吐。〔外〕媳婦，我不濟事了，必是死也。孩兒又不回來，只是虧了你。〔旦〕公公，且自寬心，不要煩惱。〔旦背哭介〕怕添親怨憶，暗將珠淚墮。〔外〕媳婦你吃糠，卻教我吃粥，我怎的吃得下哩？〔旦〕苦，元來不吃粥，也只為糟糠婦。〔外〕媳婦，我死也不妨，只怨孩兒不在家，虧殺了你。你近前來，有兩句言語分付你。〔旦〕公公如何？〔外作跌倒拜介〕
　　【歌兒】媳婦，我三年謝得你相奉事，只恨我當初，把你相擔誤。天那，我待欲報你的深恩，待來生我做你的媳婦。怨只怨蔡伯喈不孝子，苦只苦趙五娘辛勤婦。〔旦〕公公，奴身不足惜。
　　【前腔換頭】我一怨你身死後有誰來祀；二怨你有孩兒不得相看顧；三怨你三年間，沒一個飽暖的日子。三載相看甘共苦，一朝分別難同死。
　　【前腔】〔外〕媳婦，我死呵，你將我骨頭休埋在土。〔旦〕呀，公公百歲後，不埋在土，卻放在那裏？〔外〕媳婦，都是我當初不合教孩兒出去，誤得你恁的受苦，我甘受折罰，任取屍骸露。〔旦〕公公，你休這般說，被人談笑。〔外〕媳婦，不笑著你，留與傍人道，蔡伯喈不葬親父。怨只怨蔡伯喈不孝子，苦只苦趙五娘辛勤婦。
　　【前腔換頭】〔旦〕公公，倘你死呵，公婆已得做一處所。料想奴家，不久也歸陰府。苦，可憐一家，三個怨鬼在冥途。三載相看甘共苦，一朝分別難同死。〔外〕媳婦，我畢竟是死了，你替我請張太公過來。〔旦〕公公說猶未了，恰好張太公來也。〔末上〕歲歉無夫婿，家貧喪老親。可憐貞潔女，日夜受艱辛。五娘子，你公公病症何如？〔旦〕太公，我公公的病症，十分危篤。〔末〕如此，待我向前看看。老員外，你貴體若何？〔外〕苦，張太公。我不濟事了，畢竟是個死。你今來得恰好，我憑你為證。寫下遺囑與媳婦收執，待我死後，教他休要守孝，早早改嫁便了。〔旦〕公公，你休那般說。自古道忠臣不事二君，烈女不更二夫。公公休要寫。〔外〕媳婦，你取紙筆過來。〔旦〕公公，奴家生是蔡郎妻，死是蔡郎婦。千萬休寫，枉自勞神。〔外〕媳婦，你不取紙筆來，要氣殺我也。〔末〕五娘子你休逆他，嫁與不嫁在乎你，且取將過來。〔旦取上，外作寫介〕咳，這一管筆倒有千斤來重。
　　【羅帳裏坐】媳婦，你艱辛萬千，是我擔誤了伊。你不嫁人呵，身衣口食，怎生區處？休休，當初元是我拆散了你夫妻。我如今死了呵，終不然教你又守著靈幃？〔放筆介〕已知死別在須臾，更與什麼生人做主？
　　【前腔】〔末〕這中間就裏，我難說怎提？五娘子，你若不嫁人，恐非活計；若不守孝，又被人談議。可憐家破與人離，怎不教人淚垂。
　　【前腔】〔旦〕公公嚴命，非奴敢違。若是教我嫁人呵，那些個不更二夫，卻不誤奴一世？公公，我一馬一鞍，誓無他志。可憐家破與人離，怎不教人淚垂。〔外〕張太公，我憑你為證，留下這條拄杖，待我那不孝子回來，把他與我打將出去。〔外倒旦扶介〕
　　公公病裏莫生嗔，員外寬心保自身
　　正是藥醫不死病，果然佛度有緣人。
第二十四出　宦邸憂思
　　【喜遷鶯】〔生上〕終朝思想，但恨在眉頭，人在心上。鳳侶添愁，魚書絕寄，空勞兩處相望。青鏡瘦顏羞照，寶瑟清音絕響。歸夢杳，繞屏山煙樹，那是家鄉？〔踏莎行〕怨極愁多，歌慵笑懶，只因添個鴛鴦伴。他鄉遊子不能歸，高堂父母無人管。湘浦魚沉，衡陽雁斷，音書要寄無方便。人生光景幾多時，蹉跎負卻平生願。
　　【雁漁錦】思量，那日離故鄉。記臨期送別多惆悵，攜手共那人不廝放。教他好看承，我爹娘，料他每應不會遺忘。聞知饑與荒，只怕捱不過歲月難存養。若望不見我信音，卻把誰倚仗？
　　【二犯漁家傲】思量，幼讀文章，論事親為子也須要成模樣。真情未講，怎知道吃盡多魔障？被親強來赴選場，被君強官為議郎，被婚強效鸞凰。三被強，我衷腸事說與誰行？埋怨難禁這兩廂：這壁廂道咱是個不撐達害羞喬相識，那壁廂道咱是個不睹事負心的薄幸郎。
　　【雁漁序】悲傷，鷺序鴛行，怎如那慈烏返哺能終養？謾把金章，綰著紫綬；試問斑衣，今在何方？斑衣罷想，縱然歸去，又恐怕帶麻執杖。天那，只為那雲梯月殿多勞攘，落得淚雨如珠兩鬢霜。
　　【漁家喜雁燈】幾回夢裏，忽聞雞唱。忙驚覺錯呼舊婦，同問寢堂上。待朦朧覺來，依然新人鴛幃鳳衾和象床。怎不怨香愁玉無心緒？更思想被他攔當。教我怎不悲傷？俺這裏歡娛夜宿芙蓉帳，他那裏寂寞偏嫌更漏長。
　　【錦纏雁】謾悒怏，把歡娛翻成悶腸。菽水既清涼，我何心貪著美酒肥羊？閃殺人花燭洞房，愁殺我掛名金榜。魆地裏自思量，正是歸家不敢高聲哭，只恐猿聞也斷腸。院子何在？〔末上〕有問即對，無問不答。相公有何指揮？〔生〕院子，你是我心腹之人，有一件事和你商量，你休要走了我的消息。〔末〕小人安敢？〔生〕我自從離了父母妻室，來此赴選，本擬一擢高科，拜授當職。將謂數月之後，可作歸計。誰知又被牛太師招為門婿，一向逗留在此，不得還家見父母一面。故此要和你商量個計策。〔末〕相公，自古道不鑽不穴，不道不知。小人每常間見相公憂悶不樂，豈知這般就裏。相公何不說與夫人知道？〔生〕院子，我夫人雖則賢慧，爭奈老相公之勢，炙手可熱。待說與夫人知道，一霎時老相公得知，只道我去了不來，如何肯放我去？不如姑且隱忍，和夫人都瞞了，且待任滿，尋個歸計。〔末〕這的卻是。老相公若還知道，如何肯放相公回去？〔生〕院子，我如今要寄一封書家去，沒個方便的人。欲待使人徑去，又怕老相公知道。你與我出街坊上體探，倘有我鄉裏人來此做買賣，待我寄一封家書回去。〔末〕小人謹領便去。
　　終朝長相憶，尋便寄書人。
　　眼望旌捷旗，耳聽好消息。
第二十五出　祝發買葬
　　【金瓏璁】〔旦上〕饑荒先自窘，那堪連喪雙親，身獨自，怎支分？我衣衫都解盡，首飾並沒分文，無計策，只得剪香雲。〔蝶戀花〕萬苦千辛難擺撥，力盡心窮，兩淚空流血。裙布釵荊今已竭，萱花椿樹連摧折。金剪盈盈明似雪，遠照烏雲，掩映愁眉月。一片孝心難盡說，一齊分付青絲發。奴家前日婆婆沒了，已得張太公周濟。如今公公又沒了，無錢資送，難再去求告他？我思想起來，沒奈何了，只得剪下頭髮，賣幾貫鈔，為送終之用。雖然這頭髮值錢不多，也只把他做些意兒，恰似教化一般。苦，不幸喪雙親，求人不可頻。聊將青絲發，斷送白頭人。
　　【香羅帶】一從鸞鳳分，誰梳鬢雲？妝台懶臨生暗塵，那更釵梳首飾典無存也，頭髮，是我擔閣你，度青春。如今又剪你，資送老親。剪發傷情也，怨只怨結髮薄幸人。
　　【前腔】思量薄幸人，辜奴此身，欲剪未剪教我先淚零。我當初早披剃入空門也，做個尼姑去，今日免艱辛。咳，只有我的頭髮恁般苦，少什麼佳人的珠圍翠擁蘭麝熏。呀，似這般狼狽呵，我的身死兀自無埋處，說什麼剪頭髮愚婦人！
　　【前腔】堪憐愚婦人，單身又貧。頭髮，我待不剪你呵，開口告人羞怎忍？我待剪你呵，金刀下處應心疼也。卻將堆鴉髻，舞鸞鬢，與烏鳥報答鶴發親。教人道霧鬢雲鬟女，斷送霜鬟雪鬢人。〔剪下哭介〕
　　【臨江仙】連喪雙親無計策，只得剪下香鬟，非奴苦要孝名傳。正是上山擒虎易，開口告人難。頭髮既已剪下，免不得將去貨賣。穿長街，抹短巷，叫一聲賣頭髮。
　　【梅花塘】賣頭髮，買的休論價。念我受饑荒，囊篋無些個。丈夫出去，那堪連喪了公婆，沒奈何，只得剪頭髮，資送他。呀，怎的都沒人買？
　　【香柳娘】看青絲細發，看青絲細發，剪來堪愛。如何賣也沒人買？這饑荒死喪，這饑荒死喪，怎教我女裙釵，當得恁狼狽？況連朝受餒，況連朝受餒，我的腳兒怎抬？其實難捱。〔做跌倒起介〕
　　【前腔】往前街後街，往前街後街，並無人采。我待再叫一聲，咽喉氣噎，無如之奈。苦！我如今便死，我如今便死，暴露我屍骸，誰人與遮蓋？天那！我到底也只是個死。將頭髮去賣，將頭髮去賣，賣了把公婆葬埋，奴便死何害？〔作倒介，末上〕慈悲勝念千聲佛，造惡徒燒萬炷香。今日蔡老員外病症不知如何，我且去看一看。呀，五娘子，你為何倒在街上？〔旦〕苦，太公可憐見，救奴家則個。〔末杖扶介〕五娘子，你手裏拿著頭髮做什麼？〔旦〕奴家公公又沒了，無錢資送。只得把自己頭髮剪下，欲賣幾文鈔，為送終之用。〔末哭介〕元來你公公又死了，呵，你怎的不來和我商量？把這頭髮剪下做什麼？〔旦〕奴家多番來定害公公，不敢再來相惱。〔末〕呀，你說那裏話！五娘子：
　　【前腔】你兒夫曾付託，兒夫曾付託，我怎生違背？你無錢使用，我須當貸。你將頭髮剪下，將頭髮剪下，又跌倒在長街，都緣我之罪。〔合〕歎一家破敗，歎一家破敗，否極何時泰來？各出珠淚。
　　【前腔】〔旦〕謝公公慷慨，謝公公慷慨，把錢相貸，我公婆在地下相感戴。只恐奴身死也，恐奴身死也，兀自沒人埋。公公，誰還你恩債〔合〕歎一家破敗，歎一家破敗，否極何時泰來？各出珠淚。〔末〕五娘子，你先回家去，我即著人送些布帛米穀之類與你使用。〔旦〕如此多謝公公，請收這頭髮。〔末〕咳，難得難得，這是孝婦的頭髮，剪來斷送公婆的。我留在家中，不惟傳留做個話名，後日蔡伯喈回來，將與他看，也使他惶愧。
　　謝得公公救妾身！伊夫曾托我親鄰。
　　從空伸出拿雲手，提起天羅地網人。
第二十六出　拐兒紿誤
　　【打球場】〔淨上〕幾年間，為拐兒，脫空說謊為最。遮莫你是怎生倅俏的，也落在我圈套。自家脫空為活計，掏摸作生涯。劍舌槍唇憐俐的，也引教他懵懂。虛脾甜口慳吝的，也哄教他妝風。鄉貫何曾有定居，姓名人知真實。妝成圈套，見了的便自入來；做就機關，入著的怎生出去？騙了鐘逵手裏寶劍，拐了洞賓瓢裏仙丹。果然來無跡，去無蹤，對面騙人如撮弄；縱使和你行，和你坐，當場賺你怎埋冤？拐兒陣裏先鋒，哄局門中大將。何用剜牆挖壁，強如黑夜偷兒；不索挾斧持刀，真個白晝劫賊。正是：天不生無祿之人，地不長無根之草。自家打聽得蔡狀元家住陳留，父母在堂，久無消息，他如今要寄家書回去。況我在陳留走得慣熟，頗習語音，不免妝扮做陳留人，假寫他父母家書遞與他，必有回音；倘或附帶些金帛回家，也不見得。卻覓一個小富貴，便不然也索與我些路費回家。這裏便是蔡狀元府前，不免進入去咱。呀，怎的不見一個人？我且咳嗽一聲。〔末上〕侯門深似海，不許外人敲。〔相見介〕你是那裏人，來此有甚勾當？〔淨〕小子從陳留來，蔡相公的老大人有家書在此。〔末〕呀，我相公正要乘便寄家書回去，你來得恰好，待我請相公出來。〔請介。生上〕
　　【鳳凰閣】尋鴻覓雁，寄個音書無便。謾勞回首望家山，和那白雲不見。淚痕如線，想鏡裏孤鸞影單。〔末〕告相公得知，有一個漢子，說他從陳留郡來，有老相公的家書在此。〔生〕快請他進來。〔相見介。生〕多承足下帶得我家書來呵。〔淨〕小子奉老大人尊命，特遞在此。〔淨遞書介〕
　　【一封書】〔生〕“一從你去離，我在家中常念你。功名事怎的？想多應折桂枝。幸得爹娘和媳婦，各保安康無禍危。”謝天謝地，且喜家中多安樂。“見家書，可知之，及早回來莫更遲。”天那，我豈不要回去，爭奈不由我。院子，你引鄉親到後堂茶飯。一面取紙筆，待我寫家書，就付與他去；可取些金珠碎銀過來。〔生寫書介〕
　　【下山虎】“男邕百拜，大人尊前：一自離膝下，頓經數年。目斷萬裏關山，鎮日望懸。一向那堪音信斷，名利事，歎牽綰，謾勞珠淚漣。上表辭金殿，要辭了官，爭奈君王不見憐。
　　【蠻牌令】“忽爾拜尊翰，激切意懸懸。幸喜爹娘和媳婦，盡安健。奈兒身淹留旅邸，不能夠承奉慈顏。匆匆的聊附寸箋，草草伏乞尊照不宜。”鄉親，我這一封書，並這金珠，托你將到俺家裏，與老相公收下。傳示家中大小，俺早晚便回來，教他放心，不須憂慮。〔淨〕小子理會得。〔生〕這些碎銀，送與鄉親路上做盤費。〔淨〕多謝，多謝。
　　【駐馬聽】〔生〕書寄鄉關，說起教人心痛酸。鄉親，傳示俺八旬爹媽，道與俺兩月妻房，隔涉萬水千山。啼痕緘處翠綃斑，夢魂飛繞銀屏遠。〔合〕報導平安，想一家賀喜，只說道再相見。
　　【前腔】〔末〕遙憶鄉關，有個人人凝望眼。他頻看飛雁，望斷孤舟，倚遍危欄。見這銀鉤飛動彩雲箋，又索玉箸界破殘妝面。〔合前〕
　　【前腔】〔淨〕西出陽關，卻歎今朝行路難。念取經年離別，跋涉萬里程途。帶著一紙雲箋，只怕豺狼紛擾路途間，雁鴻怕不到家鄉畔。〔合前〕
　　憑伊千里寄佳音，說盡離人一片心。
　　須知相別經多載，方信家書抵萬金。
第二十七出　感格墳成
　　【掛真兒】〔旦上〕四顧青山靜悄悄，思量起暗裏魂銷。黃土傷心，丹楓染淚，謾把孤墳獨造。〔菩薩蠻〕白楊簫瑟悲風起，天寒日淡空山裏。虎嘯與猿啼，愁人添慘淒。窮泉深杳杳，長夜何由曉。灑淚泣雙親，雙親聞不聞？奴家自從喪了公婆，家中十分狼狽。昨已多承張太公，將公婆靈柩，搬得到山，免不得造一所墳塋，把公婆安葬了。爭奈無錢倩人，難以再去求他，只得自家搬泥運土。〔裙包土介〕
　　【五更轉】把土泥獨抱，麻裙裹來難打熬。空山靜寂無人吊，但我情真實切，到此不憚勞。苦！何曾見葬親兒不到？又道是三匝圍喪，那些個蔔其宅兆？思量起，是老親合顛倒。公公，你圖他折桂看花早，不想自把一身，送在白楊衰草。謾自苦，〔作悲介〕這苦憑誰告？
　　【前腔】我只憑十爪，如何能夠墳土高？苦，只見鮮血淋漓濕衣襖，天那，我形衰力倦，死也只這遭。休休，骨頭葬處任他血流好，此喚做骨血之親，也教人稱道。教人道：趙五娘真行孝。苦！心窮力盡形枯槁，只有這鮮血，到如今也出盡了。這墳成後，只怕我的身難保。呀，我氣力都用乏了，不免就此歇息睡覺啊。
　　【蔔運算元先】墳土未曾高，筋力還先倦。〔睡介。山神上〕
　　【粉蝶兒】趙女堪悲，天教小神相濟。善哉！善哉！吾乃當山土地。今奉玉帝敕旨：為見趙五娘行孝，特令差撥陰兵，與他並力築造墳台，不免叫出南山白猿使者，北嶽黑虎將軍，前來聽用。猿虎二將何在？〔淨、醜扮猿、虎上。外〕吾奉玉帝敕旨：為見趙五娘獨自在山築墳，特差汝等率領陰兵，與他並力。汝等可變作人形，與他運化土石，務要頃刻完成，不得驚動孝婦。〔淨醜〕領法旨。〔造墳介〕告大聖，墳台已成了。〔外〕趙五娘，你抬起頭來，聽吾囑付：
　　【好姐姐】五娘聽吾道語：吾特奉玉皇敕旨，憐伊孝心，故遣陰兵來助你。〔合〕墳成矣，葬了二親尋夫婿，改換衣裝往帝畿。趙五娘，你好生記著：正是大抵乾坤都一照，免教人在暗中行。〔外、淨醜下。旦醒介〕
　　【蔔運算元後】夢裏分明有鬼神，想是天憐念。呀，怪哉怪哉，奴家睡間，恍惚中似夢非夢，見神人囑付道：墳已成了，教奴家前往京畿，尋取丈夫。我思忖起來，獨自一身，幾時能夠得墳成？〔起看介〕呀，果然這墳台都成了！謝天謝地，分明是神通變化。
　　【五更轉】怨苦知多少？兩三人只道同做餓殍。公公，婆婆，今日幸賴神明救濟，成此墳台，你兩人已得安妥。只一件，我未曾葬時節，也還恰象相親傍的一般；如今葬了啊，窮泉一閉無日曉，歎如今永別，再無由相倚靠。我死和公婆做一處埋呵，也得相伏侍。只愁我死在他途道，我的骨頭，何由來到？從今去，墳啊，只願得中乾燥，福子蔭孫也都難料！呀，天那，便做蔭得個三公，也濟不得親老。淚暗滴，複把蒼天來禱。〔末同醜帶鋤器上〕
　　【鏵鍬兒】〔末〕悲風四起吹松柏，山雲黯淡日無色。〔醜〕虎嘯與猿啼，怎不慘戚。〔合〕趲步前來到峭壁，都與孝婦添助力。〔末〕老夫張廣才，只為蔡老員外夫妻相繼棄世，虧殺他媳婦趙五娘子支持，如今又聞得他把裙包土，築造墳台。我想人家造一所墳，沒有千百工造不成。他獨自一個女流，如何成得此事？不免帶將小二，與他添助力氣則個。啊！好怪哉，如何墳都成了。只見松柏森森繞四圍，孤墳新土掩泉扉。五娘子，空山獨自無人問，為築墳台有阿誰？〔旦〕太公，夢裏鬼神多怪異，陰兵運石與搬泥。墳台成了親分付，教奴尋婿到京畿。〔醜〕公公，自古流傳多有此，畢竟感格上蒼知。長城哭倒稱薑女，五娘子，你他日芳名一樣題。〔合〕正是：善惡到頭終有報，只爭來早與來遲。
　　【好姐姐】〔旦〕公公，念奴血流滿指，獨自要墳成無計，深感老天暗中相護持。〔合〕墳成矣，葬了二親尋夫婿，改換衣裝往帝畿。
　　【前腔】〔末〕五娘子，老夫帶領小二，待與你添助些力氣，誰知有神暗中相救濟。〔合前〕
　　【前腔】〔醜〕你每真個見鬼，這松柏孤墳在何處？恰才小鬼是我妝扮的。〔合前〕
　　孝心感格動陰兵，不是陰兵墳怎成？
　　萬事勸人休碌碌，舉頭三尺有神明。
第二十八出　中秋望月
　　【念奴嬌引】〔貼上〕楚天過雨，正波澄木落，秋容光淨。誰駕玉輪來海底，碾破琉璃千頃。環佩風清，笙簫露冷，人在清虛境。〔淨醜〕真珠簾卷，庾樓無限佳興。〔臨江仙〕〔貼〕玉作人間秋萬頃，銀葩點破琉璃。〔淨〕瑤颱風露冷仙衣，天香飄到處，此景有誰知？〔醜〕未審明年明夜月，此時此景何如？〔貼〕珠簾高卷醉瓊卮，〔合〕正是莫辭終夕勸，動是隔年期。〔貼〕老姥姥，今夜中秋，月色澄清，你與我請相公出來，賞玩則個。〔淨〕是是，夫人請相公玩月。〔生內應介〕我已睡了，不來。〔醜〕你什麼嘴臉，可知道請他不來。〔貼〕惜春，你再去請。〔醜〕我去請。相公，夫人請相公出來玩月。〔生〕來也。〔醜笑介〕老姥姥，你看我嘴兒才動一動，相公就出來了。〔生上〕
　　【生查子】逢人曾寄書，書去神亦去。今夜好清光，可惜人千里。〔貼〕相公，今夜中秋，月色可愛。我請你賞玩一番，你沒事推阻怎的？〔生〕月色有甚好處？〔貼〕相公，怎的不好？〔酹江月〕你看：玉樓金氣卷霞綃，雲浪空光澄澈。丹桂飄香清思爽，人在瑤台銀闕。〔生〕影透鳳幃，光窺羅帳，露冷蛩聲切。關山今夜，照人幾處離別。〔淨〕須信離合悲歡，還如玉兔，有陰晴圓缺。便做人生長宴會，幾見冰輪皎潔。〔醜〕此夜明多，隔年期遠，莫放金樽歇。〔合〕但願人長久，年年同賞明月。〔飲酒介〕
　　【念奴嬌序】〔貼〕長空萬裏，見嬋娟可愛，全無一點纖凝。十二欄杆光滿處，涼浸珠箔銀屏。偏稱，身在瑤台，笑斟玉斝，人生幾見此佳景？〔合〕惟願取，年年此夜，人月雙清。
　　【前腔換頭】〔生〕孤影，南枝乍冷，見烏鵲縹緲驚飛，棲止不定。萬點蒼山，何處是修竹吾廬三徑？追省，丹桂曾攀，嫦娥相愛，故人千里謾同情。〔合前〕
　　【前腔換頭】〔貼〕光瑩，我欲吹斷玉簫，乘鸞歸去，不知風露冷瑤京？環佩濕，似月下歸來飛瓊。那更、香霧雲鬟，清輝玉臂，廣寒仙子也堪並。〔合前〕
　　【前腔換頭】〔生〕愁聽，吹笛關山，敲砧門巷，月中都是斷腸聲。人去遠，幾見明月虧盈。惟應、邊塞征人，深閨思婦，怪他偏向別離明。
　　【古輪台】〔淨〕峭寒生，鴛鴦瓦冷玉壺冰，欄杆露濕人猶憑，貪看玉鏡。況萬裏清明，皓彩十分端正。三五良宵，此時獨勝。〔醜〕把清光都付與酒杯傾，從教酩酊，拼夜深沈醉還醒。酒闌綺席，漏催銀箭，香銷金鼎。鬥轉與參橫，銀河耿，轆轤聲已斷金井。
　　【前腔換頭】〔淨〕閑評，月有圓缺陰晴，人世上有離合悲歡，從來不定。深院閒庭，處處有清光相映。也有得意人人，兩情暢詠；也有獨守長門伴孤另，君恩不幸。〔醜〕有廣寒仙子娉婷，孤眠長夜，如何捱得，更闌寂靜？此事果無憑，但願人長久，小樓玩月共同登。
　　【余文】〔眾〕聲哀訴促織鳴，〔貼〕俺這裏歡娛未罄。〔生〕他幾處寒衣織未成。
　　今宵明月正團圓，幾處淒涼幾處喧。
　　但願人生得久長，年年千里共嬋娟。
第二十九出　乞丐尋夫
　　【胡搗練】〔旦上〕辭別去，到荒丘，只愁出路煞生受。畫取真容聊藉手，逢人將此免哀求。鬼神之道，雖則難明；感應之理，未嘗不信。奴家昨日，獨自在山築墳，正睡間，忽夢一神人，自稱當山土地，帶領陰兵，與奴家助力；卻又囑付，教奴家改換衣裝，徑往長安尋取丈夫。待覺來，果然墳台並已完備，這的分明是神道護持。正是寧可信其有，不可信其無。今二親既已葬了，只得改換衣裝，扮作道姑，將琵琶做行頭，沿街上彈幾個行孝的曲兒，抄化將去。只是一件，我幾年間和公婆廝守，如何捨得一旦撇了他？奴家自幼薄曉得些丹青，何似想像畫取公婆真容，背著一路去，也似相親傍的一般。但遇小祥忌辰，展開與他燒些香紙，奠些酒飯，也是奴家一點孝心。不免就此畫描真容則個。〔描畫介〕
　　【三仙橋】一從他每死後，要相逢不能夠。除非夢裏暫時略聚首。苦要描，描不就，暗想象，教我未描先淚流。描不出他苦心頭；描不出他饑症候；描不出他望孩兒的睜睜兩眸。只畫得他發颼颼，和那衣衫敝垢。休休，若畫做好容顏，須不是趙五娘的姑舅。
　　【前腔】我待要畫他個龐兒帶厚，他可又饑荒消瘦。我待要畫他個龐兒展舒，他自來長恁面皺。若畫出來，真是醜，那更我心憂，也做不出他歡容笑口。不是我不會畫著那好的，我從嫁來他家，只見他兩月稍優遊，其餘都是愁。那兩月稍優遊，我又忘了。這三四年間，我只記他形衰貌朽。這真容啊，便做他孩兒收，也認不得是當初父母。休休，縱認不得是蔡伯喈當初爹娘，須認得是趙五娘近日來的姑舅。真容既已描就了，就在這裏燒些香紙，奠些酒飯，拜別了公婆出去。〔拜辭介〕
　　【前腔】公公，婆婆，非是奴尋夫遠遊，只怕我公婆絕後。奴見夫便回，此行安敢久。苦！路途中，奴怎走？望公婆，相保佑我出外州。天那，他兀自沒人看守，如何來相保佑？這墳啊，只怕奴去後，冷清清有誰來祭掃？縱使遇春秋，一陌紙錢怎有？休休，你生是受凍餒的公婆，死做個絕祭祀的姑舅。奴家既辭了墳墓，只得背了真容，便索去辭張太公。呀，如何恰好張太公來也。〔末上〕衰柳寒蟬不可聞，金風敗葉正紛紛。長安古道休回首，西出陽關無故人。〔旦〕奴家適間拜辭了墳塋，正要到宅上來告別。〔末〕呀，五娘子，你幾時去？〔旦〕太公，奴家今日就行了。〔末〕你背的是什麼畫？〔旦〕是奴公婆的真容，待將路上去，借手乞告些盤纏，早晚與他燒香化紙。〔末〕是誰畫的？〔旦〕是奴家將就描摹的。〔末〕五娘子，你孝心所感，一定逼真，借我看一看。咳，畫得象，畫得象。〔作悲介〕老員外，老安人，〔鷓鴣天〕死別多應夢裏逢，謾勞孝婦寫遺蹤。可憐不得圖家慶，辜負丹青泣畫工。衣破損，鬢鬸松，千愁萬恨在眉峰。只怕蔡郎不識年來面，趙女空描別後客。五娘子，我聽得你要遠行，將幾貫錢與你路上少助些盤纏。〔旦〕多多定害公公了，奴家又有不識進退之懇：奴家去後，公婆墳塋，早晚望太公可憐見，看這兩個老的在日之面，與奴家看管則個。〔末〕這個不妨。你但放心前去，老夫少不得如此。〔拜辭介〕
　　【憶多嬌】〔旦〕公公，他魂渺漠，我沒倚托。程途萬裏，教我懷夜壑。此去孤墳，望公公看著。〔合〕舉目瀟索，滿眼盈盈淚落。
　　【前腔】〔末〕五娘子，我承委託，當領略。這孤墳我自看守，決不爽約。但願你途中身安樂。〔合前〕
　　【鬥黑麻】〔旦〕奴深謝公公，便相允諾。從來的深恩，怎敢忘卻！只怕途路遠，休怯弱；病染災纏，衰力倦腳。〔合〕孤墳寂寞，路途滋味惡。兩處堪悲，萬愁怎摸？
　　【前腔】〔末〕伊夫婿多應是，貴官顯爵。伊家去，須當審個好惡。五娘子，只怕你這般喬打扮，他怎知覺？一貴一貧，怕他將錯就錯。〔合前。旦〕公公，奴家拜別去也。〔末〕五娘子且慢著，老夫還有幾句言語囑付你。〔旦〕望公公指教。〔末〕五娘子，你少長閨門，豈識路途？當初蔡郎未別時節，你青春正媚；你如今又遭這饑荒貧苦，貌怯身單。正是桃花歲歲皆相似，人面年年自不同。蔡郎臨別之時，可不道來。〔旦〕公公他道甚的？〔末〕他道是若有寸進，即便回來。如今年荒親死，一竟不回。你知他心腹事如何？正是畫虎畫皮難畫骨，知人知面不知心。唉，蔡郎原是讀書人，一舉成名天下聞。久留不知因個甚？年荒親死不回門。五娘子，你去京城須仔細，逢人下氣問虛真。若見蔡郎謾說千般苦，只把琵琶語句訴原因。未可便說他妻子；未可便說喪雙親；未可便說裙包土；未可便說剪香雲。若得蔡郎思故舊，可憐張老一親鄰。我今年已七十歲，比你公公少一旬，你去時猶有張老來相送，你回時不知張老死和存。我送你去啊，正是流淚眼觀流淚眼，斷腸人送斷腸人。〔哭介。旦〕謝得公公訓誨，奴家銘心鏤骨，不敢有忘，如今只得告別去也。〔末〕五娘子，早去早回。
　　為尋夫婿別孤墳，只怕兒夫不認真。
　　惟有感恩並積恨，萬年千載不成塵。
第三十出　瞷詢衷情
　　【菊花新】〔生上〕封書遠寄到親闈，又見關河朔雁飛。梧葉滿庭除，爭似我悶懷堆積。〔生查子〕封書寄遠人，寄上萬裏親。書去神亦去，兀然空一身。自家喜得家書，報導平安，已曾修書附回家去，不知何如？這幾日常懷想念，翻成愁悶。正是：雖無千丈線，萬裏系人心。〔貼上〕
　　【意難忘】綠鬢仙郎，懶拈花弄柳，勸酒持觴。眉顰知有恨，何事苦相防？〔生〕夫人，些個事，惱人腸。〔貼〕相公，試說與何妨？〔生〕只怕你尋消問息，添我恓惶。〔貼〕古人雲：顰有為顰，笑有為笑。是以君子，當食不嗟，臨樂不歎。無事而戚，謂之不祥。相公，你自來我家，不明不暗，如醉如癡，鎮日憂悶，為著甚的？還少了吃的？少了穿的？相公，我待道你少吃的啊，
　　【紅衲襖】你吃的是煮猩唇和燒豹胎。我待道你少穿的啊，你穿的是紫羅蘭，系的是白玉帶。你出入啊，我只見五花頭踏在你馬前擺，三簷傘兒在你頭上蓋。相公，休怪奴家說：你本是草廬中一秀才，如今做著漢朝中梁棟材。你有甚不足，只管鎖了眉頭也，唧唧噥噥不放懷？〔生〕夫人，你道我有穿的啊，
　　【前腔】我穿的是紫羅蘭，倒拘束得我不自在；我穿的是皂朝靴，怎敢胡去踹？你道我有吃的啊，我口裏吃幾口慌張張要辦事的忙茶飯，手裏拿著個戰兢兢怕犯法的愁酒杯。倒不如嚴子陵登釣台，怎做得揚子雲閣上災？似我這般樣為官啊，只管待漏隨朝，可不誤了秋月春花也？幹碌碌頭又早白。〔貼〕相公，我知道了：
　　【前腔】莫不是丈人行性氣乖？〔生〕不是。〔貼〕莫不是妾跟前缺管待？〔生〕不是。〔貼〕莫不是畫堂中少了三千客？〔生〕不是。〔貼〕莫不是繡屏前少了十二釵？〔生〕也不是。〔貼〕相公啊，這意兒教人怎猜？這話兒教人怎解？我今番猜著你了，敢只是楚館秦樓有個得意人兒也，悶懨懨常掛懷？〔生〕夫人，不是。
　　【前腔】有個人兒在天一涯，天那，我不能夠見他。只落得臉銷紅眉鎖黛。〔貼〕我道什麼來？可知哩。〔生〕不是，我本是傷秋宋玉無聊賴，有甚心情去戀著閑楚台？〔貼〕相公，你有甚事？明說與奴家知道。〔生〕夫人，三分話兒只恁猜，一片心兒直恁解。〔貼〕你有話如何不對我說？〔生〕罷罷，夫人，你休纏得我無言，若還提起那籌兒也，撲簌簌淚滿腮。〔貼〕由你，由你。我若不解勸，你又只管憂悶；待問著你，你又遮瞞我。我也莫內何。相公，夫妻何事苦相防？莫把閒愁積寸腸。難道各人自掃門前雪，莫管他家瓦上霜。〔貼虛下，潛聽介。生〕天那，自古道難將我語和他語，未蔔他心似我心。自家娶妻兩月，別親數年，朝夕思想，翻成愁悶。我這新娶的媳婦雖則賢慧，我待將此事和他說，他也肯教我回去。只是他的爹爹，若知我有媳婦在家，如何肯放我回去？不如姑且隱忍，改日求一鄉郡除授，那時卻回去見雙親便了。咳，夫人，非是提防你太深，只緣伊父苦相禁。正是：夫妻且說三分話，〔貼〕呀，我理會得了，你道是未可全拋一片心。好，好！你瞞我也由你，只是你爹娘和媳婦嗟怨你。
　　【江頭金桂】〔貼〕相公，我怪得你終朝攧喑，只道你緣何愁悶深？教咱猜著啞謎，為你沉吟，那籌兒沒處尋。我和你共枕同衾，你瞞我則甚？你自撇了爹娘媳婦，屢換光陰，他那裏須怨著你沒音信。笑伊家短行，笑伊家短行，無情忒甚！到如今，兀自道且說三分話，未可全拋一片心。
　　【前腔】〔生〕夫人，非是我聲吞氣忍，只為你爹行勢逼臨。怕他知我要歸去，將人廝禁，要說又將口噤。我待解朝簪，再圖鄉任。那時節啊，他不提防著我，須遣我到家林，我和你雙雙兩人歸晝錦。苦！我雙親老景，我雙親老景，存亡未審。我實不瞞你，前日曾附一封書回去，只怕雁杳魚沉。〔貼〕你既有書信附去，怎的也沒有回報？〔生〕又不是烽火連三月，真個家書抵萬金。〔貼〕原來如此。我去對爹爹說，和你同去便了。〔生〕你爹爹如何肯放我回去？你且休說破了。〔貼〕不妨事。我爹爹身為太師，風化所關，觀瞻在望，終不然恁的不顧仁義？〔生〕你休說，不濟事幹枉了。〔貼〕相公你不必憂慮，我自有道理，不由我爹爹不從。
　　雪隱鷺鷥飛始見，柳藏鸚鵡語方知。
　　假如染就幹紅色，也被傍人講是非。
第三十一出　幾言諫父
　　【西地錦】〔外上〕好怪吾家門婿，鎮日不展愁眉。教人心下常縈系，也只為著門楣。入門休同榮枯事，觀著容顏便得知。自家招贅蔡伯喈為婿，可謂得人。只一件，他自從到此，眉頭不展，面帶憂容，不知為著什麼，必有緣故。且待女孩兒出來問他，便知端的。〔貼上〕
　　【前腔】只道兒夫何意，如今就裏方知。萬裏家山要同歸去，未審爹意何如？〔外〕孩兒，吾老入桑榆，自歎吾之皓首；汝身乖琴瑟，每為汝而懊懷。夫婿何故憂愁？孩兒必知端的。〔貼〕告爹爹得知：他娶妻六十日，即赴科場；別親三五年，竟無消息。溫凊之禮既缺，伉儷之情何堪！今欲歸故里，辭至尊家尊而同行；待共事高堂，執子道婦道以盡禮。〔外怒介〕呀，我乃紫閣名公，汝是香閨豔質。何必顧此糟糠婦？焉能事此田舍翁？他久別雙親，何不寄一封之音信？汝從來嬌養，安能涉萬裏之程途？休惑夫言，唯從父命。〔貼〕爹爹，普觀典籍，未聞婦道而不拜舅姑；試論綱常，豈有子職而不事父母？若重唱隨之義，當盡定省之儀。彼荊釵布裙，既已獨奉親闈之甘旨；此金屏繡褥，豈可久戀監宅之歡娛？爹爹身居相位，坐理朝綱。豈可斷他人父子之恩，絕他人夫婦之義？使伯喈有貪妻之愛，不顧父母之愆；俾孩兒坐違夫之命，不事舅姑之罪。望爹爹容恕，特賜矜憐。〔外〕休胡說！他既有媳婦在家，你去做什麼？
　　【獅子序】〔貼〕爹爹，他媳婦雖有之，念奴家須是，他孩兒次妻。那曾有媳婦不侍親闈？〔外〕孩兒，你去有什麼勾當？〔貼〕若論做媳婦的道理，須當奉飲食，問寒暄，相扶持，蘯蘩中饋。〔外〕便做有許多勾當，他有媳婦在家裏，你不去也不妨。〔貼〕爹爹，又道是養兒代老，積穀防饑。〔外〕既道是養兒代老，積穀防饑，何似當初休教他來應舉？
　　【太平歌】〔貼〕爹爹，他求科舉，指望錦衣歸，不想道爹爹留他為女婿。〔外〕這個是有緣千里能相會，須強他不得。〔貼〕他埋冤洞房花燭夜，那些個千里能相會？只要保全金榜掛名時，他事急且相隨。〔外〕孩兒，你到說我不是，這般埋冤著我。
　　【賞宮花】〔貼〕他終朝慘淒，我如何忍見之？〔外〕他自慘淒，你管他怎的？〔貼〕若論為夫婦，須是共歡娛。〔外〕你對他說，他若在這裏，我教他做個大大的官。〔貼〕爹爹，他數載不通魚雁信，枉了十年身到鳳凰池。〔外〕呀，你聽著丈夫的言語，卻不聽我說，這妮子好癡迷啊。
　　【降黃龍】〔貼〕爹爹，須知，非奴癡迷，已嫁從夫，怎違公議？〔外〕孩兒你去也不妨，只是我沒個親人在傍，如何捨得你去？〔貼〕爹猶念女，怎教他爹娘不念孩兒？〔外〕孩兒，不是我不放你去，他既有媳婦在家，你去時節，只怕擔閣了你。〔貼〕休提，縱把奴擔閣，比擔閣他媳婦何如？〔外〕便不然只教蔡伯喈自去便了。〔貼〕爹爹，那些個，夫唱婦隨，嫁雞逐雞飛？〔外〕孩兒，他是貧賤之家，你如何伏侍他的父母？
　　【大聖樂】〔貼〕爹爹，婚姻事難論高低，若論高低何似休嫁與。假饒親賤孩兒貴，終不然便拋棄？〔外〕他自有媳婦，你管他做什麼？〔貼〕奴須是他親生兒子親媳婦，難道他是誰人我是誰？〔外〕孩兒，據你說起來，我到說得不是了。〔貼〕爹居相位，怎說著傷風敗俗、非理的言語？〔外怒介〕這妮子無禮，卻將言語來衝撞我。我的言語到不中聽啊。孩兒，夫言中聽父言違，懊恨孩兒見識迷。我本將心托明月，誰知明月照溝渠。〔外下。貼〕自古道酒逢知己千鍾少，話不投機半句多。好笑我爹爹不顧仁義，卻道奴家把言語衝撞他。昨日我丈夫教我休說破，我如今有何顏見他？只得且在此坐一坐，尋思個道理，去回他則個。〔悶坐介。生上〕
　　【稱人心】撇呆打墮，早被那人瞧破。他要同歸知他爹怎麼？我料想他每，不允諾。呀，夫人，你緣何獨坐？想你爹爹不肯麼？伊家道俐齒伶牙，爭奈爹行不可。
　　【前腔】〔貼〕天那，我爹爹全不顧人笑啊，這其間只是我見差。禍根芽，從此起，災來怎躲？相公，他道我從著夫言，罵我不聽親話。
　　【紅衫兒】〔生〕夫人，你不信我教伊休說破，到此如何？算你爹心性，我豈不料過。我為甚亂掩胡遮？也只為著這些。你直待要打破砂鍋，是你招災攬禍。
　　【前腔】〔貼〕不想道相扌亞靶，這做作難禁架。我見你每每咨嗟要調和，誰知好事多磨？起風波，相公，把你陷在地網天羅，如何不怨我？天那，懊恨只為我一個，卻擔閣了兩下。
　　【醉太平】〔生〕蹉跎！光陰易謝。縱歸去，晚景之計如何？名韁利鎖，牢絡在海角天涯。知麼？多應我老死在京華，孝情事一筆都勾罷。苦，這般摧挫；傷情萬感，淚珠偷墮。
　　【前腔】〔貼〕非詐，奴甘死也。縱奴不死時，君去須不可。〔生〕夫人，你如何說這話？〔貼〕相公，奴身值什麼？只因奴誤你一家。差訛，假饒做夫婦也難和，你心怨我心縈掛。奴身拼舍，成伊孝名，救伊爹媽。〔生〕夫人，你不要這般說。萬一你爹爹知之，反加譴責。〔貼〕相公，妾當初勉承父命，遣事君子。不想君家有白頭之父母，青春之妻房。致君衷腸不滿，名行有虧。如今思之：誤君之父母者，妾也；誤君之妻房者，妾也；使君為不孝薄幸之人，亦妾也。妾之罪大矣！縱偷生於今世，亦公議所不容。昔者聶政姊倚死屍傍以成弟之名，王陵母死伏劍下以全子之節。妾豈愛一身，誤君百行。妾當死於地下，以謝君家，小則可以解君之縈掛，大則可以救君之父母，近則可以成孝子之令名，遠則可以免後世之公議，妾死何憾焉？〔生〕夫人，你只知其一，不知其二。古人雲：身體發膚，受之父母，不敢毀傷；豈可陷親於不義？此事決然不可。〔貼〕相公，你也說得是。只是累你一時回去不得，如何是好？〔生〕夫人且慢著，怕你爹爹也有回心轉意時節，且更寧耐，看如何？
　　一心只欲轉家鄉，爭奈爹行不忖量。
　　大風吹倒梧桐樹，自有傍人說短長。
 第三十二出　路途勞頓
　　【月雲高】〔旦上〕路途多勞倦，行行甚時近？未到洛陽城，盤纏多使盡。回首孤墳，空教奴望孤影。天那，他那裏誰偢采？俺這裏誰投奔？正是西出陽關無故人，須通道家貧不是貧。〔蘇幕遮〕怯山登，愁水渡。暗憶雙親，淚把麻裙潰。回首孤墳何處是？兩下蕭條，一樣愁難訴。玉消容，蓮困步。愁寄琵琶，彈罷添悽楚。惟有真容時時顧，惟悴相看，無語恓惶苦。奴家為尋丈夫，在路途上多少狼狽。況獨自一身，拿著一個琵琶，背著二親真容，登高履險，宿水餐風，其實難捱。只是一件，若去到洛陽，尋見丈夫，相逢如故，也不枉了這遭辛苦；倘或他駟馬高車，前呼後擁，見奴家這般襤縷，不肯相認，可不擔閣了奴家？
　　【前腔】暗中思忖，此去好無准。只怕他身榮貴，把咱不廝認。若是他不偢采，空教奴受艱辛？他未必忘恩義，我這裏自閑評論，他須記一夜夫妻百夜恩，怎做得區區陌路人？唉，只一件——
　　【前腔】他在府堂深隱，奴身怎生進？他在駟馬高車上，又難將他認。我有個道理，若到他跟前，只提起二親真。天那，又怕消瘦了龐兒，他猶難十分信。呀，他不到得非親卻是親，我自須防人不仁。
　　哽咽無言對二真，千山萬水好艱辛。
　　見說洛陽花似錦，只恐來時不遇春。
第三十三出　聽女迎親
　　【番蔔算】〔外〕兒女話堪聽，使我心疑惑。暗中思忖覺前非，有個團圓策。自古道：“良藥苦口利於病，忠言逆耳利於行。”昨日女孩兒要和伯喈歸去，同事雙親，自家不肯放他去，卻將幾句言語衝撞我。我一時不勝焦躁，如今尋思起來，他的言語，句句有理，節節堪聽。待要放他回去，只慮他幼長閨門，難涉路途；況俺年老，無人奉侍，如何放得他去？如今有個道理，不免使一個人，多與盤纏，教他徑去陳留，將蔡伯喈爹娘和媳婦都迎取來，多少是好？不免叫孩兒和伯喈過來商議則個。〔生貼同上〕
　　【前腔】〔生〕淚眼滴如珠，愁事縈如織。〔貼〕早知今日悔當初，何似休明白。〔相見介。外〕孩兒，你夜來的說話，我仔細尋思起來，都說得有理。我欲待教你同女婿回去，路途跋涉，這個也難。不如徑使人去陳留，取他爹媽媳婦來做一處居住，你兩人心下如何？〔貼〕這個，隨爹爹主張。〔生〕若得如此，感恩非淺。〔外〕院子李旺何在？〔醜上〕頻聽指揮黃閣下，又聞呼喚畫堂前。老相公有何使令？〔外〕李旺，我要差你去陳留走一遭。〔醜〕去做什麼？〔外〕差你去那裏接取蔡狀元的老員外、老安人、小娘子三人，來我府中同住。〔醜〕如此，李旺不去。〔貼〕李旺，你去請得來，我重重賞你。〔醜〕夫人，你如今說道重重賞我，只怕取得他小娘子來時，夫人又要和他爭大爭小。到那時節，可不埋冤李旺，那裏還肯把東西賞我？〔外〕休閒說，我如今修一封書去相請。外有銀錢與你一路去做盤纏，休得落後了。〔生〕李旺，你去時節，須要多方詢問；若是來時，路途上千萬小心承直。〔醜〕不妨，我出路慣便，自有分曉。
　　【四邊靜】〔外〕李旺，你去陳留仔細詢端的，專心去尋覓。請過兩三人，途中好承直。〔合〕休憂怨憶，寄書咫尺。眼望旌旗捷，耳聽好消息。
　　【前腔】〔生〕只怕饑荒散亂無蹤跡，他存亡也難測。何況路途間，難禁這勞役。〔合前〕
　　【福馬郎】〔貼〕李旺，你休說新婚在牛氏宅。〔外〕孩兒，便說又待怎的？〔貼〕他須怨我相擔誤；歸未得，只恐傍人聞之，把奴責。〔合〕若是到京國，相逢處做個好筵席。
　　【前腔】〔醜〕相公，多與我盤纏添氣力，萬水千山路，曾慣曆。〔拜介〕辭卻恩官去，管取好消息。〔合前〕
　　限伊半載望回音，路上看承須小心。
　　但願應時還得見，果然勝似岳陽金。
第三十四出　寺中遺像
　　〔末扮五戒上〕年老心閑無外事，麻衣草座亦容身。相逢盡道休官好，林下何曾見一人？自家乃是彌陀寺中一個五戒便是。今日俺寺中建一個無礙道場，不揀什麼人，或是薦悼雙親，保安身己的，都來這裏聚會。真個好寺院好道場啊！〔內問介〕怎見得好寺院？〔末〕但見蘭若莊嚴，蓮台整肅。佛殿嵯峨耀金璧，回廊繚繞畫丹青。千層塔高聳侵雲，半空中時聞清鐸；七寶樓晶光耀日，六時裏頻扣洪鐘。松下山門，紅塵不到；竹邊僧舍，白日難消。阿羅漢神像威儀，如靈山三十六萬億佛祖；比丘僧戒行清潔，似祇園千二百五十人。且看幡影石壇高，惟有棋聲花院靜。休提清淨法界，且說嚴肅道場。只見珠幢寶蓋影飄颻，玉磬金鐘聲斷續。龍瓶中插九品紅蓮，開淨土春秋不老；鳳蠟內吐千枝絳蕊，照佛天晝夜常明。齊整整的貝葉同翻，撲簌簌的天花亂墜。旃檀林裏，爇看清淨香，道德香；香積廚中，獻這禪悅食，法喜食。人人在十洲三島，個個淨五蘊六根。擊大法鼓，吹大法螺，仙樂一齊奏動；開甘露門，入甘露城，幽魂盡獲超升。正是寄言苦海林中客，好向靈山會上修。今日寺中建設大會，怕有官員貴客，來此遊玩，不免將著疏頭就抄化幾文香錢，添助支費。道又未了，遠遠望見兩個官人來到。〔淨醜扮風子上〕
　　【縷縷金】〔淨〕胡廝巠，兩喬才。家中無宿火，有甚強追陪？〔醜〕我自來裝風子，如今難悔。幾叢林深處且徘徊，特來看佛會。〔末〕官人請坐告茶。〔淨〕五戒，你這佛會支費太多？〔末〕便是。官人休怪冒瀆，今日天與之幸，得遇兩位貴客到此。鬥膽抄化幾文香錢，添助支費則個。〔醜〕五戒，你要抄化，將疏頭來看。錢是儻來之物，那裏不使，那裏不用？〔淨〕兄弟你說得是。俺這般人，那一日不使幾貫鈔？我便舍他五錠。〔醜〕我也舍他五錠。〔末〕如此多謝官人。〔淨〕呀，遠遠望見一個婦人來，且是生得有些意思。〔醜〕真個有一婦人來，背著一畫琵琶，到和你家姐姐廝象。〔淨〕休胡說，遠觀不審，近覷分明。〔旦上〕
　　【前腔】途路上，實難捱。盤纏都使盡，好狼狽。試把琵琶撥，逢人乞丐。薦公婆魂魄免沉埋，特來赴佛會。奴家且喜已到洛陽。聞說今日彌陀寺中做佛會，不免就此抄化幾文鈔，追薦公公婆婆則個。〔末〕道姑請裏面赴齋。〔旦〕多謝，多謝。〔淨〕道姑，你背著什麼東西？〔旦〕是奴家公婆的真容。〔淨〕道姑你從那裏來？
　　【銷金帳】〔旦〕聽奴訴與：奴是良人婦，為兒夫相擔誤。〔淨〕他怎的擔誤你？〔旦〕他一向赴選及第，未歸鄉故。饑荒喪了，喪了親的舅姑。〔醜〕你丈夫既不在家，喪了公婆，誰人與你安葬？〔旦〕苦！我造墳墓。〔淨〕你如今來這裏做什麼？〔旦〕今為尋夫來到此。〔醜〕你丈夫在那裏？〔旦〕未知他在何處所。〔淨〕道姑，你抱著這個琵琶做什麼？〔旦〕奴家將此琵琶彈一兩個曲兒，抄化幾文鈔，就此寺中追薦公婆。〔醜〕原來如此。道姑，你會彈什麼曲兒？你會彈“也四兒”麼？〔旦〕不會。〔淨〕你會彈“八俏手”麼？〔旦〕也不會。奴家只會彈些行孝曲兒。〔末〕道姑，難得這兩位官人在此，你好生彈一兩個曲兒伏侍他，等他重重賞你。〔旦〕既然如此，只怕奴家彈得不好，望官人體責。〔醜〕你只管好好的彈，我重重賞賜你。〔旦〕官人請坐聽著。〔彈介〕凡人養子，懷抱最艱辛。欲語未能行未得，此際苦雙親。
　　【前腔】凡人養子，最是十月懷擔苦，更三年勞役抱負。休言他受濕推幹，萬千勞苦。真個千般愛惜，萬般回護。兒有些不安，父母驚惶無措。直待可了，可了歡欣似初。〔淨〕彈得好，彈得好。〔末〕真個彈得好！〔醜〕錢鈔那裏不使，我且先與你一領好襖子。〔脫衣與旦介〕道姑你再彈一彈。〔旦〕官人請坐聽著。〔彈介〕孩兒漸長成，父母漸歡欣。教語教行並教禮，一意望成人。
　　【前腔】兒行幾步，父母歡欣相顧，漸能言能走路。指望飲食羹湯，自朝及暮。懸懸望他，望他不知幾度？為擇良師，只怕孩兒愚魯。略得他長俊，可便歡欣賞賜。〔醜〕彈得好，彈得好。〔末〕真個彈得好！〔淨〕錢鈔那裏不用，我也先與你一領好襖子。〔脫衣與旦介〕道姑你再彈一彈。〔旦〕官人請坐聽著。〔彈介〕勤於教道，暮史及朝經。願得榮親並耀祖，一舉便成名。
　　【前腔】朝經暮史，教子勤詩賦，為春闈催教赴。指望他耀祖榮親，改換門戶。懸懸望他，望他腰金衣紫。兒在程途，又怕餐風宿露。求神問蔔，把歸期暗數。〔醜〕彈得好！彈得好！〔末〕實是彈得好！〔醜〕錢鈔是人賺來的，我再與你一領襖子。〔脫衣與旦介。末〕原來裏面都是破衣裳啊。官人把襖子都脫了，身上這般寒，什麼意思？〔淨〕寒由他自寒，不可壞了局面。咱每這般人興頭來了，使鈔慣了，怕什麼寒？道姑你再唱唱。〔末〕道姑你再彈，且看他再把什麼與你。〔旦彈介〕孩兒在外，須早回程。忤逆男兒並孝子，報應甚分明。
　　【前腔】兒還念父母，及早歸鄉土，看慈烏亦能返哺。莫學我的兒夫，把雙親擔誤。常言養子，養子方知父母。算那忤逆男兒，和孝順爹娘之子，若無報應，果是乾坤有私。〔末〕彈得好，彈得好。〔淨〕他彈得自好，唱得自好，我沒什麼與他了。〔末笑介〕可知道。〔淨作寒介。醜〕兄弟，我和你這般的走回家去，成什麼模樣？〔淨〕我只賴五戒取衣裳便罷。〔末〕呀，你扯我怎的？〔醜〕扯你怎的！你倒裝成騙局，把我每的衣裳都剝去了。〔末〕咳，我幾曾妝局騙你，是你自把衣裳與他。〔淨〕禿驢，你道不曾妝局騙我。我看見道姑彈了，喝一聲采，你也喝一聲采，只管攛掇我把衣裳與他，這不是妝局騙我？〔醜〕你不取還我，我扯你到洛陽縣裏去。〔末〕天那，我不曾見這般沒行止的人。道姑，沒奈何了，把衣裳還他去罷。〔旦〕衣服在這裏，拿還他去。既不情願，我要他做什麼？〔醜〕錢鈔雖則那裏不用，只是寒冷又忍不得。〔穿衣介。淨〕道姑，方才說道你彈得好，唱得好。我如今尋思起來，你彈得也不好，唱得也不好。你不信時，再彈唱一曲看看。〔旦〕奴家也彈不得了，也唱不得了。〔淨〕可知道不敢再彈唱了。〔醜〕兄弟，他既不敢彈唱了，我和你且回家去。〔淨〕說得是，我和你回去罷。〔醜〕五戒，我小子不是豪富。〔末〕枉了教你題疏，你衣裳敢是借的？〔淨、醜〕可知道我腿上無個布褲。〔末並下。旦〕一斟一酌，莫非前定。奴家准擬今日抄化幾文錢鈔，就此追薦公婆，誰知撞著這兩個風子，攪鬧了一場。如今雖沒東西備辦奠禮，且將公婆真容掛在此，拜囑一番，以表來意罷了。〔掛真容拜介〕
　　【賞秋月】在途路，歷盡多辛苦。把公婆魂魄來超度，焚香禮拜祈回護，願相逢我丈夫。〔末、醜隨生上〕
　　【縷縷金】〔生〕時不利，命多乖。雙親在途路上，怕生災。〔末、醜〕相公，此是彌陀寺，略停車蓋。〔合〕辦虔誠懇禱拜蓮台，特來赴佛會。〔醜〕道姑回避。〔旦〕正是：在他簷下過，怎敢不低頭。〔慌下，失真容介。生〕那得這軸畫像。〔醜〕敢是適間道姑遺下的。〔生〕叫他轉來，將還他去。〔醜叫不應介〕去選了，叫不應。〔生〕既叫不應，且與他收下。左右，喚和尚過來。〔淨扮和尚上〕
　　【前腔】能吃酒，會童齋。吃得醺醺醉，便去摟新戒。講經和回向，全然尷尬。你官人若是有文才，休來看佛會。〔相見介〕和尚，下官為迎取父母為此，不知路上安否何如？特來三寶面前，祈求保佑。〔淨〕原來如此，小僧先請佛。
　　【佛賺】如來本是西方佛，西方佛。卻來東土救人多，救人多。結跏趺坐坐蓮花，丈六金身最高大，他是十方三界，第一個大菩薩。摩訶薩，摩訶般若波羅糖。〔末〕和尚你念差了，是波羅密。〔淨〕糖也這般甜，密也這般甜，南無南無十方佛；十方法、十方僧。上帝好生不好殺，好人還有好提掇，惡人還有惡鑒察。好人成佛是菩薩，惡人做鬼做羅刹。第一滅卻心頭火，心頭火。第二解開眉間鎖，眉間鎖。第三點起佛前燈，佛前燈。真個是好也快活我，快活我。諸惡莫作，奉勸世上人則個。浪裏梢公牢把舵，行正路，莫蹉跎。大家卻去誦彌陀，誦彌陀。善男信女笑呵呵。聽大法鼓冬冬冬冬，聽大法饒乍乍乍乍。手鐘搖動陳陳陳陳，獅子能舞鶴能歌。木魚亂敲逼逼剝剝，海螺響處黃黃黃黃。積善道場隨人做，伏願老相公老安人小夫人萬裏逞途悉安樂。南無菩薩薩摩訶。金剛般若波羅密。小僧請佛了，請相公上香，通達情旨。〔生炷香拜介〕
　　【江兒水】〔生〕如來證明，聽蔡邕啟：我雙親在途路不知如何的？仰惟菩薩大慈悲。〔合〕龍天鑒知，龍神護持，護持著登山渡水。
　　【前腔】〔淨〕如來證明，鑒茲情旨。蔡邕的父母望相保庇，仰惟功德不思議。〔合前〕
　　【前腔】〔末〕我東人鎮日，常懷憂慮。只愁二親在路途裏，孝思誠意感神祇。〔合前〕
　　【前腔】〔醜〕我聞知做會，特來隨喜。饅頭素食多多與，若還不與，我自入齋廚去取。〔合前。淨〕我佛有緣蒙寵渥。〔生〕願親路上悉平安。〔末〕因過竹院逢僧話，〔醜〕又得浮生半日閑。〔並下，旦複上〕
　　【縷縷金】原來是，蔡伯喈。馬前都喝道，狀元來。料想雙親像，他每留在。敢天教我夫婦再和諧，都因這佛會。正是：不因漁父引，怎得見波濤。方才那官人，奴家詢問起來，是蔡伯喈。好也，好也！今日也會相見。只一件，奴家慌忙中失去了公婆真容，想必是他收下。且待明日徑投他家裏去，以乞丐為由，問取消息。倘或天可憐，因此相會，也不見得。
　　今朝喜見那喬才，真容收去可疑猜。
　　縱使侯門深似海，從今引得外人來。
 第三十五出　兩賢相遘
　　【十二時】〔貼上〕心事無靠托，這幾日翻成悶也。父意方回，夫愁稍可。未卜程途裏的如何，教我怎生放下？不如意事常八九，可與人言無二三。奴家自嫁蔡伯喈之後，見他常懷憂悶，費盡心機去問他，他又不說。比及奴家知道，去對爹爹說，要和他同去奉事雙親，誰想爹爹不肯。被奴家道了幾句，幸喜爹心回轉，教人去取他爹媽媳婦，又不知他行人路上安否如何？為這些事，教我擔了多少煩惱。又一件，公婆早晚到來，只是要一兩個精細人去伏侍他，我府裏雖則有使喚的，那裏中用？怎生得精細婦人，與他使喚方好。院子那裏。〔末上〕書當快意讀易盡，客有可人期不來。世上幾般能稱意，光陰何況苦相催。夫人有何使令？〔貼〕院子，我府中缺少幾個使喚的，便與我去街坊上尋問有精細的婦人，討一兩個來用。〔末〕小人理會得。踏破鐵鞋無覓處，得來全不費工夫。
　　【繞地遊】〔旦〕風餐水宿，甚日能安妥，問天天怎生結果？府幹哥，稽首。〔末〕道姑何來？〔旦〕遠方人氏。〔末〕到此何干？〔旦〕特來抄化。〔末〕少待，通報夫人：精細婦人到沒有。正遇一個道姑，在門首抄化。〔貼〕著他裏面來。〔末〕道姑，夫人著你裏面相見。〔貼作相見介〕
　　【前腔】〔貼〕梳妝淡雅，看丰姿堪描堪畫。是何人近來問咱。〔旦〕夫人稽首。〔貼〕道姑何來？〔旦〕貧道遠方人氏。〔貼〕到此何干？〔旦〕特來府中抄化。〔貼〕你有甚本事，來此抄化？〔旦〕貧道不敢誇口，大則琴棋書畫；小則針指工夫；次則飲食肴饌，頗諳一二。〔貼〕道姑，你有這等本事，在街坊上抄化也生受，何似在我府中吃些安樂茶飯如何？〔旦〕若得如此，感恩非淺。只怕貧道沒福，無可稱夫人之意。〔貼〕院子，道姑是遠方人氏，須要問他來歷詳細，方可留他。〔末〕道姑，我且問你，你是從幼出家的，還是在嫁出家的？〔旦〕貧道在嫁出家的。〔貼〕院子，從幼出家的怎麼說？在嫁出家的怎麼說？〔末〕告夫人知道：從幼出家是沒丈夫的，在嫁出家是有丈夫的。那道姑是有丈夫的。〔貼〕呀，險些兒差了。他既有丈夫的，難以收留。院子，你多打發些齋糧與他，教他別處抄化去。〔末〕道姑，夫人說你有丈夫，多打發齋糧與你，別處去抄化罷。〔旦〕天那，我不合說有丈夫的。府幹哥，貧道非因抄化來，卻是尋取丈夫的。〔貼〕原來如此。道姑，我且問你，你丈夫姓甚名誰？〔旦背說介〕夫人問我丈夫姓名，若直說出來，恐怕夫人嗔怪。若不和他說，此事又終難隱忍。我如今且把蔡伯喈三字拆開與他說，看他意兒何如，再作道理。夫人，貧道丈夫姓祭名白諧，人人都說道在牛府中廊下住，敢是夫人也知道？〔貼〕我那裏知道？院子，你管各廊房，有那姓祭名白諧的麼？〔末〕小人管許多廊房，並沒有這個人。〔貼〕道姑，我這裏沒有，你可到別處去尋，休得要誤了你。〔旦〕天那，人人道我丈夫在貴府廊下住，如今既道是沒有。奴家想起來莫不是死了啊，咳，丈夫，你若是死了，教我倚著誰人？〔哭介。貼〕可憐這婦人，你且不須愁煩，權住在府中。我著院子到街坊上訪問你丈夫蹤跡，你意下如何？〔旦〕若得如此，再造之恩。〔貼〕道姑，只一件。你在我府中，休要恁般打扮，我與你換了這衣妝。〔旦〕貧道不敢換。〔貼〕因甚不敢換？〔旦〕貧道有一十二年大孝在身，所以不敢換。〔貼〕呀，大孝不過三年，如何有一十二年？〔旦〕貧道公公死了三年；婆婆死了三年。薄幸兒夫，久留都下，一竟不還，替他帶六年，共成一十二年。〔貼〕咳，有這等孝行的婦人。道姑，你雖然如此，爭奈老相公最嫌人這般打扮。院子，你可叫惜春取妝奩衣服出來。〔末〕畫堂傳懿旨，幽閣取妝資。〔醜〕寶劍賣與烈士，紅粉贈與佳人。夫人，妝奩衣服在此。〔貼〕道姑，你且臨鏡改換則個。〔旦〕天那，如何是好？〔照鏡介〕咳，鏡兒，我自從嫁與蔡家，只兩月梳妝，這幾時不曾照你。呀，好苦！原來都這般消瘦了。
　　【二郎神】容瀟灑，照孤鸞歎菱花剖破。〔貼〕道姑，你不梳妝，且換了衣裳。〔旦看衣介〕記翠鈿羅襦當日嫁，誰知他去後，釵荊裙布無些！〔貼〕道姑，你不換衣服且帶著這釵兒。〔旦看釵介〕他金雀釵頭雙鳳朵，奴家若帶了啊，可不羞殺人形孤影寡。〔貼〕道姑，你不帶釵兒，且簪些花朵，別些吉凶。〔旦看花介〕說什麼簪花撚牡丹，教人怨著嫦娥。
　　【前腔換頭】〔貼〕嗟呀，他心憂貌苦，真情怎假？只為著公婆珠淚墮，道姑，我公婆自有，不能夠承奉杯茶。你比我沒個公婆承奉啊，不枉了教人做話靶。你公婆為甚的雙雙命掩黃沙？
　　【囀林鶯】〔旦〕苦，荒年萬般遭坎坷，丈夫又在京華。糟糠暗吃擔饑餓，公婆死，賣頭髮去埋他。把孤墳自造，土泥儘是我麻裙包裹。〔貼〕這道姑好誇口。〔旦〕也非誇，手指傷，血痕尚染衣麻。
　　【前腔】〔貼〕道姑，愁人見說愁轉多，使我珠淚如麻。〔旦〕夫人，你淚下為何？〔貼〕道姑，我丈夫久別雙親下，〔旦〕他怎的不回家去？〔貼〕他要辭官家去，被我爹蹉跎。〔旦〕他家有妻麼？〔貼〕他妻雖有麼，怕不似恁會看承爹媽。〔旦〕他爹媽如今在那裏？〔貼〕在天涯，〔旦〕夫人，何不取他同來一處？〔貼〕教人去請，知他路途上如何？
　　【啄木鸝】〔旦〕聽言語，教我悽愴多，料想他每也非是假。〔背說介〕我且把句言語來試他一試，他那裏既有妻房，取將來怕不相和。〔貼〕道姑，但得他似你能扌亞靶，我情願讓他居他下。只愁他，程途上苦辛，教人望得眼巴巴。
　　【前腔】〔旦〕錯中錯，訛上訛，只管在鬼門前空占卦。夫人，若要識蔡伯喈妻房。〔貼〕他在那裏？〔旦〕奴家便是無差。〔貼〕呀。你果然是他非謊詐，〔旦〕夫人，奴家豈敢誑言？〔貼〕你原來為我吃折挫，為我受波查。教伊怨我，教我怨爹爹。〔貼〕姐姐請坐，待奴家見禮。〔旦〕奴家怎敢？
　　【金衣公子】〔貼〕一樣做渾家，我安然你受禍，你名為孝婦我被旁人罵。〔旦〕呀，旁人罵夫人怎的？〔貼〕公死為我，婆死為我，姐姐，我情願把你孝衣穿著把濃妝罷。〔合〕事多磨，冤家到此，逃不得這波查。
　　【前腔】〔旦〕夫人，他當原也是沒奈何，被強來赴選科，辭爹不肯聽他話。〔貼〕姐姐，他在這裏豈不要回來？辭官不可，辭婚不可。〔旦〕只為三不從，做成災禍天來大。〔合前。貼〕姐姐，休怪奴家說，我教你改換衣妝，你又不肯。只怕相公見你這般襤褸，萬一不肯相認，如何是好？我想起來，相公往常朝回時，便入書館中看文章。姐姐既是無所不通，何似去書館中寫幾句言語打動他，那時節我與說個明白，卻不好？〔旦〕夫人說得是，便寫得不好，也索從命。
　　無限心中不平事，幾番清話又成空。
　　一葉浮萍歸大海，人生何處不相逢。
第三十六出　孝婦題真
　　〔末上〕為問當年素服儒，於今腰下佩金魚。分明有個朝天路，何事男兒不讀書。自家乃是蔡相公府中一個院子。我相公雖居鳳閣鸞台，常在螢窗雪案。退朝之暇，手不停批。閒居之際，口不絕吟。如今將次回府，不免灑掃書館，聽候相公到來。真個好書館！但見明窗瀟灑，碧紗內煙霧輕盈；淨幾端嚴，青氈上塵埃不染。粉壁間掛三四幅名畫，石床上安一兩張古琴。緗帙縹囊，數起看何止一萬卷；牙籤犀軸，乘將來夠有三十車。芸葉分香走魚蠹，芙蓉藏粉養龍賓。鳳哹馬肝和那鴝鵒眼，無非奇巧；免毫麋尾和那犀象管，分外精神。積金花玉版之箋，列錦紋銅綠之格。正是：休誇東壁圖書府，賽過西垣翰墨林。且住著，我相公昨日在彌陀寺中燒香，拾得一軸畫像，不知什麼故事，相公當時教我收下，我如今也將來掛在此間。我相公博學多才，必須曉得這故事。正是：早知不入時人眼，多買胭脂畫牡丹。〔下。旦上〕
　　【天下樂】一片花飛故苑空，隨風飄泊到簾櫳。玉人怪問驚春夢，只怕東風羞落紅。階下落紅三四點，錯教人恨五更風。當初隻道蔡伯喈貪名逐利，不肯回家，原來被人逗留在此。奴家昨日抄化來到這裏，感得牛氏夫人收錄；又怕伯喈見我一身襤褸，不肯廝認，教我到書館中題幾句言語打動他。奴家只得從命，來到此間。卻寫在那處好？呀，公婆真容，原來也掛在此。〔哭拜介〕我如今就將公婆真容背後題詩幾句便了。苦！向日受饑荒，雙親俱死亡。如今題詩句，報與薄情郎。
　　【醉扶歸】丈夫，我有緣千里能相會，難道是無緣對面不相逢？鳳枕鸞衾也曾共，今日啊，倒憑著兔毫繭紙將他動。休休，畢竟一齊分付與東風，把往事如春夢。〔題介〕“昆山有良璧，鬱鬱璠璵姿。嗟彼一點瑕，掩此連城瑜。人生非孔顏，名節鮮不虧。拙哉西河守，胡不如皋魚？宋弘既以義，黃允何其愚！風木有餘恨，連理無傍枝。寄與青雲客，慎勿乖雲彝。”
　　【前腔】縱使我詞源倒流三峽水，丈夫，只怕你胸中別是一帆風。牛氏夫人見我衣裳襤褸，怕伯喈不肯相認，還是教妾若為容？我若不寫詩打動他啊，夫人，只怕為你難移寵。〔掛真容介〕休休，縱認不得這丹青貌不同，我的筆跡，兀自如舊，若認得我翰墨教心先痛。奴家題詩已了，不免說與夫人知道。待伯喈來看，莫不是天教相逢，在此一遭，也未見得。
　　未蔔兒夫意，全憑一首詩。
　　得他心肯日，是我運通時。
　　 第三十七出　書館悲逢
　　【鵲橋仙】〔生上〕披香侍宴，上林遊賞，醉後人扶馬上。金蓮花炬照回廊，正院宇梅梢月上。日晏下彤闈，平明登紫閣。何如在書案，快哉天下樂。自家早臨長樂，夜直嚴更。召問鬼神，或前宣室之席；光傳太乙，時頒天祿之藜。惟有戴星沖黑出漢宮，安能滴露研朱點周易？俺這幾日且喜朝無繁政，官有餘閒。庶可留志於詩書，從事於翰墨。正是：事業要當窮萬卷，人生須是惜分陰。〔看書介〕這是什麼書？是《尚書》。呀，這《堯典》道：“虞舜父頑母嚚象傲，克諧以孝。”咳，他父母那般相待他，他猶自克諧以孝。我父母虧了我什麼？我倒不能夠奉養他。看什麼《尚書》！這是什麼書？是《春秋》。呀，《春秋》中穎考叔曰：“小人有母，未嘗君之羹，請以遺之。”咳，他有一口湯吃，兀自尋思著娘。我如今做官享天祿，倒把父母撇了！看什麼《春秋》！天那，枉看這書，行不得濟什麼事？你看那書中那一句不說著孝義，當初俺父母教我讀詩書，知孝義，誰知道反被詩書誤了我，還看他怎的？
　　【解三醒】歎雙親把兒指望，教兒讀古聖文章。似我會讀書的，倒把親撇漾；少什麼不識字的，到得終奉養。書啊，我只為其中自有黃金屋，反教我撇卻椿庭萱草堂。還思想，畢竟是文章誤我，我誤爹娘。
　　【前腔】比似我做個負義虧心台館客，到不如守義終身田舍郎。《白頭吟》記得不曾忘，綠鬢婦何故在他方？書啊，我只為其中有女顏如玉，反教我撇卻糟糠妻下堂。還思想，畢竟是文章誤我，我誤妻房。書既懶看他，且看這壁間山水古畫，散悶則個呀，這一軸畫像，是我昨日在彌陀寺中燒香拾得的，如何院子也將來掛在此間？且看什麼故事？〔看畫介〕
　　【太師引】細端詳，這是誰筆仗？覷著他，教我心兒好感傷。〔細看介〕好似我雙親模樣。差矣，我的媳婦會針指，便做是我的爹娘啊，怎穿著破損衣裳？前日已有書來，道別後容顏無羔，怎的這般淒涼形狀？且住，我這裏要寄一封書回去，尚不能夠，他那裏啊，有誰來往直將到洛陽？天下也有面貌廝象的，須知道仲尼陽虎一般龐。我理會得了！
　　【前腔】這是街坊，誰劣相，砌莊家形衰貌黃。假如我爹娘啊，若沒個媳婦來相傍，少不得也這般淒涼。敢是個神圖佛像？呀，卻怎的，我正看間，猛可的小鹿兒心頭撞？這也不是神圖佛像，敢是當初的畫工有甚緣故？丹青匠由他主張，須知道毛延壽誤了王嬙。若是個神圖佛像，背面必有標題。待我轉過來看，呀，原來有一首詩在上面。〔讀詩介〕這廝好無禮，句句道著下官。等閒的怎敢到此？想必夫人知道，待我問，便知分曉。夫人那裏？
　　【夜遊湖】〔貼上〕猶恐他心思未到，教他題詩句，暗裏相嘲。翰墨關心，丹青入眼，強如把語言相告。〔生怒介〕夫人，誰人到我書館中來？〔貼〕沒有人。〔生〕我前日去彌陀寺中燒香，拾得一軸畫像，院子不省得，也將來掛在這裏。什麼人在背面題著一首詩？〔貼〕敢是當原寫的。〔生〕那裏是，墨蹟尚未曾幹？〔貼背介〕我理會得了，相公，這詩如何說？請讀與奴家知道。〔生念詩介。貼〕相公，奴家不省其意。請解說一遍，與奴家曉得也好。〔生〕“昆山有良璧，鬱鬱璠璵姿。嗟彼一點瑕，掩此連城瑜。”昆山是地名，產得好玉，價值連城，若有些兒瑕玷，便不貴重了。“人生非孔顏，名節鮮不虧。”孔子顏子是大聖大賢，德行渾全。大凡人非聖賢，能忠不能孝，能孝不能忠，所以名節多至欠缺。“拙哉西河守，胡不如皋魚。”西河守吳起，是戰國時人，魏文侯拜他為西河守，母死不奔喪。皋魚是春秋時人，只為周遊列國，父母死了，後來回歸，自刎而亡。“宋弘既以義，黃允何其愚。”宋弘是光武時人，光武試把姐姐湖陽公主嫁他，宋弘不從。對道：貧賤之交不可忘，糟糠之妻不下堂。黃允是桓帝時人，司徒袁隗要把侄女嫁他，他就休了前妻，娶了袁氏。“風木有餘恨，連理無傍枝。”孔子聽得皋魚哭啼，問其故，皋魚說道：“樹欲靜而風不止，子欲養而親不在。”西晉時東宮門有槐樹一株，連理而生，四傍皆無小枝。“寄與青雲客，慎勿乖天彝。”傳言與做官的，切莫違了天倫。〔貼〕相公，那不奔喪和那自刎的，那一個是孝道？〔生〕那不奔喪的是亂道。〔貼〕相公，那不棄妻和那棄妻的，那一個是正道？〔生〕那棄了妻的是亂道。〔貼〕相公，比如你待要學那一個？〔生〕呀，我的父母知他存亡如何？我決不學那不奔喪的見識。〔貼〕相公，你雖不學那不奔喪的，且如你這般富貴，腰金衣紫，假有糟糠之婦，襤褸醜惡，可不辱沒了你，你莫不也索休了？〔生怒介〕夫人，你說那裏話，縱是辱沒殺我，終是我的妻房，義不可絕。
　　【鏵鍬兒】夫人，你說得好笑，可見你心兒窄小。我決不學那黃允的見識，沒來由漾卻苦李，再尋甜桃。古人雲：棄妻止有七出之條，他不嫉不淫與不盜，終無去條。那棄妻的，眾所誚；那不棄妻的人所褒。縱然他醜貌，怎肯相休棄了？
　　【前腔】〔貼〕伊家富豪，那更青春年少。看你紫袍掛體，金帶垂腰。做你的媳婦啊，應須有封號，金花紫誥。必俊俏，須媚嬌。若還他醜貌，怎不相休棄了？
　　【前腔】〔生〕夫人，你言顛語倒，惱得我心兒轉焦。莫不是你把咱奚落，特兀自妝喬？引得我淚痕交，撲簌簌這遭。這題詩的是誰？〔貼〕相公，你問他待怎的？〔生〕夫人，他把我嘲，難恕饒。你說與我知道，怎肯幹休罷了？
　　【前腔】〔貼〕相公，我心中忖料，想不是個薄情分曉。管教你夫婦會合在今朝。你還認得那題詩的麼？〔生〕不認得。〔貼〕伊家枉然焦，只怕你哭聲漸高。〔生〕是誰？〔貼〕是伊大嫂，身姓趙。正要說與你知道，怎肯幹休罷了？姐姐有請。〔旦上〕
　　【入賺】聽得鬧吵，敢是我兒夫看詩囉唕。〔貼〕姐姐快來。〔旦〕是誰忽叫，想是夫人召，必有分曉。〔貼〕相公，是他題詩句，你還認得否？〔生〕他從那裏來？〔貼〕相公，他從陳留郡，為你來尋討。〔生認介〕呀，我道是誰？原來是你啊，娘子，你怎的穿著破襖，衣衫儘是素縞，莫不是我雙親不保。〔旦〕官人，從別後，遭水旱，我兩三人只道同做餓殍。〔生〕張太公曾周濟你麼？〔旦〕只有張公可憐，歎雙親別無倚靠。〔生〕後來卻如何？〔旦〕兩口顛連相繼死。〔生〕苦！原來我爹娘都死了，娘子，那時如何得殯斂？〔旦〕我剪頭髮賣錢送伊妣考。〔生〕如今安葬了未曾？〔旦〕把墳自造，土泥儘是我麻裙裹包。〔生〕罷了，聽伊言語，怎不痛傷噎倒？〔生倒，旦、貼作扶起介。旦〕官人，這畫像就是你爹媽的真容。〔生哭介〕
　　【小桃紅】〔生〕蔡邕不孝，把父母相拋。爹爹，我與你別時，豈知恁地！早知你形衰耄，怎留聖朝？娘子，你為我受煩惱，你為我受劬勞。謝你葬我爹，葬我娘，你的恩難報也！做不得養子能代老。〔合〕這苦知多少，此恨怎消？天降災殃人怎逃？娘子，這真容是誰畫的？
　　【前腔】〔旦〕這儀容像貌，是我親描。〔生〕娘子，路途遙遠，你那得盤纏，來到此間？〔旦低唱介〕乞丐把琵琶撥，怎禁路遙？官人，說什麼受煩惱？說什麼受劬勞？不信看你爹，看你娘，比別時兀自形枯槁也。我的一身難打熬。〔合前〕
　　【前腔】〔貼〕設著圈套，被我爹相招。相公，你也說不早，況音信杳。姐姐，你為我受煩惱，為我受劬勞。相公，是我誤你爹，誤你娘，誤你名為不孝也。做不得妻賢夫禍少。〔合前〕
　　【前腔】〔生〕我脫卻巾帽，解卻衣袍。〔貼〕相公，急上辭官表，共行孝道。〔生〕夫人，只怕你去不得。〔貼〕相公，我豈敢憚煩惱？豈敢憚劬勞？同去拜你爹，拜你娘，親把墳塋掃也。使地下亡靈安宅兆。〔合前〕
　　【余文】〔合〕幾年間分別無音耗，奈千山萬水迢遙。天那，只為三不從生出這禍苗。
　　只為君親三不從，致令骨肉兩西東。
　　今宵剩把銀缸照，猶恐相逢是夢中。
第三十八出　張公遇使
　　【虞美人】〔末上〕青山古木何時了，斷送人多少！孤墳誰與掃荒苔？連塚陰風吹送紙錢繞。冥冥長夜不知曉，寂寂空山幾度秋。泉下長眠人醒未，悲風蕭瑟起松楸。老漢曾受趙五娘囑託，教我為他看管墳塋。這兩日有些閒事，不曾看得。今日只索去走一遭。
　　【步步嬌】呀，只見黃葉飄飄把墳頭覆。廝趕的皆狐兔。〔望介〕敢是誰砍了樹木去，為甚松楸漸漸疏？〔滑倒介〕咳，什麼絆我這一倒？卻原來是苔把磚封，筍迸泥路。老員外，老安人，自古道未歸三尺土，難保百年身。已歸三尺土，難保百年墳。只怕你難保百年墳，我老夫在日，尚來為你看管。若老夫死後啊，教誰添上你三尺土。〔醜扮李旺上〕
　　【前腔】渡水登山多勞苦，來到這荒村塢。遙觀一老夫，試問他家，住在何所。趲步向前行，呀，卻是一所荒墳墓。〔相見介。末〕小哥，你從那裏來？〔醜〕小人從京都來。〔末〕卻往那裏去？〔醜〕奉蔡相公差至此。〔末〕你相公是那裏人？差你來有甚勾當？〔醜〕我相公特差小人來請取他的太老爺、太夫人和那小夫人，一同到洛陽去。〔末〕你相公叫什麼名字？〔醜〕我相公的名字，小人怎敢說？〔末〕荒僻去處，但說不妨。〔醜〕我相公是蔡伯喈。〔末發怒介〕
　　【風入松】你不須提起蔡伯喈，說著他每忒歹。〔醜〕呀，他有甚歹處？〔末〕他中狀元做官六七載，撇父母拋妻不采。〔醜〕他父母在那裏？〔末〕兀的這磚頭土堆，是他雙親在此中埋。〔醜〕呀，原來太老爺、太夫人都死了啊，不知為甚的死了？
　　【前腔】〔末〕一從他別後遇荒災，更無人倚賴。〔醜〕這等是誰承直他兩個？〔末〕虧他媳婦相看待，把衣服和釵梳都解。〔醜〕解也須有盡時。〔末〕便是，這小娘子解得錢來糴米，做飯與公婆吃，他背地裏把糟糠自捱，公婆的反疑猜。〔醜〕公婆敢道他背後自吃了些好東西麼？〔末〕便是。後來啊，
　　【犯袞】他公婆的親看見，雙雙痛倒，無錢斷送，剪頭髮賣買棺材。〔醜〕他那般無錢，如何築得這一所墳墓？〔末〕他去空山裏，裙包土，血流指，感得神明助與他築墳台。〔醜〕自古道孝感天地，果然有此。這小娘子如今在那裏？
　　【風入松】〔末〕他如今徑往帝都來。〔醜〕他把什麼做盤纏？〔末〕小哥，我不瞞你，他彈著琵琶做乞丐。〔醜〕蔡相公特地差小人來取他父母妻子，如今太老爺、太夫人既死了，小夫人卻又去了，如何是好？〔末〕你慢著，我與你說與他父母知道便了。老員外、老安人，你孩兒做了官，如今差人來取你到京，同享富貴。你去也不去？〔哭介〕叫他不應魂何在？空教我珠淚盈腮。〔醜〕公公，你休啼哭。小人如今回去，教俺相公多多做些功果，追薦他便了。〔末笑介〕他生不能養，死不能葬，葬不能祭，這三不孝逆天罪大，空設醮，枉修齋。你相公如今在那裏？〔醜〕我相公如今入贅牛丞相府裏。
　　【犯朝】〔末〕小哥，你如今疾忙便回，說我張老的道與蔡伯喈。〔醜〕道什麼來？〔末〕道你拜別人的爹娘好美哉，親爹娘死不值你一拜。〔醜〕公公，你休錯埋冤了人。他要辭官，官裏不從；他要辭婚，我太師不從。也只是沒奈何了。〔末〕恁的啊，
　　【風入松】原來他也是無奈，好似鬼使神差。他當初在家不肯赴選，他的爹爹不從他，這是三不從把他廝禁害。三不孝亦非其罪。〔醜〕公公，你險些錯埋冤了人。〔末〕這是他爹娘福薄運乖，人生裏都是命安排。〔醜〕敢問公公高姓？〔末〕小哥，我老漢不是別人，張太公的便是。當初蔡伯喈臨走之時，把父母囑付與我。如今他父母身死，小娘子又去京都尋他，將近去了個半月日。你如今回去，一路上但見一個婦人，道姑打扮，拿著一個琵琶，背著一軸真容的，便是你相公的小娘子，你把盤纏好好承直他去便了。〔醜〕理會得，小人告別了。
　　雙親死了已無依，今日回來也是遲。
　　夜靜水深魚不餌，滿船空載月明歸。
第三十九出　散發歸林
　　【風入松慢】〔外上〕女蘿松柏望相依，況景入桑榆。他椿庭萱室齊傾棄，怎不想家山桃李？中雀誤看屏裏，乘龍難駐門楣。自古道人無遠慮，必有近憂。自家當初不仔細，一時間不信我那院子的說話，定要招蔡伯喈為婿，指望養老百年。誰想道他父母俱亡，如今他媳婦徑來尋取，聞說我女孩兒也要和他同去，不知是否？待我喚院子出來問他，便知端的。院子那裏？〔末上〕紋犀欲下意沉吟，棋局排來仔細尋。猶恐中間差一著，教人錯用滿秤心。相公有何鈞旨？〔外〕院子，說道蔡狀元的父母身死，他媳婦來尋他，我的小姐也要和他同去。你知道麼？〔末〕男女不知，老姥姥必知端的。〔外〕如此，叫老姥姥過來。〔淨上〕
　　【光光乍】女婿要同歸，岳丈意何如？忽叫阿奴緣何的？想必與他做區處。〔外〕老姥姥，見說蔡狀元的父母身死，他的媳婦來此尋他，我的小姐也要和他同去。此事是否？〔淨〕果是，小姐要同去。〔外〕呀，我小姐同去做什麼？〔淨〕相公，他父母都死了，只是一個媳婦支持。如今小姐要同他回去守服，有何不可？〔外怒介〕我的小姐如何與別人帶孝？〔淨〕相公息怒，聽老奴告稟：
　　【古女冠子】媳婦事舅姑合體例，相公怎不教女孩兒同去？當初是相公相留住，今日裏怨著誰？〔外〕胡說！我不教女孩兒去，卻待怎的？〔淨〕相公，事須近禮，怎使聲勢？休道朝中太師威如火，那更路上行人口似碑。〔合〕說起此事，費人區處。
　　【前腔】〔末〕我相公只慮著多嬌女，怕跋涉萬山千水。相公只一件，女生向外從來語，況已做人妻。夫唱婦隨，不須疑慮。這是藍田種玉結親誤，今日裏船到江心補漏遲。〔合前〕
　　【前腔】〔外〕當初是我不仔細，誰知道事成差池？痛念深閨幼女多嬌媚，怎跋涉萬餘裏？天那，我嫡親更有誰，怎忍分離？罷罷，不教愛女擔煩惱，也被傍人講是非。〔合前。外〕老姥姥，你和院子也說得是，只得由他去罷。〔淨〕恰好狀元、小姐都來了。〔生、旦、貼上〕
　　【五供養】〔生〕終朝垂淚，為雙親使我心疼。〔貼〕親墳須共守，只得離神京。〔生〕夫人，且商量個計策，猶恐你爹行不肯。〔合〕若是他不肯，只說道君王有命。〔相見介。外〕賢婿，我聞說你父母背棄，你媳婦來此相尋。此事果否？〔生〕此事果然，愚婿正來稟知岳丈。〔外〕這可是伯喈的媳婦麼？〔旦〕奴家便是。〔外〕賢哉，賢哉！〔貼〕孩兒有一事，拜複爹爹知道：娶妻所以養親。孔子雲：“生事之以禮，死葬之以禮，祭之以禮。”這姐姐為蔡氏之婦，生能竭奉養之力，死能備棺槨之禮，葬能盡封樹之勞。孩兒亦為蔡氏婦，生不能供甘旨，死不能盡躭踴，葬不能事窀穸，以此思之，何以為人？誠得罪于舅姑，實有愧于姐姐。今特請于爹爹之前，願居於姐姐之下。〔外〕賢哉吾女，道得是，道得是！〔旦〕自古道：人有貴賤，不可概論。夫人是香閨繡閣之名姝，奴家是裙布荊釵之貧婦。況承君命以成婚，難讓妾身而居右？〔外〕五娘子，你今日既無父母，又喪公姑，恰便是我的女孩兒一般。況你身先歸於蔡氏，年又長於吾兒，此實當禮，不必多辭。〔生〕你兩個只做姊妹相呼便了。〔眾〕這個說得極是。〔生〕愚婿今日拜辭岳丈，領二妻同歸故里，共行孝道。待服滿之後，再來侍奉尊顏。〔外〕賢婿，我其實捨不得你去。今日你爹娘既不幸了，我也難再留你。〔貼〕爹爹，孩兒暫別尊顏，實出無奈。爹爹善保尊體，不必掛牽。〔外哭介〕孩兒，你如今去拜舅姑的墳墓，竟不念我。〔貼〕爹爹放心，孩兒此去，不過三年之期。〔外悲介〕苦！女兒終是向外，兀的不痛殺我也。〔眾〕相公不須煩惱。〔生、旦、貼拜辭介〕
　　【催拍】〔生〕念蔡邕為雙親命傾，遭不孝逆天罪名，今辭了帝廷。感岳丈殷勤，豈敢忘情。痛父母恩深，久負亡靈。〔合〕辭別去同到墳塋，心戚戚淚盈盈。
　　【前腔】〔旦〕念奴家離鄉背井，謝相公教孩兒共行。非獨故里榮，我泉下公婆，死也目瞑。〔外〕五娘子，我女孩兒少長閨門，凡事望你看顧。〔旦〕我自看承你孩兒，不須叮嚀。〔合前〕
　　【前腔】〔貼〕覷爹爹衰顏皤鬢，思量起教人淚零。爹爹，我進退不忍，我待不去啊，誤了公婆，被人譏評。我待去啊，撇了爹爹，沒人溫情。〔合前〕
　　【前腔】〔外〕孩兒，此別去你的吉凶未憑，再來時我的存亡未審。賢婿，吾今已老景。畢竟你沒爹娘，我沒親生。若是念骨肉一家，須早辦回程。〔合前〕
　　【一撮棹】〔生〕岳丈，你寬心等，何須苦掛縈？〔外〕賢婿，把音書寫，頻頻寄郵亭。〔貼〕老姥姥，爹年老，伊家須是好看承。〔淨〕程途裏，各願保安寧。〔旦〕死別全無准，生離又難定。〔合〕今去也，未知何日返神京？〔外〕你三人去，途中須要保重。〔生、旦、貼〕謝得尊人掛念！
　　【哭相思尾】〔合〕最苦生離難拋舍，未知再會何時也？
　　女婿今朝已別離，老身孤苦有誰知？
　　夫唱婦隨同歸去，一處思量一處悲。
第四十出　李旺回話
　　【柳穿魚】〔醜上〕心忙似箭走如飛，歷盡艱辛有誰知？夜靜水寒魚不食，滿船空載月明歸。歸來後，到庭除，未知相公在何處？李旺蒙老相公差去陳留，請取蔡相公的老員外、老安人、小娘子。不想他兩位老的都死了，小娘子又來了，教我空走這一遭。如今且未好對老相公說，先說與蔡相公知道。呀，怎的房門都閉了？敢是蔡相公入朝去了，小姐要幽靜，閉著門啊。開門，開門！〔外上〕
　　【玩仙燈】門外有人聲，是誰來喧嘩鬧吵？〔醜〕老相公，是李旺。〔外〕李旺，你回來了，你知道麼？我小姐和蔡相公都回家去了。〔醜〕蔡相公小娘子曾到這裏不曾？〔外〕我見他了。李旺，我且問你，蔡相公父母既死了，媳婦又來了，你到那裏，曾見什麼人？
　　【風帖兒】〔醜〕相公，我到得陳留，逢著一個故老，在他爹娘墳上拜掃。他道他爹娘啊，果然饑荒都喪了；他媳婦，也來到：枉教人走這遭。
　　【前腔】〔外〕李旺，我如今去朝廷上表，奏蔡氏一門孝道。管取吾皇降丹詔，把他召，我自去陳留走一遭。〔醜〕老相公：這個趙氏，其實難得。〔外〕便是。一家都難得：一來蔡伯喈不忘其親；二來趙五娘子孝于舅姑；三來我小姐又能成人之美。一門孝義如此，理當保奏，請行旌表。〔醜〕相公道得最是。
　　五更三點奏朝廷，今古難求此樣人。
　　管取一封天子詔，表揚四海孝賢名。
第四十一出　風木餘恨
　　【梅花引】〔生、旦、貼、眾侍上。生〕傷心滿目故人疏，看郊墟盡荒蕪。〔旦、貼〕惟有青山，添得個墳墓。〔合〕慟哭無聲長夜曉，問泉下有人還聽得無？【玉樓春】〔生〕他鄉萬點思親淚，不能滴向家山地。如今有淚滴家山，欲見雙親渾無計。〔旦〕人生自古誰無死，嗟君此恨憑誰語。可憐衰絰拜墳塋，不作錦衣歸故里。〔貼〕荒墳衰草連寒煙，蒼苔黃葉飛蘯蘩。〔生〕欲聽雞聲來問寢，忽驚蟻夢先歸泉。夫人，此處便是爹媽墳墓，我和你先拜了雙親，還要去拜謝張太公。〔旦、貼〕正是如此。〔拜奠介〕
　　【玉雁兒】〔生〕孩兒相誤，為功名耽擱了父母。都緣是孩兒不得歸鄉故，爹爹，媽媽，你怎便先歸黃土？乾坤豈容不孝子？名虧行缺不如死，只愁我死缺祭祀。〔合〕對真容形衰貌枯，想靈魂悲咽痛苦。
　　【前腔】〔旦〕百拜公姑，望矜憐恕責我夫。你孩兒贅居牛相府，日夜要歸難離步。你這新媳婦啊，堅心雅意勸親父，同歸故里守孝服，今日雙親來廬墓。〔合前〕
　　【前腔】〔貼〕不孝的媳婦，恨當初為我耽誤了丈夫。吃人談笑生何補？我待死啊，又羞見公姑。公公，婆婆，我生前不能夠相奉侍，何如事你向黃泉路？只一件，我死了啊，家中老父誰看顧？〔合前。生〕呀，只見朔風四起，瑞雪橫空。天氣甚冷，左右且回避著。〔眾下。末張太公上〕
　　【前腔】樓臺銀鋪，遍青山渾如畫圖。乾坤似他衣衰素，故添個縞帶飛舞。你躭踴慟哭直恁苦，那堪大雪添悽楚。事當逆來順受，抑情就禮通今古。〔合前。生〕呀，張太公來了。卑人父母生死，皆蒙太公周濟。正道拜了父母墳塋，就到宅上拜謝，少效銜環之報，何勞太公先降。〔末〕說那裏話。蔡相公，你腰金衣紫，可惜令尊令堂相繼謝世，不得盡你孝心。正是樹欲靜而風不寧，子欲養而親不逮。這也是他命該如此。你今日榮歸故里，光耀祖宗，雖是他生前不能享你的祿養，死後亦得沾你的恩典。老夫苟延殘喘，又得相見，伐幸伐幸。你今在此廬墓，老夫合當陪伴。但有牛氏夫人在此，怕不穩便。暫且告別，再來相看。
　　多謝深恩不敢忘，稍寬愁緒節悲傷。
　　親墳共掃添榮耀，不負詩書教子方。
第四十二出　一門旌獎
　　【逍遙樂】〔生上〕寂寞誰憐我，空對孤墳珠淚墮。〔旦〕光陰撚指過三春，〔貼〕幽途渺渺，滯魄沉沉，誰與招魂？〔生〕夫人，你看兩木連枝誰手栽，相馴白兔走墳台。〔旦、貼〕無心動植呈祥瑞，否極應須會泰來。〔末上介〕一封丹詔從天下，忽聽傳聞動郊野。說道旌表一門閭，未蔔此為何人也？蔡相公，外面喧傳有詔書到此，旌表孝義，想必為足下而來。〔生〕人間孝者亦多，卑人何足稱孝？假如大舜曾參之孝，亦是人子當盡之事，何足旌表？〔末〕你說那裏話？老夫當初也只道你貪名逐利，撇了父母妻室，不肯還家，到如今才得個分曉。《孝經》雲：“孝弟之至，通於神明，光于四海，無所不通。”今見你墳頭，枯木生連理之枝，白兔有馴擾之性。祥瑞若此，吉慶必來。
　　【六麼令】〔末〕連枝異木新，見墳台白兔如馴。禽獸草木尚懷仁，這一封丹詔必因君。〔合〕料天也會相憐憫。
　　【前腔】〔生〕皇恩若念臣，我也不圖祿及吾身。只愁恩不到雙親，空辜負，這孤墳。〔合前〕
　　【前腔】〔旦〕知他假與真？謝得公公報說殷勤。太公，空教你為我受艱辛，今日裏有誰旌表你們庭。〔合前〕
　　【前腔】〔貼〕來使是何人？悶中無由詢問一聲。〔生〕夫人，要問什麼？〔貼〕無由詢問我家君，知他安與否，死和存？〔合前。醜扮縣官上〕
　　【前腔】敕書已來近，看街市上，人亂紛紛。咱每只得忙前奔，備香案，接皇恩。〔合前。相見介。生〕何處官長，因甚到此？〔醜〕下官本縣知縣，告大人得知：今日天朝牛丞相，親齎詔書，到此開讀。旌表大人一門孝義，加官進職，起服到京。下官特來鋪設香案，迎接皇恩。請大人改換吉服等候。〔生〕卑人孝服，末可更易。〔醜〕先王制禮，賢者俯而就，不肖者跂而及。今大人服制已滿，況天朝恩典，禮當從吉。〔眾〕說得是。〔生〕門閭旌表感吾皇，〔旦、貼〕孝服今朝換吉裳。〔合〕不是一番寒徹骨，爭得梅花撲鼻香。〔生、旦、貼下。外引侍從上〕
　　【前腔】風霜已滿鬢，玉勒雕鞍，走遍紅塵。今日到此喜欣欣，重相見，解愁悶。〔合前。淨〕這裏就是蔡相公廬墓所在，請相公駐節。〔生、旦、貼吉服上〕
　　【前腔】〔合〕心慌步又緊，想皇恩已到寒門。披袍秉笏更垂紳，冠和帶，一番新。〔合前。外〕聖旨已到，跪聽宣讀。皇帝詔曰：“朕惟風俗為教化之基，孝弟為風俗之本。去聖逾遠，淳風日漓。彝倫攸斁，朕甚憫焉。其有克盡孝義，敦尚風化者，可不獎勸，以勉四海？議郎蔡邕，篤於孝行。富貴不足以解憂，甘旨常關於想念。雖違素志，竟遂佳名。委職居喪，厥聲尤著。其妻趙氏，獨奉舅姑。服勞盡瘁，克終養生送死之情，允備貞潔韋柔之德。糟糠之婦，今始見之。牛氏善諫其父，克相其夫。罔懷嫉妒之心，實有遜讓之美。曰孝曰義，可謂兼全。斯三人者，朕甚嘉之。使四海億兆，皆當儀刑斯人，垂範將來。風移俗易，教美化行。唐虞三代，誠可追配。是用寵錫，以彰孝義。蔡邕授中郎將，妻趙氏封陳留郡夫人，牛氏封河南郡夫人，限日赴京；父崇簡贈十六勳，母秦氏贈天水郡夫人。於戲！風木之情何深，式彰風化之表；霜露之思既極，宜沾雨露之恩。服此休嘉，慰汝悼念。謝恩！”〔生、旦、貼謝恩介。外拜墳介。生、旦、貼拜謝介。生〕荷蒙岳丈保奏，愚婿何以克當。〔貼〕自別尊顏，且喜無恙。〔外〕孩兒，且喜各保安康，再得相見。〔醜、末相見介。外〕此二位是誰？〔醜〕下官是陳留縣知縣。〔末〕老漢是蔡相公鄰人張廣才。〔生〕卑人父母，多多得他周濟。〔外〕原來就是張太公啊，俺朝裏也聞他仗義高名。賢婿，你今起服回朝，未得展報深恩。我有黃金一笏送與，聊表報答之意。〔生〕太公請收下。〔末〕救災恤鄰，萬古之道。又況你二親不保，實有愧顏，何敢受令嶽之賜？〔生〕太公且暫收下，卑人尚當申奏朝廷，還有區區犬馬報效。〔末〕說那裏話？此金斷然不敢受。〔外〕賢婿，張公高義的人，不可再強。老夫回京，當奏請官職俸祿，以酬大恩便了。
　　【一封書】〔外〕我恭奉聖旨，跋涉程途千萬裏。吾皇親賢意甚美，因探孩兒並女婿。賢婿，你夫婦啊，數載辛勤雖自苦，一旦榮華人怎比？〔合〕耀門閭，進官職，孝義名傳天下知。
　　【前腔】〔生〕兒不孝有甚德？蒙岳丈過主維。〔作悲介〕何如免喪親，又何須名顯貴？可惜二親饑寒死，博得孩兒名利歸。〔合前〕
　　【前腔】〔旦〕把真容重畫取，公公，婆婆，如今封贈伊。把你這眉兒放展舒，只愁你瘦儀容難做肥。今日啊，豈獨奴心知感德，料你也銜恩泉世裏。〔合前〕
　　【前腔】〔貼〕從別後倍哀戚，況家中音信稀。為公姑多怨憶，為爹行常淚垂。今日見公姑無愧色，又得與爹行相依倚。〔合前〕
　　【永團圓】〔眾〕名傳四海人怎比？豈獨是耀門閭？人生怕不全孝義，聖明世豈相棄。這隆恩美譽，從教管領何所愧，萬古青編記。如今便去，相隨到帝畿。拜謝皇恩了，歸院宇，一家賀喜。共設華筵會，四景常歡聚。
　　【尾聲】顯文明開盛治，說孝男並義女。玉燭調和歸聖主。
　　自居墓室已三年，何幸丹書下九天。
　　莫道名高與爵貴，須知子孝與妻賢。
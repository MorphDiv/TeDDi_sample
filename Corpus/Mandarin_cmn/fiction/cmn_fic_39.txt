# language_name_wals:	Mandarin
# language_name_glotto:	Mandarin Chinese
# ISO_6393:	cmn
# year_composed:	NA
# year_published:	2007
# mode:	written
# genre_broad:	fiction
# genre_narrow:	general_fiction
# writing_system:	Hans
# special_characters:	NA
# short_description:	Anonymous, 木蘭奇女傳, Hua, Mulan (Legendary character) -- Fiction
# source:	http://www.gutenberg.org/ebooks/23938.html.noimages
# copyright_short:	http://www.gutenberg.org
# copyright_long:	http://www.gutenberg.org
# sample_type:	part
# comments:	NA

人心惟危，道心惟微。危微之辨，精一執中。謂遏欲可以革人心，善矣，而猶
有未善也﹔謂誠意可以見道心，至矣，而猶有未至也。蓋人心動於外，憑乎血肉之心﹔
道心靜於內，生乎自然之心。以在內自然之心，制在外血肉之心，則人心不待克而自克
，道心不期明而自明矣。昔者顏子欲學聖人，始於人心上用功，則曰：仰之彌高，鑽之
彌堅，瞻之在前，忽焉在後。及夫子誘之，歸之道心，則曰：「如有所立卓爾，而向之
彌高彌堅，在前在後者，恍然自失矣。老氏曰：以心歸心，心外無道，琢磨人心之語也
﹔以道觀道，道外無心，安養道心之語也。不然，佛者曰：「外想不入，內想不出，非
人心、道心之切要歟？蓋心體本一也，而其用則有二焉。一之於內，而不二乎其外，道
心得矣。二乎其外，忘乎其內，人心作矣。所以聖人畫卦，離南坎北，震東兌西，而八
卦之內，不著一筆。蓋道心與太虛同體，無可著筆之處。故云：未畫時先有易，須知無
象是先天，豈淺鮮哉！莊子喻道心為何有之鄉，故其言曰：嗜慾深者天機淺，爾其遊心
於淡，含氣於漠，順物自然，而毋容自私焉。莊子可謂知道之用也。惜乎以清虛為道源
，以仁義為附贅，而不知仁即道心之體，虛即道心之用，未有仁而心猶有不虛者也，未
有虛而心猶有不仁者也。惜乎莊子有聖人之智，而無聖人之才也。
　　楊琰看罷，再拜而起，日誦不休。晚有所得，於是鐫之於石，置之南嶽山中，以昭
後世，永垂不朽。
　　再說張昌宗行至六七里到了驛旅河，將盒兒打開，取心向水中漂洗。心中之血，滴
出如絲，順水流百餘丈不斷（今木蘭山有洗血河，山右有木蘭潭）。張昌宗每日早晚，
對盒焚香再拜，方上馬而行。到了長安，捧表獻盒於天子。將木蘭之事，細細奏明。太
宗聞奏，髮立汗下。啟表細觀，內云：
　　　　臣兒木蘭，聞至孝之子，不忍忤親之心，寧敢犯其色乎？至忠之臣，不忍視君
之過，寧敢長其惡乎？然至孝而見疑，申生受驪姬之謗﹔至忠而獲罪，周公歌鴟鴞之詩
。說者謂天實為之，以成二子之忠孝，臣竊以為不然。蓋申生之罪，可以死可以不死，
周公之謗，可以辨可以不辨。爾者鎮北侯伍登叛義伏誅，使伍登而果有是心也，肆其屍
於市可也，奈何陛下旋殺之而封之？豈惡其生而愛其死歟？使伍登而無是心也，陛下雖
榮其墓，未足以慰伍登之魂焉。臣則曰天實為之，以報伍登之隱微。蓋伍登有可殺之理
，而無可殺之罪﹔陛下有殺伍登之權，而無殺伍登之寔案也。孟子曰：善戰者服上刑。
是善殺人者，人終殺之。然則伍登之死也，理有當然，事有必至者也。臣兒不幸亦善戰
，故臣之死，亦必如伍登之死也。嗟乎，伍登見疑於君上，在己已為非忠，又彰君之過
失，於理尤為非順。臣拊心自憶：向也服干戈而履異域，女道既已有乖﹔今也詣闕廷而
受極刑，閨範殊為不雅。不若向赤心而矢赤心，傍親塋而守親訓。方寸之物，對君上可
以無慚﹔七尺之軀，依父母猶能無愧。昔日之爵祿可辭，今日之白刃可蹈。陛下念臣立
心忠孝，不能成忠孝之令名﹔盡性天道，不能獲天道之蔭庇﹔持身事父，不能全父母之
遺形。天實為之。莫之致而至，命也，臣死復何恨！
　　太宗看武昭公主所奏，言言天理，句句良心，真性相感，自然淚下，哀痛不已。再
將盒兒揭開，一顆舍利子，金光射目，赤若丹砂，光似明珠。即命杜如晦、王珪持原盒
齎回西陵合葬，謚武昭公主為貞德公主，題其坊曰：「忠孝勇烈」。又命崇其墓，須高
百尺，週五百步。又詔地方官春秋隆以祭典，封其弟金蘭襲受侯爵。後來武則天在位，
錄封太宗所殺伍氏之後，差人掘李淳風之墓，不見其屍。榮封木蘭朱氏之後，又賜號昭
烈后，又賜金書。對聯云：
　　人誇烈女心如石，我愛將軍勇過男。
　　後來公主在木蘭山，屢屢顯聖，不可具述，至今香火不絕。後人有詩歎曰：
　　至孝由天性，知微勇即生。
　　當時傳盛事，後代仰忠貞。
　　望月形初見，三秋氣共清。
　　山與人俱永，亙古挹芳名。
　　又有詩贊之曰：
　　木蘭聳翠兩峰青，降落真靈作女型。
　　竭力致身期盡性，閨中明德有餘馨。
　　卻說界牌關總兵朱明，聞木蘭身死，解印回家，披孝守墓，三年不倦。一夕，夢花
阿珍叫曰：「公主至矣。」朱明跪拜曰：「將軍近日無恙否？」公主答曰：「吾今奏明
上帝，保爾為值殿功曹，當與我同遊上界。」次日，朱明告知妻子尹氏，無疾而終。
　　再說楊琰聞木蘭已死，喪吾諸人亦皆去世，惟諶于飛、鐵冠道人尚在。恐大道無傳
，即致仕回家，到白雲洞中，謁見二公。于飛迎而謂曰：「子何來遲？」琰曰：「侄兒
貪取仕進，塵心不淨，讀二位叔父所付道心之文，思往事如夢境，特回家聽講，祈二位
叔父不吝斯道，以省侄兒之愚昧。」于飛曰：「子有疑則問，以共相啟發耳。」琰問曰
：「據叔父所云，一心分為二用，但不知人心、道心必如何，纔分清界限？」于飛曰：
「子靜坐思之，覺一派妄念，千頭萬緒，總在心面上滾來滾去，這就名為慾界。爾於此
時，任他紛紛亂亂，一心守住主人，久而久之，覺妄念滅盡，心內如如在在，又覺此心
非心，竟是一個光明境界。於光明境界內，又覺有一個主宰，不動不搖。古人云：外無
私慾，內合天理，允執厥中者，此也。又云：恍兮惚兮，其中有象；恍兮惚兮，其中有
物。亦指此也。但此時雖云自見道心，切不可自謂有得，著一毫意念在內。若著意念，
即為著了寔相。古人云：外著寔相，內心即亂﹔內著寔相，真性不空。不空則真性不靈
，真切實語也。」琰曰：「儒者之用心以誠，道家之用心以虛。誠則有主，虛則不窒，
敢問二教同異之間，相去若何？」于飛曰：「聖人恐人用誠字太過，則近於固執，故繼
以明﹔太上恐人用虛字太過，則無寔際工夫，故繼之以一字，其間並無同異之處。」琰
又問曰：「道家云降龍伏虎，有是事乎？」于飛曰：「心靈如龍，念猛如虎，心靜則龍
降，念止則虎伏。」琰曰：「如何分先天、後天？」于飛曰：「心靜念止是先天，心動
念馳是後天。」琰曰：「佛家言性全是空談，不知其中亦有寔際工夫否？」鐵冠道人曰
：「大悟山焦周和尚得喪吾心法，賢侄何不去問於彼？」
　　楊琰即回家備禮，向大悟而來。焦周聞之，迎入方丈相見。禮畢，琰見焦周座間置
《論語》一部，琰笑曰：「和尚念儒書何用？」周曰：「悟禪。」琰曰：「在何句上悟
？」周曰：「在毋意、毋固、毋必、毋我上悟。」琰曰：「恐無而不無，若何？」周曰
：「有若無。」琰曰：「若不有而有？」周曰：「空空如也。」琰拜曰：「吾師真不愧
為喪吾徒弟。」是夜二人同榻而臥，次日五鼓，眾和尚撞鐘擂鼓，焚香課誦。焦周起來
，亦向經堂禮佛稱揚。楊琰心中想道：「不知焦周亦誦何經？」急忙起來，輕步至焦周
背後一看，卻念的是《中庸》。琰問曰：「子念《中庸》何為？」周曰：「悟禪。」琰
曰：「從何句起？」周曰：「天命之謂性起。」琰曰：「從何句終？」周曰：「無聲無
臭至矣。」琰曰：「《中庸》寔際在何句？」周曰：「所以行之者，一也。」楊琰深為
拜服曰：「吾欲延師於家，接諶于飛、張良貞同至舍下，盤桓論道若何？」周曰：「吾
亦欲會二公久矣。」遂欣然下山，四人相見，依長晚序坐，談心數日。有時念及木蘭、
喪吾諸人，未免有一番傷感。
　　一日，琰問曰：「學道人以何字為先？」鐵冠曰：「以我字為先。」琰曰：「我字
左右皆戈，人心懷我字，則滿腔皆是私念。又輕人自恃，正人君子不來親附。若操戈而
立，戕人自戕，不足有為。人能克除我字，則公心而直，公則不私，直則不屈，仁道近
焉。叔父云以我字為先，是此意也。」鐵冠曰：「此性學之論我字也。凡有命學，在性
中立命，也要在我字推求出來，方是大學問。」楊琰靜居七日，參悟不出，出見鐵冠、
于飛、焦周三人，同觀太極圖。楊琰大悟，向三人叩拜曰：「弟子聞命矣。我字中間一
橫象太極，二縱象兩儀，四八象四象。仔細玩之，五行八卦皆備，斯其為吾乎？」鐵冠
喜躍曰：「如是如是。」諶于飛乃擊桌而歌曰：
　　天地三才互相依，一言萬法皆為備。
　　身中有個太極圈，圈中一點是性命。
　　總於心內自修持，千言萬語說不盡。
　　涵養不睹不聞時，動靜關中心常定。
　　鐵冠道人乃歌曰：
　　不無不有正當中，潛修真性似潛龍。
　　養就明珠飛騰日，風雲雷雨贊化工。
　　贊化功能顯神通，接引眾生出牢籠。
　　但教心地常清靜，三乘妙法此為宗。
　　焦周和尚乃歌曰：
　　文佛心印偈三千，妙法無為亦無言。
　　性定何用持戒定，戒定祇緣要心堅。
　　能於諸相不留心，更向何處問真詮。
　　真詮一句為君說，念頭止盡是先天。
　　楊琰乃歌曰：
　　性天心地兩無分，一體同參見月明。
　　月明祇為光能照，靜裏乾坤別有春。
　　對鏡不迷為天性，鍊性常如活死人。
　　此法空中有寔相，黍珠一點是元神。
　　四人歌罷，彼此相賞，以後詩詞，難於盡錄。後來于飛八十四歲乃終，鐵冠道人九
十六歲而終，焦周一百二十歲而終，楊琰八十二歲而亡。人稱「西陵四老」。本朝康熙
年間，大悟山又出一僧，名沖元和尚。明心見性，說法度人。先示歸期，端坐而化，葬
於素山寺後。木蘭山又出一計道人，能知過去未來，白日飛昇。二公皆與四川巡撫姚公
為密友。往來的詩詞，不必細載。
附錄     編修記錄
第一章：
　　１．原文：偶見朱若虛名『宇』，心中想道
　　　　修改：偶見朱若虛名『字』，心中想道
　　２．原文：所以對月徘徊，臨風嘯『嗷』，蓋出於不得已也。
　　　　修改：所以對月徘徊，臨風嘯『傲』，蓋出於不得已也。
　　３．原文：依著部文，何日舉哀，何日『上』薦，七七日禮畢，百日之外，方公堂
理事。
    修改：依著部文，何日舉哀，何日『舉』薦，七七日禮畢，百日之外，方公堂

理事。

  ４．原文：聞朝廷今日以越王威權過盛，漸漸的屈退了，任用兩個大臣，『到』是

忠心為國

　　　　修改：聞朝廷今日以越王威權過盛，漸漸的屈退了，任用兩個大臣，『倒』是
忠心為國
　　５．原文：若說他是一派虛聲，就不能『議』則屢中。
　　　　修改：若說他是一派虛聲，就不能『臆』則屢中。
　　６．原文：諸皇戚國親、內閣大臣，及朝內朝外文武眾卿，宜盡心翼戴，毋負朕。
　　　　修改：諸皇戚國親、內閣大臣，及朝內朝外文武眾卿，宜盡心翼戴，毋負朕『
意』。
　　７．原文：皇次子久獲聖心，既卜之於天，詢之於人，廢長立『幼』，
　　　　改修：皇次子久獲聖心，既卜之於天，詢之於人，廢長立『賢』，
　　８．原文：若虛連連『低』首稱善。
　　　　修改：若虛連連『點』首稱善。

序
嘗思人道之大，莫大於倫常；學問之精，莫精於性命。自有書籍以來，所載傳人不少，
求其交盡乎倫常者鮮矣，求其交盡乎性命者益鮮矣。蓋倫常之地，或盡孝而不必兼忠，
或盡忠而不必兼孝，或盡忠孝而安常處順，不必兼勇烈。遭際未極其變，即倫常未盡其
難也。性命之理，有不悟性根者，有不知命蒂者，有修性命而旁歧雜出者，有修性命而
後先倒置者。涵養未得其中，即性命未盡其奧也。乃木蘭一女子耳，擔荷倫常，研求性
命，而獨無所不盡也哉！
　　予幼讀《木蘭詩》，觀其代父從軍，可謂孝矣；立功絕塞，可謂忠矣。後閱《唐書
》，言木蘭唐女，西陵人，嫻弓馬，諳韜略，轉戰沙漠，累大功十二，何其勇也。封武
昭將軍，凱旋還里。當時筮者謂致亂必由武姓，讒臣嫁禍武昭，詔徵至京。木蘭具表陳
情，掣劍剜心，示使者，目視而死。死後，位證雷部大神，何其烈也。去冬閱《木蘭奇
女傳》，復知其幼而領悟者性命也，長而行持者性命也。且通部議論極精微，極顯豁，
又無非性命之妙諦也。盡人所當盡，亦盡人所難盡。惟其無所不盡，則亦無所不奇。而
人奇，行奇，事奇，文奇，讀者莫不驚奇叫絕也。此書相傳為奎斗馬祖所演，卷首有武
聖帝序。今序已失，同人集貲付梓。書成，爰敘其緣起如此。
　　　　　　 書於滬江梅花書館南窗之下
第一回     朱若虛孝弟全天性　朱天錫聰明識童謠
　　古樂府所載《木蘭辭》，乃唐初國師李藥師所作也。藥師名靖，號青蓮，又號三元
道人。先生少日，負經天緯地之才，抱治國安民之志，佐太宗平隋亂，開唐基，官拜太
傅，賜爵趙公。晚年修道，煉性登仙。蓋先生盛代奇人，故能識奇中奇人，保全奇中奇
人。奇中奇人為誰？即朱氏木蘭也。
　　木蘭女年十四，孝心純篤。親衰而病，適軍令至，女扮男粧，代父從征，十三年而
回，無人知曉，又能居喪如禮，全命全真，豈非奇中奇人。然木有根本，水有源流，若
不敘其祖宗何人，桑梓何處，何為忠孝，何為勇烈，則徒一木蘭女也。
　　木蘭祖父朱盈川，名若虛，道號實夫。祖母黃氏，名儀貞，居於湖廣黃州府西陵縣
（今之黃陂縣）雙龍鎮。這朱若虛天性至孝，善事父母，勤儉持家，和平處世。春耕秋
讀，積日而月，積月而歲，不數年竟至鉅富。當時隋朝文帝下詔求賢，屢舉孝廉。若虛
聞知越王楊素、太傅宇文化及等，專權用事，祇推親老，不肯應詔。惟愛日惜陰，以事
父母。遇父母稍有未適之處，便痛加責刻，手書一詩，懸於中堂以自勉。
　　詩曰：
　　父母養育恩，匪祇如天地。
　　天地生萬物，父母獨私我。
　　一日，母親宮氏謂曰：「汝兄伯祥十九歲，將婚而逝，予日夜懮思，成怔忡之疾。
三年後，汝父禱於木蘭山，蒙天垂佑，方始生汝。予昨夜復夢汝兄形狀，與在生無異，
醒來精神恍惚，即以爐火當胸，猶嫌風寒刮面。」其父元華在旁答曰：「夜夢死人，為
病之兆，病夢死人，必死之徵，汝其戒之！」這一句語不值緊要，驚得若虛一身冷汗，
遂跪而言曰：「吾往日欲以長子天錫，繼兄之嗣，使他永承兄祀。因家中多故，尚寢其
說。今兄長見夢，莫非欲求其後乎？」宮氏點頭道：「然，然。」若虛即令家人李福、
劉東，去請諸親六眷，立起亡兄靈位，即命天錫行八拜禮，轉拜祖父、祖母，次拜親眷
人等。又命天錫拜自己為叔，拜妻子黃氏為嬸﹔又命次子天祿，與天錫答拜。自己向亡
兄靈前再拜曰：「天祿永承兄祀，即兄之適子，兄其蔭庇，陰相厥昌焉。」其父元華與
宮氏好不快活，連病都不見了，與親眷飲酒，夜深方散。惟有妻子黃氏，暗地裏有些唏
噓。若虛當時擇個吉日，送一子一姪入學攻書。
  光陰迅速，過了數年，父母相繼而亡。若虛守孝三年，未嘗見齒，鄉黨宗族，無不

稱其孝焉。

  到了煬帝登基之日，大赦天下，令府縣官員舉薦孝廉。這詔書一下，諺云：孝廉孝

廉，清官舉賢，貪官要錢。

  卻說西陵縣縣令楊廷臣，係關西人氏，也是孝廉出身。雖然官卑職小，倒也忠心為

國。當日接了煬帝上諭，要舉孝廉，要取幾個有才得意門生。出示曉諭地方道：

　　　　西陵縣正堂楊　為欽奉聖諭舉薦孝廉事。今皇上龍馭，新主日升。先帝在位數
十年，優禮以尊賢士。新聖登臨未百日，屈體以重儒生。本縣自下車以來，愧無德政及
民，思有名賢薦上。凡有真正孝廉、經書通達之士，列為文秀﹔有武藝超群、兵法精熟
之人，列為武秀。爾里長保甲人，務要聯名花押，開報名帖。履歷清白，年貌真實，到
衙投遞，候本縣卜期面試。爾里長耆約人等，如有私受人財，開報虛士，必然重罰。
　　這告示一出，四鄉里長曉得縣官清正，任他有財有勢的土豪，無學無術的鹵夫，用
盡機關，求買路逕，再也不能。不上半月，楊知縣接有數十張名帖，一一揀看。偶見朱
若虛名字，心中想道：「本縣素聞其名，道他孝弟無虧，才學有餘。前任知縣薦他孝廉
，屢徵不起。或者今日父母去世，有意為官？倒是個得意門生。」遂出示限十日，各秀
士到衙中面會。
　　卻說朱若虛是個超群拔萃的豪傑。平生抱負，一籌未展。每逢青天化日，和風慶雲
，見鳥雀高飛，松竹挺秀，便發動了少年壯志，未免抱膝長吟。又見楊素等專權誤國，
重利輕賢，祇得與琴書作伴，詩酒為朋，所以對月徘徊，臨風嘯傲，蓋出於不得已也。
卻又想道：「一息尚存，此志不容少懈。」於是用心教子，將平日所學，口口相傳。而
二子亦心心相印，不數年，成文武全才。
　　一日，里中有人報麥穗雙歧。若虛往觀之，奮然泣下，鄉人皆掩鼻而笑。若虛手掐
數莖，回謂二子曰：「官有善政，以至於此。今本縣楊太爺來此數年，愛民如子，仁風
所播，草木呈祥。若里甲獻瑞，楊太爺申報，上司必然陞遷他去也。吾有志未遂，淪落
如此，豈不可惜！」次日，往街上訪友，見一簇人相聚，不知所觀何物。有等識字的在
那裏觀看，不識字的在那裏叫奇叫怪，口中說道：「如何官府出示，硃筆、印信俱是靛
花？」又一人接說道：「莫非是銀硃貴了，楊太爺過於慳吝，故用靛花代銀硃？」若虛
是個明白人，也站在那一旁仔細觀看，方知文帝晏駕，幼主登基，是本縣官奉詔求賢的
告示。若虛回家，合家俱著孝服，以遵國制。
　　少頃，武營中有兩個兵丁對李福說道：「我家副爺並主司徐老爺，請你家員外到署
中說話。」原來雙龍鎮離縣城一百一十里，係湖廣河南交界之所，五方雜集，舟車交通
。有個武職官千戶李長春，帶領一千人馬，在此駐札。又有一個文職官巡檢徐保先，領
五百弓兵，在這裏鎮守。當日二官接了謄黃抄報，並邑侯角文，差人到觀音寺，設立文
帝龍位，分頭去請紳士、耆老。依著部文，何日舉哀，何日舉薦，七七日禮畢，百日之
外，方公堂理事。朱若虛是舉過孝廉的，所以亦與其數。
　　過了幾日，若虛在家看書，李福手拿全簡二封，上前說道：「本鎮千戶、巡檢徐、
李二老爺，帶領鄉約里長，俱在門外，不知何事，說是來與員外賀喜的。」若虛聽了，
心中想道：「必是同來保舉孝廉，要我應詔的意思。」同二子出來迎接，到了中堂敘話
，又命家中治酒相待。酒行數巡，李千戶忍耐不住，便開口說道：「我等同來，別無事
故。今新主登基，崇儒重道，舉待孝廉。員外幼學壯行，理宜出仕，我等情願共出花押
，日後你我都是朝廷命官，這個喜酒是要喫的。況且皇上隆重賢士，兄之前程不可限量
，日後做了我等上司，便不敢放肆飲酒。今日居我汛地，不及時狂飲，更待何時。」呼
李福取盞來。「我等喫個大醉，爽快一爽快！」徐巡檢接說道：「朱公日後高陞，若念
平日交情，提拔一提拔，也不枉我二人保薦一場。」二人一路說話，一路飲酒。朱若虛
殷勤相勸，候他二人語畢，纔開口言道：「晚生才疏學淺，蒙二位不棄，竭力推薦，此
恩此德，銘心不忘。若說出仕為官，晚生何德何能，敢妄希榮遇！況且人事參差，緣分
有定，仕途顯與不顯，命運通與不通，晚生祇得聽天守分。今日二公光顧，薄酒疏餚，
何須掛齒。」便下席再拜，拱捧大杯，向二官伸敬。直喫得月從東上，方纔散席。若虛
送出門外，兩個官員一個乘馬，一個坐轎，吆喝而去。
　　若虛回至書房，謂二子曰：「今日二公前來推薦我的孝廉，我所以慨然不辭者，寔
有兩樁心事：一者，聞朝廷今日以越王威權過盛，漸漸的屈退了，任用兩個大臣，倒是
忠心為國，一個是太傅伍建章，一個武官是韓國公韓擒虎。這二公乃當時名賢，老王在
日，言聽計從，今日幼主登基，一定是他二位股肱，我且進京看他用事如何。二者，聞
越王府中有一幕賓，姓李名靖，有經天緯地之才，神出鬼沒之機。若說他是個賢人，就
不該依附權門﹔若說他是一派虛聲，就不能臆則屢中。凡自京都來者，無不稱其人品。
我到京都，單去謁見此人，試看他的名寔果然相符否？」長子天錫說道：「先帝既任用
韓、伍二公，就該疏斥越王、宇文化及，卻不該許他仍在軍機房行走，與韓、伍二公互
相掣肘。叔父進京，當見機而行，看新王動作如何，切勿貪圖仕進，致後日生退悔。」
天祿說道：「吾觀父親此回進京，必定空勞跋涉。」若虛曰：「何以知之？」天祿道：
「楊素、楊林是先帝至親，韓、伍二公亦是先帝元勳，越王與韓公平日不睦，賴先帝聖
明，兩下得以保全。今觀先帝遺詔，父親不必進京。」手出抄稿，送與若虛觀看。略曰
：
　　　　朕自開國以來，上叨天眷，四海清平。自愧德薄，以致萬方多罪，朕敢辭其責
焉。朕今連日喘嗽，日就垂危，勢不能起。竊思皇太子寬厚有餘，剛斷不足，不若皇次
子才德兼優，欽賢禮士。即向日平陳之亂，皇次子亦與有勞焉。定北征南，樹奇功於天
下，修文偃武，遺至善於寡人。朕上卜之於天，下詢之於人，宜繼大統，諸皇戚國親、
內閣大臣，及朝內朝外文武眾卿，宜盡心翼戴，毋負朕意。
　　若虛觀畢，天祿又說道：「皇太子性情懦弱，以先帝之明，就不該冊立為太子，天
下已奉為儲君矣。皇次子久獲聖心，既卜之於天，詢之於人，廢長立賢，早應令群臣奉
次子為陛下，如何先帝龍馭歸天之後，始出此遺詔？以兒之見，其中必有不測之變。父
親宜遲緩一二年，候二次選舉，再求仕進，未為晚也。」若虛想了一會，曰：「吾兒所
見極是。但日月逝矣，吾年逾四十，日即於衰，豈甘與草木同朽，沒世不稱耶！」天祿
唯唯而退。天錫又說道：「近日童謠，父親聞之乎？童謠所云：
　　唐棣花開李樹上，占盡春光造化長。
　　逐水楊花空蕩漾，紅日偏不照山陽。
　　這四句童謠，據兒意見，首二句或是說唐國公李姓，上天眷顧，此人將來必受天命
，而福祚無疆矣﹔第三句是說楊氏國祚不永﹔末句是說唐公居於山西，乃山之陰，非山
之陽。父親壯志未銷，雄心不釋，進京一覽便回，切不可僥倖富貴。」若虛連連點首稱
善。
　　過了數日，里長領兩個公差，求見若虛曰：「本縣太爺請孝廉公即日到衙中面試。
」若虛聽了，一面治酒相待，一面安置行李，命李福作伴，囑咐二子用心讀書，又吩咐
劉東好生看守家務。天錫、天祿送了數里，珍重而別。
　　若虛到了城中，寓於安靜所在。到了試期，用了早膳，不一時衙中炮響，城中老少
人等，到衙前爭看孝廉。果然一個個儒冠儒服，清氣宜人。知縣雖依著朝廷大典，礙著
國制，不好張燈結綵，祇好打鼓陞堂，三班六房一齊上前叩頭。知縣吩咐道：「傳各處
里長鄉約，一齊上堂。」眾人皆上堂叩頭。知縣道：「今朝廷大典，爾等站立答話。」
然後問曰：「爾眾等所報孝廉，果出真寔否？」眾皆曰：「皆是寔行。」知縣又問道：
「履歷、年貌俱各清白？」眾人曰：「不敢蒙昧太爺。」知縣曰：「朝廷重典，務在得
士，本縣不敢不盡心。」那禮房已將所報花名開成一冊，長者在前，少者在後，共有三
十餘名。知縣逐一看過，提起筆來就點頭名。禮房一旁唱曰：「禮教鄉李逢吉。」李逢
吉在堂下答曰：「有。」規行矩步，走上堂來，作了三揖。知縣雙手一拱，李逢吉站在
一旁。知縣問曰：「秀士所學何經？」李逢吉答曰：「門生所習《書經》，兼通《易經
》。」知縣又問曰：「學的那一種書法？」李逢吉道：「門生所學是楷字，兼學隸字。
」知縣道：「你可當堂默寫《君陳篇》，並《五子歌》﹔以隸字默寫升、恆二卦。」李
逢吉當堂就寫。知縣又點二名，禮房唱曰：「灄源鄉、朱若虛。」若虛答曰：「有。」
雍容雅步，匆匆上堂，作了三個長揖，侍在一旁。知縣問道：「秀士所學何經？」若虛
答曰：「門生資質魯鈍，素性好學。感父台善政，年豐民樂，故門生得以盡日讀書，門
生卻六經皆通。」知縣喜形於色，又顧問曰：「是習那一種書法？」若虛答曰：「真草
隸篆，兼而學之，恐不中父台選舉。」知縣曰：「爾祇以真字默寫《洪範》、《鹿鳴》
二篇足矣。」若虛遵命而坐。以後三十餘名秀士，俱逐一考試。午末之後，各人繳卷，
一聲炮響，眾秀士依次而退。
　　過了三日，衙中炮響三聲，梆鼓齊鳴，旗傘引道，兵壯侍從，楊知縣捧案送出儀門
之後，貼在照壁之上。知縣方纔進衙，那看案的人顛顛倒倒，倒也好笑。若虛候眾人散
去，方纔近前觀看：
　　　　第一名，朱若虛、李逢吉、王龍、陳益修、李懷玉、劉有光、楊輝、竇建柱。
　　末批云：
　　　　墨水污卷不取，遺失字句不取，書法不工不取，講義不清不取。
　　惟有那案上有名之人，各具門生帖子，齊進衙中，謁見父師。知縣早已備酒相待。
到了次日，又隨知縣進聖廟行香。一個個方巾大帽，插花披紅，好不光彩。知縣又限日
期，引孝廉上府看驗。一路上鳴鑼開道，旗傘侍從人役送至沙口地界，早有兩隻大船在
那裏伺候。知縣吩咐人役俱回，祇留四個親隨侍從。見風平浪靜，命兩船相並而行。師
生九人，有時談論詩書的樂意，有時談論為官的苦楚，有時談論民情狡猾，論到高興之
處，便用詩酒交酬，唱和贈答，十分忘形。到了晚間，見雁浮寒水，鳥集戍樓，星垂平
野，月湧大江，果然江景如畫，洵不誣矣。
　　次日，到了黃州，天色尚早，換了公服，同八名秀士到府堂，謁見府尹。先到清號
房掛號，號役接了小禮，心中嫌輕，曉得楊知縣是清官，更兼朝廷大典，不敢怠慢，祇
得進門房去通報。門丁接了手本，進內署見府尊稟道「西陵縣楊廷臣，在儀門求見。」
卻說那黃州知府，姓王名玖，向日是越王一個親隨，在越王跟前曲意逢迎，頗得其意。
平陳之後，文帝賞錄功臣，越王冒加功績，遂得那黃州知府，與楊縣令素不相睦。幸他
為官清正，無隙可乘。這一日，在內衙與老婆嘔氣，見門丁來稟道「楊知縣求見」，心
中拂意之事，又遇拂意之人，自然怒上加怒，口中罵道：「這狗官來做甚麼？前去問他
，不守汛地，來此何事？」門丁出去了一會，又進來回道：「楊縣令帶著八名秀士，說
是甚麼孝廉，送來驗看的。」王知府聽了此言，發一聲冷笑，罵道：「好不曉事的狗才
！難道本府就是他做著不成？命他帶眾秀士一齊進來。」那門丁狗仗人勢，走出儀門，
大聲喝道：「大老爺喚爾等一同進去！」楊廷臣引八個門生步入側門，見府尊坐在二堂
之上，祇得近前參見，分立兩旁。知府問曰：「這都是你取的孝廉麼？」廷臣答曰：「
卑職採訪真切，皆是寔行寔學，現有試卷花押履歷為證。」府尊曰：「今日權退，明日
再到轅門聽候罷。」卻說得聲色俱厲。可憐楊知縣有興而來，無興而回。正是：
　　雞群嫌鶴立，濁水混明珠。
　　要知後事如何。且看下文分解。
第二回     竇忠怒擊虎頭牌　朱盈夢會痘神女
　　卻說楊知縣見府尊意思冷落，鼠竄而回。進了公館，各人個個無言。次日早起，用
了幾樣點心，又引著八人到轅門聽候。祇見眾人圍做一堆，口稱：「可惜！可惜！」知
縣心中恍惚，喝開眾人，祇見虎頭牌高掛，上寫道：
　　黃州府正堂王玖，為西陵縣知縣楊延臣輕忽國典，冒納虛士，本府已經申詳，差趙
義，燕清押住公館，不許回署，俱候上憲批文發落。
　　八名秀士不看此牌猶可，看了此牌，驚出一身冷汗。齊聲道：「我等進取功名，卻
累及父師，如何是好？」惟有竇建柱，字忠，其情性剛愎，怒氣衝冠，伸手向柱上將虎
頭牌取下來，向石上一擊，打得粉碎，口中大罵：「不受人抬舉的狗官！冒昧申詳，妒
賢慢士，有失朝廷重意。我等一齊向武昌節度使衙門，代父師伸冤。」不住的千狗官、
萬狗官，竟罵上堂來。跟著他看的百姓，蜂擁而入。竇忠一發罵得高興，站在公堂之上
，叫聲：「眾位休得喧譁，聽我說個明白。西陵縣所薦孝廉，第一名朱若虛，二名李逢
吉，皆是先帝徵名數次，他二人因親老多病，不肯應詔。這狗頭王玖，道西陵縣冒進虛
士，難道前任官長也是冒進虛士，先皇帝也是冒取虛士？我等權且出氣，再到上司與父
師伸冤。」那看的百姓，因知府平日貪酷兩全，一個個公報私仇，大家罵個不止。
　　卻說這知府有個異父兄長王碔，是他母親先在人家為妾生的。後來夫死家貧，母子
無靠，出嫁於王氏，纔生王玖。王玖出任黃州，他兄長也隨母到任，衙內衙外，皆以大
老爺稱之。今日見兄弟詳了楊知縣，遇竇忠這般大罵，他欲帶著家丁出來廝打。見公怒
齊發，不敢動手，呆呆的望了一會。又見竇忠濃眉大眼，鼻直口方，聲如銅鈴，錦幅花
袍，腰金佩玉，十分華麗，站在公堂之上，尊嚴若神。又見他兩個家僮侍在身傍，眉清
目秀，俊俏端莊，雅致不凡，王碔暗暗稱奇。勢利眼看勢利眼，熱腸人看熱腸人。王碔
輕輕附家丁之耳，說了幾句言語，那家丁點頭會意，走進公堂旁邊，向青衣小僮拱手道
：「請問你家老爺尊姓大名？」青衣回道：「這是我家三老爺，是西陵城西竇府，名建
柱。我家大老爺名建德，現任河南開封府節度使﹔吾家二老爺，現居太子少保、吏部左
侍郎﹔鎮守山西太原府唐國公李淵，是我家老爺姊丈。今日府太爺目不識丁，我家老爺
還要詣闕叩閽，奏稱王知府輕典傲賢，不體朝廷重意，要把這狗官斬首方休。」兩個家
丁聽了此言，走至王碔面前，把舌一伸，將上項言語一一說明。正是迅雷不及掩耳，嚇
得王大老爺毛骨悚然，急進內室，向王玖說道：「你性情急躁，惹下禍來，吾不知爾之
死所也。」如此如此，這般這般，說了一遍。王玖大怒道：「這狗才，咆哮公堂，辱罵
官長，吾把知府不做，就與他拼了罷。」說了，向外就跑。眾幕賓一齊上前相勸，王知
府進內室去了，王碔也隨了進去。
　　王玖對王碔低聲道：「此事非曹師爺不可，我私去見他，必有開解之處。」遂坐個
小轎，開了後門，至關王廟，見了曹師爺，下了一禮，分賓主而坐。便說道：「曹師爺
知今日府中之事否？」曹師爺道：「黃州城內，老少人等，互相傳說，因而知之。人言
竇忠是個世家，京都必有內援，此事祇宜和，不宜結。」王知府道：「小弟特來求教，
望師爺指示。」曹師爺道：「老爺府中幕友甚多，小弟何足掛齒？」知府道：「他們祇
曉得刑名錢穀，決不疑，定大患，非我師不可！」曹師爺低頭不語。原來曹師爺與眾幕
友等不睦，個個在王知府面前挫他短處，知府耳軟，就疏慢了他，因此辭館而出，欲回
漢陽原籍。知府見他低頭不語，祇得下他一全禮。曹師爺扶起道：「我所以低頭不語者
，心有所思耳。王公今日申文是旱路，還是水路？」知府道：「是水路。」曹師爺道：
「這個不難。尊駕急早回府，令兩個能幹衙役，乘著快划，趕回文書，我自有道理，晚
間弟必有佳音回報。」知府拱手稱謝而去。
　　曹師爺即換了衣服，喚了從人，備了名帖，坐一乘玻璃小轎，到西陵縣公館下轎，
對門子說道：「通稟你家老爺，說漢陽曹瞻字福堂，特來拜會。」門子接了全帖進去。
少頃，又出來：「我家老爺有請。」這曹師爺大搖大擺，走進中堂，與楊太爺敘禮，就
分賓主而坐。楊知縣曰：「久慕大名，無緣拜會，今日相見，足慰平生。卑縣碌碌庸才
，有勞師爺下顧，寔出望外。」曹瞻道：「末弟年近七十，尚為人役。楊老夫子宰治西
陵，德洽民心。湖廣縣令一百餘人，未有如公者。小弟緣分淺薄，未得趨承教益，恨甚
，恨甚！但小弟前來，兼訪竇府三老爺。」知縣即命竇忠出來相見。二人敘禮畢，竇忠
道：「弟與足下素不相識，今日先生屈駕，不知何以教弟？」曹瞻道：「弟在京都，蒙
令兄大人不棄，頗稱莫逆。因弟年邁思鄉，纔就黃州幕館。今日喘症屢發，欲回漢陽故
土，暫寓關王廟養病。今日聞王公得罪了貴縣楊老夫子，並諸位孝廉公，小弟已勸王公
趕回詳文，請楊老夫子並諸位孝廉公到府中，綵觴謝過。署中幕友都知小弟與令兄大人
平日相善，故勸王公委弟來寓，邀個人情。弟素知楊老夫子居心忠厚，度量寬宏，料諸
位孝廉公亦是大才，必不小見。若說到上司處分辨，縱然置王公於重治，三老爺咆哮公
堂，辱罵官長，也有多少不穩便之處，並陷楊老夫子一個取人不當的條款。」曹瞻口中
說話，手內揮扇，那扇上寫的一行晉字，是臨的右軍書法。竇忠見了，借來一看，款寫
彬齋愚弟竇建文題，果然是親兄筆跡，遂不敢怠慢。
　　曹師爺又說道：「弟在京都，聞令兄屢稱賢弟高才，居家謹慎，免旅人內顧之憂﹔
盡日謳吟，期聖主旁求之詔。弟每神馳足下，以室遠為恨，賢弟若不棄，瞻願拜下風，
使瞻久而不聞其香，則生平之願足矣。」這一片言語，說得竇忠毛骨豁然，好不快活也
。說道：「末弟素性愚懦，仁兄過獎，使弟名實不稱。愧甚，愧甚！」曹瞻遂起身向楊
知縣作一長揖，又向竇忠也作一長揖，說道：「我等卜期再會，蘭集賦詩，表末弟忱意
。祇是今日之事，要看我的薄面，恕過了罷。明日我等好去開懷暢飲。」楊知縣道：「
憑曹先生吩咐了就是。」曹瞻道：「王公說過了的，明日綵觴陪罪。」竇忠道：「我們
也不喫他的酒，也不進他的衙門，就到先生寓所來，候先生罷。」曹瞻道：「最妙，最
妙。」起身拱手稱謝，欲回王知府等信。楊知縣同八個孝廉送出公館門外。曹瞻上了轎
子，抬進府堂，故作辛苦勞倦之態。王知府接著，忙問事情如何？曹師道如此如此，這
般這般，知府聽了大喜，忙排酒酬勞。曹師略飲了數杯，辭知府而去。次日，與知縣歡
呼飲酒不表。
　　過了二日，知府傳楊縣令進衙，慰以好言，就發八角伸薦文書，又每人贈儀程銀子
五十兩。八位孝廉方進府叩謝，王知府設酒餞行，催促八人作速進京，以副聖意。於是
楊知縣率八人回西陵而去。
　　再說朱若虛回到家中，就有許多親友臨門相賀，李福、劉東儼然一宦家官長。朱若
虛擇了吉日，拜別祖先，囑咐妻兒好些言語，祇帶李福作伴，馬上插一面黃旗，上書：
「奉旨吏部候選」，望京都進發。正是岸花飛送客，檣燕語留人，漸於骨肉遠，轉與僮
僕親。後人有詩曰：
　　新起茅簷壁未乾，馬蹄催我上長安。
　　兒童祇道為官好，老去方知行路難。
　　千里關山千里念，一番風雨一番寒。
　　何如靜坐短窗下，翠竹蒼松盡日閒。
　　主僕二人在路上行了五六日，看過數縣風景古蹟。有時高興吟詩，有時憑今弔古。
這長安大道，塵隨風卷，驢屎馬溺之氣襲人口鼻。回思在家之時，何等清閑，未免有些
傷感。又想起男子志在四方，恨不得插翅騰空，霎時便到長安。家人李福巴不得趕上八
人，一路同行。朱若虛見竇忠一派富貴氣象，李逢吉等十分巴細，所以訪親問友，故意
遲延在後。
　　一日，行至南陽地界，詢及土人，離城祇有五十餘里。若虛思進城歇息，策馬加鞭
，大約行了三十餘里，看紅日西沉，望見一個老人，跨著青驢，綸巾羽扇，飄飄若仙。
後面跟著兩個青衣僮子，一個肩挑竹杖，掛著青蔑小籃，內盛木蘭花，香氣撲鼻，心腑
俱涼﹔一個手提酒瓶，風送香醪，舌下生津。若虛欲上前問路，數次加鞭，趕之不上。
轉過幾處樹林，忽然不見。若虛舉目四下一望，卻不是官塘大路，到了一個鄉僻所在。
遙望竹苞松茂，一族寒煙。有個居戶人家，不得已上前問訊。過了月池，見八字門樓，
上書「痘母祠」三字。李福將門一扣，內中犬吠不休。須臾，走出一個中年尼僧，問道
：「客官何來？」若虛不等李福開口，便答曰：「我們有事要進南陽城，偶然失路，煩
大士指引。」尼僧道：「官人要進城，如何從小路到這裏來？此地進城還有四十里。」
若虛道：「大士有幾位令徒？」尼僧道：「是小尼一人。」若虛道：「卑人欲在寶菴中
借宿一宵，明日早行，可容納否？」尼僧道：「出家人慈悲方便，歇息儘可，款待卻無
。」若虛道：「卑人來得造次，不見喝叱足矣。」命李福帶馬進廟，先拜了聖神，次向
尼僧施禮。舉目各處觀看，見神像如生，心甚敬畏，當面供著香花水果，十分精潔。兩
廊之下，盡是朱漆欄杆，小池內金魚對對，花臺上蛺蜨雙雙。太湖石畔，綠竹猗猗，夾
道槐陰，白鳥鶴鶴。兩廊外另有一座小小客堂，橫書「小洞天」三大字，壁上字跡淋漓
。近前一看，上寫道：
　　良夜伊何靜，香殘許自燒。
　　無心憐客恨，有意惜春宵。
　　市遠難沽酒，思繁強品簫。
　　青雲何處去，叫客獨傷凋。
　　　　三元居士李靖題
　　春夜夜何在，醉臥仍復起。
　　月色照庭除，徘徊仍不已。
　　問我何所思，霄漢橫秋氣。
　　披衣覺露滋，空階滴疏雨。
　　性情萬古同，莫道稱知己。
　　　　靖再題
　　若虛看罷，連聲稱贊不已。歎道：「此人志氣不凡，懷抱非小。今番進京，務必要
去拜訪。」須臾，尼僧獻茶，排出山珍果品，鮮氣非常。若虛問道：「這題詩的一位李
先生，幾時邀遊到此？」尼僧道：「五年前到小庵，挂過了單的。」若虛曰：「何為挂
單？」尼僧道：「出家人借歇，名為挂單。前日聞他在越王府中作了幕賓。以小尼愚見
，越王未必識賢，此人非甘居人下者。或者心中別有所圖，亦未可知。」若虛問道：「
大士是中年出家，是幼年出家？」尼僧道：「亡國餘奴，枉勞下問。」再欲問時，尼僧
掌燈，催他主僕二人進客堂安歇，自去敲鐘擂鼓，也進禪房安歇去了。若虛心中想道：
「這個尼僧必是陳後主宮人。陳後主好酒娛詩，所以宮人亦皆風雅。」睡至二更時分，
心猶不寐，但聞四壁蟲聲，唧唧嗟嗟，李福鼻息如雷。若虛心中想道：「這般凄涼景況
，怪不得李靖清夜賦詩。」
　　將交三更時候，忽聞鐘鼓齊鳴，簫管拂耳，若虛好生驚異。舉目看時，不覺身子已
出房外。祇見痘母娘娘坐在殿上，好像有些面善。兩邊數十個女僮，長幼不等﹔下面數
十個長衣大漢，分立兩旁。娘娘吩咐道：「把張七姑喚進來。」兩個凶惡漢子，牽四十
多歲的一娘子，跪在階下。娘娘怒罵道：「痘疹有常例，三日發熱，以通臟腑脈絡。又
三日開腠理發苗，以象六數。始於頭面，以象天星﹔暢於四肢，以象萬物。三日齊漿。
以象九數。又三日落痂，以象十二數。爾如何遲延日數，索人酒食？又藏頭露面，妄示
災祥？種種不法，有干天究！」命左右杖八十，再請旨發落。左右將女娘推倒在地，打
得他叫爺叫娘，慘不可聞。朱若虛不忍，上前跪下道：「祈娘娘慈心寬厚，恕他這一次
。」娘娘立起身來，喝叫：「住打！今看朱先生之面，暫且饒恕，若再蹈故轍，定不寬
恕。」慌忙下坐，請若虛起來。若虛俯立，不敢仰視。娘娘吩咐青衣掌燈，引客到客堂
拜茶，兩旁人役，一一退出。
　　娘娘道：「官人休怪，這女兒是要責罰的。因他在世日，本富室女子，服御飲食，
華美成性。嫁往婆家，家貧無活計，他盡出妝奩，使伯叔貿易，遂成鉅富。待公婆以禮
，順丈夫以情。百年之後，上帝喜悅，封為痳痘正神，屬在我的部下。前村杜氏有二子
患痘。因觸犯了他，他就遲延日期，使二子順症翻為逆症。杜氏一家驚慌，百般祈祀，
竟置罔聞。杜氏司命向予告急，予另差正神前去調回症候。又念他前功不可盡棄，今日
趁官人在此纔加杖責，也是諒官人必來討情的。」
　　朱若虛聽了，方纔心定。拱手問道：「娘娘乃何代人氏，有何功德居此上位？」娘
娘愀然下淚道：「爾真個忘我也。」若虛駭然不答。娘娘道：「我是爾前世妻，何氏女
也，名靜貞。」若虛益發愕然。娘娘道：「爾前世貪取仕進，宦遊忘家，予十八歲適汝
，不上一年，汝就出門，至二十八年始回，予年四十有六矣。予因勞碌成病，公婆皆七
十有餘。汝見家貧親老，妻病無嗣，心生悔悟，竭力操作，不上一年，予病亦痊，連生
二子。汝與余藜藿自甘，少有所積，即買魚肉供親，如此八年，公婆相繼而亡。居喪三
年，未嘗缺禮。百年之後，上帝封余南陽痳痘正神之主，凡境內災祥，莫不預知。汝因
名心未化，故重遊人間，不久亦當為正神也。吾昨日命土地迎汝至此，以期冥會。」
　　不一時，三四女僮排列酒肴，果然是瓊漿玉液、仙果佳珍，非人間所有。若虛道：
「卑人今造聖境，三生有幸，不知卑人亦得為神否？」娘娘道：「賢人栽培心地，聖人
涵養性天。天機不可洩漏，亦不容長秘，汝慎勿言可也。人言：人有三魂七魄，天子十
四魄，皆虛語也。人之生，祇有三神。」若虛問曰：「何謂三神？」娘娘道：「三神者
，元神，識神，尸神。天命之性，靈而不昧，靜而不躁，好善惡惡者，謂之元神。其神
屬陽，居於心之上，肺之下。父精母血感而成孕，十月胎完，氣足降生，漸而開知發識
，思慮運動，佐元神理事者，謂之識神。其神屬陰，居於心之下，脾之上，是謂命根。
人言命屬陽，性屬陰，是不知先天後天之道，人心、道心之別也。」若虛道：「敢問何
謂尸神？」娘娘道：「懷胎之後，賢父賢母心神順適，六慾不生，胎氣安和，則穢濁氣
輕，故生聰明男女﹔愚夫愚婦雖然懷胎，仍然縱慾，喜怒不常，飲食不節，紛華不戒，
行坐不端，則濁穢氣重，故生蠢男蠢女。混沌初開，天地正氣，日月星辰，河海山嶽，
元歲化為十萬八千魔君。儒釋道三教皆正神用事，修其道者，先學修心，故無近功﹔旁
門邪術，皆魔神用事，修其道者，先學符咒，故有速效。人生之後，濁穢之氣化為尸神
，厭舊喜新，嗜酒娛色，善怒喜鬥，悅美麗紛華，皆尸神用事。居於心下脾腎之間，引
誘識神。以蔽元神。百年之後，元神絕滅，即識神亦聽命於尸神，故謂之鬼。所以改頭
換面，奪舍投胎。上帝慈悲，命三教聖人說法度世，崇正道，闢異端。汝元神未能為主
，尸神未能絕滅，焉能解脫人世也？吾在世時，未能潛修至道，元神、識神不能合一，
算不得性命雙修，難還清陽真境。雖為正神，未離鬼趣，徒同人間禍福，治百姓災祥而
已。」
　　若虛問道：「如何為性命雙修？」娘娘道：「曾子三省，顏子四勿，皆是盡心。盡
心即是修性，到了人慾淨盡，尸神滅矣。天理流行，識神聽命於元神也。靜則一念不起
，動則萬善相隨。斯時也，心如明月，念若止水，非明心見性而何？由此推求至遠，抱
一舍真，凝神金窟，丹落黃庭，溫養灌溉，四象八卦倒轉逆生。其道至簡，其理不繁，
用工愈久，妙緒無窮。久則陽神沖翥，週遊六合。乾坤以上，另有乾坤﹔八極之表，別
有風氣。永入清陽真境，方算得出劫神仙，性命雙修。大道如斯畢矣！」若虛又問道：
「弟子今承娘娘指示三教，我當從何教？性命雙修，當從何處下手？」娘娘道：「心原
屬火，火空則明，人性空亦明，此自然之理。聖人曰：‘心無慾念則空，心有主宰則誠
。’釋近於道，其法不二﹔道近於儒，其式抱一。儒者執中，其象太極。太極之道，左
陽而右陰﹔聖人之道，左仁而右義。吾子深明儒術，自有模範循遵，何須下問？」若虛
又問道：「誠如子言，則三魂七魄無有是物也。」娘娘道：「三數生，七數殺，人魂強
則生，魄盛則死。人身豈真有七個魄，三個魂哉！」若虛曰：「內經云：‘肝藏魂，肺
藏魄。’娘娘說元神居心上，尸神居心下，內經之言，不亦誣乎？」娘娘道：「《黃帝
內經》是就常人言之。常人陰氣盛，陽氣弱，故魄居上，而魂居下。若夫至人，則陽旺
陰衰，魂居上而魄居下，故曰魂升魄降，道氣常存也。」
　　朱若虛聽了這一片言語，跪下道：「卑人不願進京，就在此處修道若何？」娘娘道
：「汝陰氣太銳，此回進京，雄心壯志自然消盡，宜早回家潛養心性，此地不宜久居。
」若虛道：「娘娘這般清涼聖境，如何不可久居？」娘娘祇是長歎不言。又囑道：「官
人回家，切不可從此經過。」若虛再欲問時，忽聽雞鳴數聲。娘娘道：「咫尺陰陽，如
隔萬里，請官人回寓。」左右女僮引路，娘娘降階相送。進了客房，南柯一夢，酒氣仍
然在口，清氣依然在袖，夢中言語，切切在心。
　　霎時天明，尼僧鳴鼓燒香。若虛連忙起來，望神聖再拜，就在菴中用了點心，取出
五兩銀子，送與尼僧道：「卑人在此吵擾一夜，這點微資，以作神前香燭之用。」尼僧
雙手接著，笑容可掬，合掌謝道：「本不該受此厚贈。前日小尼靜坐，觀心入定之時，
見本廟娘娘催我往別處安身。小尼因半文無辦，不敢遠行。今日得此厚贈，小尼願再生
報答而已。」若虛道：「汝將覓何處安身？」尼僧道：「出家人行蹤難定，曉得緣法在
於何處？」若虛道：「往西陵安身若何？」尼僧猛然省悟道：「三年前李靖相我之面，
說我四十五年命犯遷移﹔又代余卜易，留著四句批辭，有西陵二字。」遂尋出來，送與
若虛看：
　　地火明夷第幾爻
　　批云：
　　揮金逢義士，舉趾入齊安。
　　西陵可駐足，添油續命丹。
　　若虛看畢道：「李靖深明《易》理，精通數學，真是諸葛一流人物。不知他何故至
此？」尼僧道：「他先進南陽，見了伍雲召總兵大老爺，勸伍大老爺棄官雲遊，可免此
地生靈塗炭。起初伍大老爺還客禮相待，後來聽了幕賓言語，道他妖言惑眾，他就連夜
逃至此地，微服進京去了。」若虛道：「既如此，你可作速收拾往西陵去罷。先問雙龍
鎮，尋朱天錫、天祿，出吾手書，必然收留。」逕取文房四寶，問了尼僧法號，就書道
：
    吾路過南陽，偶遇此尼僧。法名慧參，頗通禪趣，通曉藏典。今僧有事故來此

，爾可緩緩代覓安身之所，不可怠慢，負予之意。是囑！

　　慧參將書收好，若虛主僕望西而行。尼僧也收拾行李，又央人代他照理香火，拜別
神聖，向東而去。欲知後事，且看下回分解。
第三回     入龍宮凡夫行雨　酬茶恩義士封屍
　　卻說李靖生於隋文帝之時，京兆鄉中李家村人氏。字青蓮。又名藥師，道號三元道
人。幼喜讀書，父親早逝，母親劉氏勤於紡績。李靖勤於採薪，貧苦自守，分毫不敢妄
為。一日，奉了母親劉氏之命，往洛陽探親。時洛陽大旱，李靖行得又饑又渴，及至柳
家店，見一座茶樓，牌上書「修來茶社」四字。李靖入座，急呼拿茶來。一老嫗不慌不
忙捧著一壺茶、一個杯，放在桌上，說道：「客人用茶。」李靖渴得口內生煙，執著就
飲。卻嫌這茶是一壺滾水，如何吞得下去？祇得連連細細而飲。老嫗見了這樣光景，又
添一壺不熱不涼的茶來。李靖接著，囫囫圇圇，一吸而盡，伏在桌上，呼呼而睡。過了
一個時辰，方纔醒來。雙手將眼揉了幾揉，又取茶飲，老嫗止住道：「客人傷了暑氣，
這有菉豆粥湯，用些罷。」李靖接著，又喜又愛，連喫了四大碗，方開口道：「多謝媽
媽！就請問這到洛陽，還有多少路？」老嫗道：「還有四十餘里。」李靖道：「茶錢、
飯錢共該多少？」老媽道：「貧婆姓龐，中年失偶，膝下無嗣，在此施茶以修來世。慢
說客人祇飲茶一次，就千次萬次，是不敢受你錢的。」李靖向上作了一個揖道：「既然
如此，晚生以一禮為謝！」就辭了龐母，背了包袱，望大道而行。
　　行了二十餘里，見一座楊林，乾得枝枯葉落。李靖卻就陰涼之處，打坐納涼。坐了
半個時候，拿起行李，又望東而行。行不上十里，夕陽在山，人影散亂，不覺心慌。又
行五里，但見星斗橫天，不辨南北。心中想道：「倘有虎狼當道，怎生是了？即不然或
遇著強人劫搶行李，亦祇好聽其自取。」正在胡思亂想，忽然見一點燈光，似在半山之
際，遠遠一里之譜，遂望見燈光。行不上一里，果見一座小土山，松柏交蔭，燈光又不
見了。遂摸著山勢，尋上山來，並不見人家。此時李靖心下又無主，叉手跼足，矉目側
耳，凝神視聽，隱隱聞婦人相語之聲。靖大呼道：「何人在此說話？祈指我路徑。」連
響數聲，無人答應。李靖無法可施，大聲喝道：「有迷路人在此！」祇這一聲喝去，山
谷齊鳴。忽然山阿之下，燈光四射，二女娘問道：「何處狂夫，夤夜在此大驚小怪？」
聲音滴滴，猶如閣上簫聲，花間燕語。李靖答道：「我是遠路探親，迷失路徑，不敢投
宿，願求指引。」女娘道：「此處二十餘里，前後並無人家。既是遠路客人，待我二人
稟過主母，或者許客借宿，亦未可知。」未及半刻，二女娘挑燈叫曰：「主母有命，請
客至草堂上坐。」李靖約行百步，見朱門丹戶，雲扉玉宇，光華耀目，隨著女娘依欄杆
而行，舉目四下觀看，兩廊開闊，中有水晶牌坊，金書「丹霖靈府」四字。李靖心下想
道：「原來是俗家借居僧寺。」進了大廳，又不見神像，祇見珠燈奪目而已。一長聯云
：
　　步虛空雲飛萬里，奮精神浪貫百川。
　　走進客房，二女娘道：「客人請坐，主母即刻出來相見。」李靖告坐。見珊瑚為几
，白玉為桌，瑪瑙砌階，玻璃作窗，上書短聯云：
　　唾津資造化，呼氣塞空虛。
　　此時李靖疑在夢中。二女娘向內呼道：「客人在此，奉茶來。」聞室中唧唧啞啞，
有三四人答應。瞬息間，錦衣女僮對對而出，一個捧水，一個捧茶，一個捧果，一個捧
香，排布桌上，分列兩旁，與二女娘俱側身而立，向著李靖，十分恭敬。李靖卻不慌不
忙，淨手飲茶食果。
　　二女娘謂李靖曰：「主母至矣。」李靖即抬頭看時，見一老媽鶴髮童顏，黃衣短襟
，策杖而來。李靖連忙起身施禮。老媽曰：「年老之人，不能答禮，先生休怪！」李靖
又謙遜了一回，方纔敢坐。老媽曰：「賤軀性僻，不喜與俗人居，卻喜與善人清談。故
不惜殘朽，與先生少坐。」李靖曰：「晚生性情疏慢，不學無術，恐見辱於長者。」老
媽曰：「觀君品節詳明，德性堅定，莫非佳士乎？」少頃，女僮羅列酒餚，果然山珍海
味，玉液瓊漿。李靖喫了幾杯，不敢多飲，固辭乃已。因問曰：「太夫人尊姓，太公可
在世否，有幾位公郎？」姥曰：「老婦姓金，夫君中年去世，二子名金鰲、金鯉，皆往
北海探親未回。幾個頑僕見主人外出，老媽慈懦，俱醉臥不起。先生今日受了辛苦，早
安宿罷。」遂起身向丹墀咳了數聲，猶如洪鐘振響，驚起十數個獰猙大漢，面貌有善有
惡，皆來拱手聽命。姥曰：「汝等去打掃迎賓館，送客人安睡。」眾大漢喏喏連聲。
　　李靖隨著大漢走過數處曲欄，將行李鋪在床上，叫眾人出房去了，自己和衣而臥。
心中想道：「這個人家，定是在朝廷做過大官的，不然那得如此富貴？」未及二更時分
，忽聞扣門甚急，聞室中驚呼：「天使至矣！」李靖忙起側耳而聽，但聞異香滿室，不
聞一毫聲息。將欲就寢，數僕請曰：「主母請先生起。」李靖即正衣而出，老姥迎面謂
曰：「本不宜使先生知予行蹤，今有事相煩，不得不言。余乃本境龍神，上帝怪此地民
習奢侈，以旱年告誡，使知稼穡艱難。洛陽令張公瑾志誠祈雨，感格上帝，方纔玉旨下
降，限子末丑初，大雨時行。恨二子探親未回，余年朽邁難以轉側，欲煩先生代我身行
雨。」靖曰：「靖乃一介凡夫，如何能行雨？」龍母曰：「不難。」命左右將洪鐘亂撞
，眾神蜂擁而至，皆向龍母稽首。龍母曰：「玉旨前來，子末丑初，甘霖彌野，汝等作
速登程，毋違天意，以副眾望。」眾神曰：「惟命是聽。」龍母又命左右牽龍駒來，龍
母曰：「請先生乘此龍駒。」手授寸餘一個淨瓶，謂靖曰：「此先天至寶，內藏壬癸之
精，駒若嘶鳴，汝便傾一點水在鬃上，切不可亂施。」靖曰：「然。」左右將韁繩一撒
，龍駒四足騰空。
　　此時，李靖頭頂星月，足履風雲，雷公在左，電母在右，雨師在前，風伯在後，乘
著電光，俯視下界，歷歷在目。卻依龍母之言，不敢妄施雨點。風馳雲飛，也不知行了
幾多路程。忽然望見柳家店，心中想道：「此處較他處望雨更甚。」又念龐母施茶之恩
，不免以公報私，竟將淨瓶一連滴了八九點。那駒也不敢再鳴，直行過百十里，那駒復
鳴，李靖仍然發雨。又不知行了多少地方，雨師曰：「雨足矣！汝等先回，待我分開陰
陽，收了雲霧，即來繳旨。」李靖等先回。龍母曰：「有勞先生了。」吩咐眾聖各回本
位。龍母曰：「天尚未明，先生辛苦一夜，仍回客房休息罷。」李靖曰：「謹如尊命。
」
　　將欲就寢，又聞扣門者甚急。左右開門，見二位少年驚慌而至。龍母責之曰：「昨
夜若非李先生至此，汝等有滅族之罪矣。李先生代汝效勞，宜速拜。」二位龍子請李靖
出來，向靖再拜。二龍子曰：「愚弟兄與北海龍王為長夜之飲，不期玉旨下降，先生真
是我全家恩人！」李靖未及答時，又扣門者甚急。二僕上前稟曰：「天使至！」金鰲、
金鯉忙排香案，跪接玉旨。為首一位金甲尊神，領著數十個虎賁之士，持矛仗劍而立。
金甲神開展玉旨讀云：
　　　　無極至尊昊天上帝詔曰：金鰲、金鯉，不遵御旨，妄施雨數，柳家店一村，男
女盡沒，淹死良民五百五十三人。念爾先世有功於社稷，不忍加誅，命值日司刑正神，
鞭金鰲三百，鞭金鯉二百，減一等，降受伯爵候。有功之日，再行升賞，毋負朕望！
　　詔書宣罷，金氏弟兄望天謝恩，解衣伏地。左右武士動起手來，打得皮開血濺，呻
吟之聲令人鼻酸。龍母在一旁痛哭。室中六個女娘、十數個家丁，見主人要受杖，皆掩
面流涕，唬得李靖戰慄不已。須臾，左右收了刑，眾僕扶主人入內室去了。金甲神謂龍
姥曰：「若非汝有功於社稷，二子難免劍下之誅矣。以後行雲佈雨，切不可怠玩，吾去
也。」李靖站在一旁，形如木偶。
　　龍母送了天使，慰李靖曰：「先生休驚，若非先生效勞，則誤期之罪，更甚於誤雨
。祇是老身不該使二子俱出，以羅此咎。」李靖亦無言可答。二女娘請靖入書房用飯，
李靖好不過意，龍母指二女謂靖曰：「此二女自幼侍予，頗適予意。今欲遣二女使奉先
生箕帚，惟先生所擇。」靖曰：「靖乃庸夫下士，如何敢上干仙體？此事決然不敢從命
！」母曰：「先生雖居塵俗，品若上界真仙，使二女得此佳婿，亦願足矣！先生幸勿辭
焉。」靖曰：「靖貧無賴，採薪度日。茅檐之下，無立錐之土，甕室之中，無隔宿之糧
。即仙姬不棄，靖將何以自立？」二女聞之，皆目視李靖，微微而笑。姥曰：「天之困
厄，每甚於豪傑之士。豈不聞人生於世，所患者在寡德，不患寡財？今觀二女之意，均
非無意於君者。余別無所贈，出夜光珠三顆，開唐寶劍一匣。」謂二女曰：「此珠價值
連城，汝二人收為妝資，與先生下山永成百年之好。」二女向龍母下拜，李靖不好推辭
，祇得也拜謝龍母。母曰：「他二人年長者名春蘭，年少者名秋菊，先生宜善教之。」
又謂二女曰：「以順為正者，妾婦之道也。汝二人宜善事先生。吾二子受杖過傷，不能
送客，先生海涵。」於是春蘭背了行李，秋菊背了寶劍，隨李靖下山。龍母送出大門之
外，揮淚而別。
　　李靖謂二女曰：「柳家店一村男女，皆沒於水，吾為之災也。予欲售一珠，覓屍封
葬，以釋余愆。」二女曰：「惟君所命。」不上半日，到了柳家店，果然被水淹成大坑
。李靖觸目傷心，欷覷再四，覓居近人家，寄居二女，單往洛陽探親。那親長見李靖衣
服襤褸，卻不十分理會。李靖私去當鋪中當珠一顆，得銀子五千兩，仍回柳家店。收買
白布一千餘疋，又買棺木五百五十三付，不論遠近，送一死屍來者，謝銀五兩。不上四
五日，計斂死屍共有五百五十二頭。命居近之人遍視群屍，單不見有龐母。李靖出帖，
曉諭鄉人，有能覓獲龐母屍者，謝銀一百兩。又過了三日，絕無影響。李靖無可奈何，
祇得束草為人，上書「龐母真魂」四字，入棺安葬，以了心願。又於各屍封葬之所，燒
紙焚帛，誠誠致奠。
　　次日，收拾行李，欲辭鄉人而回。鄉人老老少少皆來款待，李靖惟心領而已。將欲
起程，客來報曰：「龐母至矣！」靖曰：「龐母安在？」果然龐母策枝而來。李靖曰：
「為不見老母，險些尋殺小人。」龐母曰：「適聞鄉人語先生過用其情，老婦在世尚且
感激不盡，況死於地下者！」說罷，向李靖下拜。李靖連忙扶起，曰：「媽媽出此大難
，真乃吉人天相，不知媽媽何以預知而逃？」龐母曰：「自先生去後，老婦即發寒疾，
祇得往舅家暫住。剛病了半月，舅母亦寡貧而衰。昨日聞知先生如此用情，故特地趕來
，以酬先生之意。」眾人曰：「龐母至此，先生可少留數日，使我等各盡其情。」李靖
即取出三百兩銀子與龐母，另造房屋。又將百兩銀子，以作龐母養生之資。盤桓三日，
拜別龐母，辭了眾人，望西而行。鄉人盡皆撒淚，依依不捨，李靖也切切而去。正是：
　　點水須當涌泉報，千金一擲不知貧。
　　要知後事如何，且看下回分解。
第四回     授天書蛟精返窟　謁越王女俠盜令
　　卻說李靖別了柳家店，攜二位龍女行了七八日，早到西城。旋回故里，令二女權立
門外，先進家中見了母親，將誤入龍宮行雨收屍之事，一一說明，又出夜光珠、寶劍為
證。李母曰：「爾平生謹慎，今出此荒唐之言，似覺難信。觀爾精神發越，往時寒酸之
氣盡消，亦似有奇遇者。也罷，命二龍女進來，待吾審視。」李靖出來，招二女入內，
二女跪定不起。李母曰：「吾兒有何德何能，而龍母錯愛，既授之以珠，又賜之以女？
」二女叩首曰：「龍母以兒輩自幼居於異類，不諳人事，聞老母親賢慧無比，能於教子
，必能教媳，故使兒輩奉先生箕帚，兼學老母親德操。」李母曰：「吾母子居貧守儉，
吾年七十，猶親紡績。吾兒年二十餘，採薪之外，別無所能，龍母誤聆虛聲耳！」二女
又叩首曰：「聖人云：‘不仁者，不可以長處約。’龍母所慕老母與先生者，正惟此耳
。」李母曰：「善！汝二人真吾兒媳也。」遂以手扶起二女，即日命李靖與二女成禮。
合巹之後，相得甚歡。二女助李母紡績，日夜不休。
　　一日，二女相語，歌曰：
　　貧子衣中珠，光自圓明好。
　　雖然善為藏，終是龍家寶。
李靖怪而問之，二女曰：「郎君市珠，可以致富，何自苦如此？」李靖曰：「予感龍母
之德，不忍遽售，非寶此珠，寶龍母之惠也。」二女曰：「此珠終非人間之物，他日龍
神行雨，見此珠光，一吸而去，不若售之，得金為妙。」李靖曰：「我得之，使彼失之
，仁者未必為此。」二女默默不答。一日，雷雨驟至，李靖啟櫃視之，珠果不見，靖乃
責二女曰：「吾若聽汝二人之言，遺害於他人矣。」二女再拜謝過。
　　又過數月，二女曰：「吾不忍老母操作於內，汝不懈於外，吾二人有赤金項圈各一
，紫玉鐲各二，往售之。」李靖然其言，果如其數。二女曰：「郎得此，可免採薪之苦
矣。宜曉夜攻書，以求上進。」靖曰：「孔孟六經，吾既誦之矣，老、莊、荀、列之言
，卻將何書為先？」二女曰：「孔孟六經，醇而無疵，乃入世之法，所以訓天下之不忠
、不孝、不仁、不義者。諸子之言，放蕩不羈，乃出世之法，所以訓天下之妄生、妄死
者。」靖曰：「出世、入世，二者吾將何先？」二女曰：「入世之法，造其極，可以出
世﹔出世之法，會其源，亦可以入世。孔子曰：‘天下有道則見，無道則隱。’彼抱咫
尺之義者，其孰能知之？」靖曰：「究竟何書吾當讀？」二女曰：「爾當學三聖不傳之
秘。」靖曰：「其書何名？」二女曰：「其書名《遁甲天書》。」靖曰：「遁甲之名何
義？」二女曰：「甲者，十干之甲，人君之象。《易》曰：‘帝出乎震，位坎向離’是
也。遁者，隱也。甲嘗畏庚，干之七數也。甲性好生，而庚性好殺。甲遁於六儀之下，
以避其凶，卻又以乙妹妻庚，以制其內。甲之子曰丙、曰丁，皆能剋庚而救甲，故乙、
丙、丁號曰三奇。」靖曰：「六儀者何？」二女曰：「戊、己、庚、辛、壬、癸是也。
」靖曰：「甲既畏庚，何又隱於庚？」二女曰：「甲與己合以養之，丙與辛合以洩之，
丁與壬合以撓之，戊與癸合以威之。如此，庚不但不敢與甲為仇，而反感甲之德，畏甲
之威，而為甲所用也。」
　　靖曰：「學此道安用？」二女曰：「知此道者，可為王者師。」靖曰：「孔子言仁
義，老子言道德，宜為王者師，未聞以遁甲者。」二女曰：「遁甲，數學也，與理學相
為表裏。甲、庚、丙、丁、戊，即仁、義、禮、智、信之五端。聖人曰：‘人同此心，
心同此性，性同此理。’又曰：‘人同此身，身同此氣，氣同此數。’古聖人未有明心
達性，而不知遁甲者。」靖曰：「古人云：甲之神有六，何也？」二女曰：「以甲遊行
十二支，故有甲子、甲戌、甲申、甲辰、甲午、甲寅之稱，非一甲之外，更有五甲也。
推而行之，遠取諸物，有天上之甲，地下之甲，一國之甲，一家之甲，一年之甲，一月
、一日、一時之甲，一事之甲﹔近取諸身，則有一動之甲，一靜之甲，一身之甲，一心
之甲。子善讀之，可以察天時，卜地理，知人間禍福，逐日吉凶。故曰：理有一定，而
數有長短。是理為主，而數為末也。數有一定，而理有權變，是數為主，而理為末也。
用理而不用數，則吉凶消長之道盲然﹔用數而不用理，則君臣父子之倫息矣。有以理馭
夫數者，明哲保身之人也﹔以數循夫理者，殺身成仁之士也。自古以來，未有立大功、
創大業而不知遁甲者也。」靖曰：「其書安在？」春蘭開匣取出一書，雙手授與李靖，
李靖再拜而受之。其書大半是蝌蚪字跡，文義猶深，古奧難測。二女乃盡心指點，一年
有餘，靖乃學成。
　　一日，二女又相語而歌曰：
　　琴兮瑟兮音太和，山兮水兮志未磨。
　　遁甲天書人識破，空留日月擲金梭。
李靖怪而問之，二女泣曰：「龍母欲以天書畀汝，使吾二人奉先生箕帚，欲觀先生之心
術耳。今見先生之心術正大，予二人乃敢出書授汝。汝今揣摩既成，予二人留此何為？
將復龍母之命。」李靖曰：「予今揣摩此書，自信可圖人間富貴，與卿二人共之。今欲
棄我而回，予願從汝，同侍龍母可也。」二女曰：「不然。予二人蛟族也。君前去自有
佳偶，勿以予為念，後會亦當有期。」二女同向李母下拜，靖方欲挽留，二女化清風而
去。李母與靖悵然自失。
　　不上一年，李母招李靖而謂之曰：「人之在世，生滅無定，如月盈虧，如花開謝。
今生前死，今死後生，今死不明，後生奚保？吾將遠逝，勿用深悲。」言畢而逝。李靖
服喪三年，極盡其禮。
　　一日，見白氣橫天，知南陽必有兵變，乃往見總兵伍雲召，勸他去官回里。雲召不
悅，夤夜逃至痘母祠，題詩感歎，潛往長安，謁越王楊素。越王見客，置侍妾三十餘人
於左右，皆制官服色，號曰活香錦屏。越王見李靖儀表非凡，心甚喜之。及叩其所學，
靖應對如流，目不邪視。越王益奇之，因設席命坐右，左紅拂技馮紅絹為舞。越王曰：
「此女最有口才，試聽之。」紅絹乃執紅拂為舞。李靖佯醉，辭越王回寓，越王曰：「
無事時，可來相訪。」靖拜謝而去。
　　回至寓中，又看了幾卷古書，日夕而臥。將交三更，忽聞叩門聲。開門看時，見一
少年，繫二馬而進，峨冠博帶而入，不揖而坐。靖問曰：「先生何來？」少年曰：「我
乃今日席間之歌婦馮氏也。」靖視之，果然。曰：「汝來此何事？」絹曰：「長安不久
將屬他人，豈不聞危邦不入？不知先生來此何故？卻又與死屍對飲，不亦差乎？」靖曰
：「子將何以教我？」絹曰：「安排青眼，閱人多矣。求其胸襟灑落，無如君者，吾盜
有越王令，欲與先生逃。」靖曰：「將安往？」絹曰：「太原唐公，仁人也，可依之。
」靖曰：「越王追及奈何？」絹曰：「此壟中枯骨也。君費一席話，妾為一曲歌，必免
。」李靖遂與絹竊關而逃。
　　次日，越王府中不見紅絹，左右遣使捕捉，越王曰：「紅絹入府，經五年矣，未嘗
以顏笑假人，吾嘗謂絹有俠之氣。昨日席間，以目熟視李靖，必從靖去矣！」左右往察
之，果如越王之言。請於越王，欲追之，越王曰：「藩鎮諸侯如予荒色嗜音，多選名門
女子貢予，是其來也如雲，其去也當如水。膠漆無情之物，尚然相投，況絹與靖，天下
之奇才也，而有不相憐者乎？蜂蝶戲於花間，吾每拂蛛網以快其意，今日獨不容靖與絹
，毋乃不善用其情乎？惜乎！靖非知予者。知予必不去，吾將厚贈之。」左右曰：「恐
其有效尤者將若何？」越王曰：「惟靖與絹則可，非靖與絹則不可。彼小人與女子，情
慾而已矣，吾必撲殺之，汝等毋多瀆。」左右不敢復言。自此天下賢士，多有依附越王
者。惜乎！不學無術，好謀無成，不能回隋氏之亂。悲哉，悲哉！要知李靖去後如何，
且聽下回分解。
第五回     彈寶鋏紅絹說奇人　畫三策李靖獻良馬
　　卻說李靖與紅絹策馬而行，來至臨潼山，到了梅林鎮。日暮投宿，歇於樓上。次日
天明，濛雨不休。李靖晨起，撿書觀看，紅絹亦對鏡理髮。對門樓上，坐著一頒白老者
，髮如旋螺，鬚若短松，以目視紅絹。李靖心甚惡之。絹低聲謂靖曰：「對門老叟，狀
貌不凡，才識必出汝之上，子試往拜之，必有所贈。」靖信其言。老叟曰：「子先怒我
而復來拜我，必對鏡者之所教也。」靖曰：「然。」老叟曰：「子為誰？」曰：「我李
靖也。」叟曰：「對鏡者為誰？」靖曰：「室人馮氏也。」靖因問曰：「先生為誰？」
曰：「吾亦姓馮，名冀，西洋人也。」靖曰：「先生何以至此？」冀曰：「吾觀中原氣
數參差，故我越國而來。近見太原王氣時現，吾將安用？思往南安一遊。」靖曰：「弟
與先生欲訂同胞之誼，若何？」冀曰：「不然。尊嫂姓馮，吾亦姓馮，吾當與嫂結為兄
妹。」李靖返告紅絹，絹大喜，於是絹拜冀為兄，冀拜絹為妹。
　　一日，靖謂冀曰：「人生斯世，必如何方稱為奇人？」冀曰：「夫所謂奇人者，舉
世不能建之功，而我能建之，三綱於焉而明，舉世不能立之節，而我能立之，五常因之
不墜。為天地所依賴，為古今所推仰。冀雖不才，心竊竊焉慕之。」靖曰：「不然。此
所謂英雄也，非奇人也。所謂奇人者，言不奇於人，而言可法﹔行不奇於人，而行可師
。規規乎見利不趨，見害不避，澡其身於德，若魚之浴於水，呼吸吞吐，無非善也。至
若功與節，視乎時，審乎外，不以得之為喜，不以失之為憂。靖雖不敏，願從事於斯焉
。」紅絹曰：「此所謂賢人也，非奇人也。奇人者，盡性了命之人也。夫鳳生於山，人
莫不知其為鳳者，以文辨也﹔龍居於水，人莫不知其為龍者，以鱗識也。奇人與世居，
而人知其為奇者鮮矣。豈惟不知而已哉，疑之者視之為愚，謗之者稱之為矯。奇人而處
疑謗之間，擇其善者而教之，其不善者而化之。志與眾人異，而心不忍於眾人離。渾於
物化，不至有者，雖至老不悔。」靖曰：「此奇人之操也，奇人何所學而成？」絹曰：
「予日誦聖言，尚未聞奇人之所學乎？聖聖相傳，祇此‘中’字。審中道而行，謂之奇
人。所以言行遵先王之法，視聽效先哲之為，異乎流俗，遯於污世，故疑謗之士，視若
奇人，雖然，果有奇於人哉！」靖曰：「此奇人之節也，奇人之心術若何？」絹曰：「
主乎‘中’者，謂之道心﹔出乎‘中’者，謂之人心。道心者，操之則易，存之則難。
存之不傷於固，謂之善養，則更難，故曰惟精。精易失之太過，防其太過而止之，則又
失之不及，故曰惟一。一而至於渾忘，謂之允執。允執者，身不出‘中’外，心不出‘
中’中，其神如化，其德配天，而人莫之擬焉，故謂之奇人。舍中道而言奇人，異焉而
已矣。」於是馮冀掣寶劍，擊棹而歌曰：
　　大道根莖識者稀，愚人日用不自知。
　　為君直指性命理，但教心與性相依。
　　李靖亦執劍擊棹而歌曰：
　　日月雖明不為明，日月之明有時昏。
　　我心之明無晝夜，不是奇人是奇人。
　　紅絹亦持劍擊棹而歌曰：
　　堪歎我身寄世居，淡雲飄泊走天衢。
　　從風不若從龍便，擇揀身心傍太虛。
　　三人在店中盤桓了三月有餘，每日談詩論道，彼此相長。馮冀恐誤了自己大事，拜
別李靖夫婦，欲往安南，李靖亦欲往太原。馮冀臨別囑曰：「期至十年八月初十日，看
南方紅光燭天，即我事成之日。十五年，我當來中土致貢，與汝在長安相會。」於是三
人揮淚而別。
　　不言馮冀南行，單言李靖與紅絹行至太原，果然耕者讓畔，男女別途，道不拾遺，
夜不閉戶。又天朗氣清，山川獻瑞，不時有正氣縱橫，李靖驚訝不已。及至太原，覓了
寓所，謁見唐公，唐公待之甚厚，命長子建成答拜。紅絹於簾內窺之，謂靖曰：「無能
為也。氣滯神馳，非善終之輩。」他日，次公子元吉來訪，絹又謂靖曰：「未語先閉目
，其中多詐﹔開口欲人從，其志不謙﹔與人言而目多內顧，其意必奸，宜遠而不宜近之
人也。」
　　一日，李靖偶過學宮，值三公子在泮池閒步，公子謂從人曰：「走馬者是誰？」左
右曰：「此人姓李，數日前來謁老令公，大約攜妻子寄食者耳。」原來三公子好學不倦
，每日視膳問安之後，即入學宮讀書，不比建成、元吉終日遊蕩，故此未與李靖會面。
當日瞥見李靖，即備名帖來訪。李靖接見，分賓主而坐。公子曰：「先生抱濟世之才，
不遠千里而來敝邑，使弟得承教益，寔為萬幸。不知先生教我以何者為先？」靖曰：「
公子名德施於天下，雖三尺之童，莫不仰望，況靖以四海為家者乎？」公子跪而言曰：
「交疏者，言必淺﹔禮厚者，教必深。某願以師禮事先生。」靖亦跪而答曰：「靖寔不
才而公子錯愛，願效犬馬，以備裁取可也。西席之位，則予豈敢當哉！」公子曰：「吾
觀先生，偉丈夫也。先生自度與古代名賢，堪與誰為伍！」靖曰：「靖學淺志下，求無
愧於今人足矣，焉敢與古人為伍哉！然靖雖不才，亦願聞公子之志。」公子但笑而不答
，李靖亦低首會意。又談論些閒話，公子辭李靖而去。紅絹出幃，迎謂靖曰：「此真命
主也。他日鞭笞藩鎮諸侯，其惟斯人乎？」次日，三公子又來相訪。自此，李靖與世民
交遊甚厚，逐日往來，卻無一言及於天下大事。
　　一日，世民招李靖，飲於北城棲霞嶺上。世民乘醉顧李靖而言曰：「大丈夫當縱橫
宇宙，為一世不可少之人，作千萬世推重之主，必何道而可？」李靖對曰：「夫所謂大
丈夫者，寔成敗之勢，定進退之局。因民之利而利之，因人之惡而惡之。故不勞而澤加
於民，不戰而威行於世。譬之順風而呼，背日而視，其聲加疾而明加遠者，勢使之然也
。然後牧民以文，衛民以武，以遺萬世之安。」世民乃執李靖手入密室中，跪而請曰：
「某不才，願受教於先生！」靖曰：「公子自料太原可成王業否？隋氏之氣運隆替否？
天下諸侯可以力制否？」公子曰：「方今海內一家，禮樂征伐皆自天子出，隋氏不為不
隆。太原屬在西陲，守則可矣，未可以戰。天下諸侯皆英勇之士，事之且恐力不繼，焉
能受制於不才乎？」靖曰：「不然。方今文帝老邁，任用讒臣，又頻年饑饉，四夷屢叛
。再者，皇太子柔弱有餘，皇次子剛勇過甚，他日必有爭立之變，國運可謂衰者矣。天
下諸侯，譬如群狗，據關而吠，勇士尚避其威，曳尾而郊行。雖三尺之童，皆可以持杖
而逐之，何懼哉！太原風俗約儉，易教之以禮﹔地沃民勤，易使之以富，然後靜以觀天
下之變也。乘變極思治之時，則義師一舉，天下皆引領而望之矣。」公子大悅，再拜而
謝。自此李靖佐公子理農桑，治甲兵，交結賓客。天下豪傑，無有不知世民之賢者，皆
李靖之教也。如此三年，公子志不少懈。
　　又一日，李靖謂公子曰：「吾為公子畫三策，可運天下於掌上。」公子正立，拱手
受教。李靖曰：「第一策，公子當與匈奴主厥突，結為脣齒。他日舉兵南向，庶無內顧
之憂。第二策，長安，文人廣集之地，吾當再謁越王，招天下賢士來歸太原。第三策，
紫微垣中，帝星搖搖，時有白氣蒙蔽。客星居於帝座之右，光芒四射，其兆甚凶。吾去
見機行事，以成三策。三策成就，大事濟矣。」公子乃頓首謝曰：「先生真王佐之才也
。」二人名雖朋友，心寔君臣。
　　世民也素知番王厥突重利娛色，乃選美女十名，黃金萬鎰，綵緞千疋，交納番王。
大悅，亦以厚禮酬答。自此兩國往來不絕。李靖乃謂公子曰：「越王所最愛者，良馬也
。乞借公子黃龍駒，往長安一行。」公子慨然與之。公子問幾時起程，李靖曰：「明日
乃黃道吉日，可以起程。」公子贈黃金五百兩，李靖少之，曰：「吾此行勝起十萬精兵
，求公子益予黃金千兩，可以濟用。」公子遂如其數。李靖恐越王防己之詐，帶紅絹同
行，公子盡一日之程相送。紅絹宿於驛亭內室，公子與李靖抵足而臥，談敘一夜。次日
臨別，靖囑曰：「欲上人者，必以身下人，方能收賢士之心，公子牢記。」遂與紅絹策
馬，望長安大道而來。
　　不上數日，到了梅林鎮。靖謂絹曰：「向年同馮冀萍水相逢，結為兄妹，相居三月
餘，不覺今已五年矣。」二人在馬上感歎了一回。又行數日，已到長安。牽著寶馬，佩
了開唐寶劍，同紅絹望越府而來。左右將李靖名帖，並陳情表文傳進。越王細看，其表
文內云：
　　　　罪臣靖自與紅絹去後，感大王不追不殺之恩，遂男女有室有家之願。雖大王寬
仁，視婢妾若薨薨之蟲，而義士銘心，願啣環以報生生之德。今獻黃龍駒一疋，德力兼
優，興王劍一柄，金玉可刜。臣願附驥尾，垂千載之令名，永隨鞭蹬，作侯門之清客。
心出至誠，伏祈照鑒，謹表以聞。
　　越王看畢，喜形於色，命左右取寶劍帶馬進來。越王一見此馬，遍體黃毛，果然是
五爪龍駒﹔那口寶劍，光芒射目，寒氣襲人。顧謂左右曰：「吾料李靖，必有以報予者
。」命請李靖與紅絹入見。李靖、紅絹伏地請罪，越王曰：「先生休矣！」命左右扶李
靖起，分賓主而坐。越王曰：「先生盜我萬人俊，卻還我千里駒。」李靖曰：「大王以
明珠投人，臣敢不以寶劍相贈。」時紅絹依於靖後，越王曰：「不見子已五年矣，已非
復昔日之紅絹也。」紅絹斂襟而答曰：「大王威儀如故，惟鬚髮加白矣。」越王命左右
擇一靜室，居李靖、紅絹於內。李靖厚賂越王之左右，無不稱李靖之賢，越王亦誇其得
人。凡有接見賓客者，常使李靖在座，因此天下豪傑，無有不知李靖者。靖居越府，直
至煬帝下揚州之日，方回太原。此是後話不表，細看下文分解。
第六回     評花卉盈川師李靖　觀書法若虛薦尉遲
　　話分兩頭。再說朱若虛在路上行了月餘，將及長安地界，路上行人紛紛傳說京中之
事：文帝被弒，太子遭戮，太傅伍建章被誅，煬帝竟是廢倫自立。若虛聞之，仰面號曰
：「天乎，天乎！吾命之不長也。」意欲轉轅而回，復又想道：「此地離京都不遠，且
進京都遊覽一回，祇去見過李靖，即便回家。」主意已定，策馬加鞭，又行了數日，早
到了長安。
　　覓了寓所，備個名帖，隱去孝廉二字，祇寫山人朱若虛拜訪，來至越府，向門官作
揖道：「我是西陵湖廣人氏，特來拜訪李師爺的。」取出一個小小門包，遞與門官。門
官接著，將若虛上下一看，見是儒生打扮，不是公衙中人，就不怪他出手太小，接著帖
兒，就進去了。轉身出來說道：「李老爺請先生進去。」若虛隨了一個青衣僮子，端肅
而入。祇見越王巍巍大殿，十分壯麗。進了正殿，轉過花廳，真個鬧中靜境，別是一番
氣象。果然：
　　階下草青階上綠，牖邊花發牖中香。
　　李靖早已站在階沿之上，拱手叫道：「不知賢士駕至，未得遠迎，有罪，有罪！」
若虛答道：「芝蘭生於幽谷，嗅其香者，不憚險阻﹔況先生乃上苑名葩，願拜下風者，
獨余一人乎？」二人遂挽手而入，敘了主客之禮。李靖道：「先生屈體來訪李靖，不但
光生敝齋，今觀先生氣秀神清，彬彬雅度，必具高才，卻又卑以自牧，光顧鄙人。誠哉
，其為若虛也！」若虛答曰：「弟久慕大名，乃天各一方，難親道範。今觀先生貌恭而
言安舒，德柔而行剛斷，無怪乎以靖命名也。」
　　李靖見若虛言語謙遜，如是誠君子矣，即命安排酒餚，與若虛酣飲於花亭之上。靖
曰：「人生於世，草本逢春，故君子竊取名花以喻其德。惟桃李爭春比豔，無足論也。
牡丹、芍藥，朱紫之客爾。我中心羨慕，殆不及比。竹中虛而有節，松外寔而內堅，此
二者高超萬木，萃拔群枝，靖願效之，恐不能及！此數種之外，先生之志可得聞與？」
若虛舉目，將園中群花遍視良久，答曰：「君子志，有隱有見﹔君子之時，有屈有伸﹔
君子之性，甘淡泊而不厭，則無不同。丹桂氣濃而致遠，芝蘭香燦而棲幽，籬菊傲霜而
形單，皆不可自效。惟有蓮花，出污泥而不染，備五色而不侈。葉偏偏而圓，莖亭亭而
潔。舍是而金玉名高，雖豔濃皆為末節。」靖曰：「善哉，君子之愛也。」若虛曰：「
不才承先生推情下問，敢放言不忌。不知先生所鍾情者，在於何品？」靖曰：「天下之
物，莫不皆有其偶。僕所願者，孤潔之物耳。」若虛曰：「草木之類，堪備賞玩者，皆
天地之華英，夫子之志誠高矣。所謂孤潔者為何？」靖曰：「夫所謂孤者，不俟春王之
令，不須綠葉之敷，眾皆零落吾獨條達。噴異香於冬末，挺靈秀於春先。所謂潔者，辭
陽和之雨露，免蜂蝶之摧殘。披瑞雲而姿色亭亭，歷嚴霜而精神越越。不有梅花，吾將
安適耶？」若虛曰：「居今之世，仿古之行，先生其張良之亞歟？」李靖心上機關，被
若虛一言打動，遂暗暗稱奇。良久答曰：「弟與足下各評論花卉，何得攀及張良，豈不
愧死！」若虛見天色已晚，即忙告退。李靖送出大門之外，謂門官曰：「朱先生再來，
不必通報，聽其自進。」
　　次日，若虛效作古禮，備個門生帖子，束修一封，綵緞二疋，紋銀五十兩，來至越
府。見了李靖，行師生之禮。又請師母紅絹相見。八拜禮畢，李靖引若虛往拜楊素。越
王命其子楊玄感與若虛弟兄相呼。李靖遂將生平所知所能，一一授與若虛，若虛心領神
會。不上一年，將遁甲中天地神人鬼、龍虎風雲，陽九局、陰九局，四千三百二十變局
，三十六吉格，三十六凶格，內外三十六生格，三十六死格，般般學會。又參會心中遁
甲，纔知克念作聖，甲之遁也﹔罔念作狂，庚之獗也。始悟三教同源，理數合一。養元
始於太極之中，窮秘妙於先天之內。
　　李靖見若虛穎悟非常，十分歡喜。一日，與若虛談及性命之理。若虛問曰：「世間
以何物方能形容‘性命’二字？」李靖曰：「心如堂上坐著一個官員，這官員的職分便
是性也。蓋有職則為官，無職則為民也。這職分中所任之事，便是性中之理，即仁、義
、禮、智是也。這官人發政出令，因時制宜，即是性道流行。承宣天命而見之於行事，
忠、孝、廉、節是也。政之或寬或慢，或暴或殘，乃氣質之性，君子所不任者也。這官
人入則群趨眾奉，出則後擁前呼，猶人五官百骸，憑精氣而為生命者也。故曰理以成性
。理者虛而周流，亙古常存，性中之命也。氣以成形，形者有生有死，精氣假合之命也
。所以下士養形，上士養心。」若虛心聞至理，遂不願為官，欲回家參學理數。拜別師
父、師母，李靖送至十里長亭，囑曰：「天命之性，如水之清﹔氣質之性，如水之著了
些醬醋在內。鑿喪了天性，違背了天命，將欲返本還元，或埋之以土，或澄之以砂，所
以聖人教人，要正心誠意，方可復轉天良，明心見性。吾見汝志氣清明，必是神仙中人
物。汝去別無所託，但遇英雄豪傑纔堪國用者，即修書薦來，吾必厚遇。」若虛會意，
答曰：「門生知道。」二人又珍重一回，方纔撒手而別。
　　不言李靖回府，卻說若虛因南陽兵亂，從東路而回。行了半月，已到朱仙鎮。住在
店中，卻往街上散步，見一座不周不正的草店門首，掛著兩行隸字，上寫道：
　　天下無難事，世間有難人。
　　人難因運難，運難難上難。
　　天下無易事，世間有易人。
　　人易因運易，運易易上易。
　　　　心田居士題
　　若虛是個愛字之人，上前細看，見筆筆風流，字字端正，生氣勃勃，如春園之草，
精神洋洋，若游水之魚。詩中意味，乃英雄遇困厄而無告之語也。因問店家道：「此詩
何人所題？」店主連忙答道：「此是山東一位客人寫的，先生莫非有買字之意？」若虛
道：「詩文同骨肉，你可引我進去看他。」店主引至客房，指著道：「那病不死的一個
僵屍就是！」若虛近前一看，見這大漢身長九尺，濃眉大眼，面黑無鬚，憔悴如柴。頭
枕兩隻竹節鋼鞭，懨懨而臥，病在床上，灰塵勃勃裸體，衣巾穢跡淋淋。若虛見了，心
中悽慘，叫聲：「仁兄！奈何遭此重厄？」那大漢睜開二目，將若虛一看，掙起身來，
卻又衣不遮體，仍然坐在床上，問道：「兄長何人？」若虛曰：「弟乃湖廣黃州府西陵
縣人氏，姓朱名若虛。適在街上行遊，見兄台書法高明，特來相訪。請問兄台尊姓大名
？」壯士答曰：「小弟乃山東麻衣縣人氏，姓尉遲名恭，字敬德，外號心田。在家務農
為業，蒙地方官擢我孝廉，上京候選。到了京都，卻又思回鄉里，來經此地，投親不遇
，陡遭疫症，病了二月有餘。這店家又不時絮聒，無可如何，祇得寫兩行草字，不期有
辱尊駕，一見如故，少舒我胸中之氣。」若虛聽了，撫慰道：「天之馭人，將欲亨之，
必先困之。公今受此大厄，必成重器。兄台若不棄，可同我回寓中養病若何？」尉遲恭
曰：「小弟這樣光景，豈不有辱尊駕？」若虛道：「你我志同道合，何出小人之言？請
少待片時，小弟即來邀請？」若虛道罷，就出店而回。那店家又驚又喜，尉遲恭卻不以
為意。
　　過了兩個時辰，不見人來，那店主不住的在門前觀望，就向著尉遲恭說道：「我看
這個人說話，過於容易，定然是個不誠寔的人，況他是湖廣，你是山東，又非親非故，
豈肯纏你這個病鬼？快快與我出去，我祇當遇著一個強人，偷了十兩銀子去了的。」尉
遲恭婉言答道：「大丈夫不甘受人憐，又不肯輕受人恩。此人果是豪傑之士，自然疏財
仗義，言信行果﹔若是鄙細小人，我也祇當未遇著他的，來之不喜，去之不憂。」店家
大怒道：「你空著兩手，長在我店中，喫我百十飧飯，就把你身上的皮都剝下來，也不
夠算到茶錢。快快與我出去罷！」尉遲恭將欲開言，抬頭看見若虛進來，卻不作聲。若
虛陪著笑臉說道：「小弟回寓，因伴僕閑遊去了，所以來遲，二位休怪。」便問店主道
：「尉遲兄飯錢共該多少？」店家道：「他來店中，共有八十天，就該九兩六錢。」若
虛將銀子還清，又叫尉遲恭取出當票，命李福到當店中，將衣服行李逐一取出，尉遲起
來沐浴更衣。店家說道：「請二位老爺到客堂拜茶。」若虛年長，尉遲恭年幼，依次而
坐。店家排上茶來，掇出果盒，七八樣糕餅茶食。二人飲了兩杯茶，店家又獻上酒來，
對著若虛說道：「小人在此開店二十餘年，從來未見朱老爺這般仗義。」又向尉遲恭說
道：「小人肉眼無珠，往日言語唐突，祈尉遲老爺海涵。小人店中有事，不能奉陪二位
老爺，寬飲幾杯。」店家說罷，退出去了。尉遲恭道：「弟與兄平日參商，今日萍水，
受此大恩，何以為報？」若虛道：「人生在世，方便第一，力到便行，何敢望報！賢弟
若不受此重厄，叫愚兄何處來會你？此係天緣，不可不賀。」二人說至此處，便大笑不
止。
　　若虛命李福代尉遲恭背了行李，尉遲恭自己提著鋼鞭，辭了店主，隨若虛回寓，又
設酒相賀。尉遲恭因久病新愈，多飲了幾杯，就昏昏欲睡。若虛尋思：此人日後必是朝
中柱石，待他病好，將他薦往越府，也不負我師囑託，遂與尉遲恭在朱仙鎮住了一月有
餘。一日，尉遲恭對若虛曰：「弟受兄長如此大恩，殺身難報，欲與兄長結為兄弟，訂
生死之交，不知兄意若何？」若虛提筆曰：
　　男兒重義氣，何用結死生。
　　意氣果相投，生死不可易。
　　莫學塵世子，訂盟稱莫逆。
　　一朝時勢改，相見不相識。
　　尉遲恭觀了此語，拜服其論。
　　一日，二人遊於東郊，偶然風雨大震，二人衣衫皆濕，尉遲神色不變。若虛曰：「
迅雷風烈必變，然則聖人亦畏之乎？」恭曰：「聖人敬之也，非畏之也。君子畏青天，
不畏雷霆﹔小人畏雷霆，不畏青天。畏雷霆者，畏眾人之口﹔畏青天者，畏自己之心。
己心不畏，天且不懼，況雷霆乎！」若虛甚服其論。又一日，若虛言君子趨吉避凶，是
循天理之正，順人事之宜。尉遲恭曰：「謂循天理則必吉，則比干不見殺，伯夷不見餓
，三閭大夫不見放。范蠡陷身於項羽，不失為傑士﹔武侯折兵於祁山，不失為藎臣。君
子盡人事，循天理，至若吉凶禍福，何足以計心哉！」若虛歎曰：「真傑士之語也。」
又過了數日，若虛道：「男子志在四方者，當以功名為重。賢弟回京都，到越王府中，
持我手書，去見李靖，必有推薦之處。我也要回家，再圖後會罷。」尉遲恭道：「弟在
京都卻也知道此人，現今他依仗權門。恐是有名無寔，所以未去見他。」若虛道：「聞
名不如見面，見面纔知為人。你不要負我之意，就明日起程罷。」尉遲恭道：「弟受兄
恩，未報寸心，願隨侍一年兩載，再進京都，未為晚也。明日就要分手，叫小弟如何割
捨。」若虛道：「你年近三十，還是孺人口氣，少不得後會有期。」二人談論多時，到
了次日，若虛催尉遲恭起身，送了二十餘里。若虛見尉遲恭去得不願，心下也十分怏悒
。回到朱仙鎮，主僕而行。此話不表。
　　尉遲恭別了朱若虛，眼中流淚，心中想道：「我日後得了好處，定然將恩報恩，決
不做忘恩負義之徒。」望長安大道而行。行了五日，身上零錢用盡，思想到那個舖口，
換幾兩銀子。看看日落西山，不免早投客店罷。進了店房，用了晚飯，覺得身子困倦，
開舖欲睡。袋中一封銀子，不知失於何處，心下著忙道：「可憐朱恩兄一片婆心，恩情
並重。失金事小，若恩兄知道，豈不道我無才。」又停了一會，忽然悟道：「此金失去
不遠，前不多時，思量要換銀子，我還摸來的。明日早起，望原路找尋，或者找尋得著
，亦未可知。」遂一夜無眠，等不到天明，即叫店家開了店門，交代行李，照舊路找來
。要知後事如何，且看下文分解。
第七回     魏徵揮金逢傑士　若虛解夢識天機
　　卻說尉遲恭於黎明時節，找尋銀子，大約有四五里之遙，見路上插著一片白板，有
三尺多高，數行大字。近前一看，上寫道：
　　東鄰招飲，偶爾夜回。
　　伊何人也，遺金路旁。
　　醉後強持，願爾來取。
　　斤兩錠數，姓氏圖封。
　　一一如數，我方不吝。
　　　　鹿鳴村魏徵題
　　尉遲恭看了此牌，心中想道：「此人倒算得一個廉士。祇是這一封銀子，朱兄說是
五十兩，面外卻是朱盈川的圖書封記，內中銀錠多少，銀色高低，我卻一毫不知。且去
見了魏先生，再作區處。」正想之間，來了一個農夫，尉遲恭問道：「請教這裏到鹿鳴
村有多少路？村中有個魏先生，所作何事？」農夫道：「那綠樹中間，煙火起處，但聽
學生讀書聲音，便是魏先生的學堂。」尉遲恭道：「有勞指教。」遂望鹿鳴村而來。
　　遠遠聽見呫嗶之聲，尉遲恭將臉上露水抹了一抹，身上衣衫整了一整，斯斯文文走
進學堂。那先生正在教學生的書，見了客人進來，也站起身來，敘了主客之禮。魏徵道
：「觀足下風塵甚重，定是遠來之客，祖居何地，尊姓大名，何故來此？乞賜教言。」
尉遲恭曰：「弟乃山東麻衣縣人氏，姓尉遲名恭，字敬德，別號心田。因有事進京，昨
日途中困倦，故爾遺金。蒙先生狷介，題詩於路，所以輕造寶齋，望希恕罪。」魏徵曰
：「足下既然遠來，可在小齋盤桓數日再行罷。」恭曰：「先生拾金不昧，又使小弟領
受教訓，消除鄙吝，豈不幸上加幸。」二人談論一時，學生報曰：「酒熟矣。」就在書
案之上，二人對飲。魏徵想道：「此人相貌魁偉，必然文武全才，但不知他志氣如何，
且試探他的心事。」尉遲恭也想道：「此人面圓目長，印開準豐，定然博古誦今，但不
知他心術正大不正大？若是個一介書生，不足有為之輩，就不要在此盤桓，擔擱了路程
。」
　　酒至半酣，有兩個學生正念《易經》，尉遲恭曰：「聖學中惟《易經》是窮理盡性
之書，所以讀《易》者多，通《易》者少。先生若不吝，弟願求教於先生。」徵曰：
「《易經》洩天地之秘蘊，定人事之吉凶，碌碌庸才，焉能言《易》哉！」恭曰：「願
聞其約。」徵曰：「善言《易》者，必善言性，善言性者，必善於用情。蓋盡情即是盡
性，盡性必先窮理，理有未窮。用情多有不當，性情昧矣。故古人立教，必始於學校。
善用《易》者，必明乎氣候。氣候者，陰陽進退之序也，吉凶悔吝所由生也。故君子燮
陰陽，齊本末，一理數，返太極，合太虛。」尉遲恭曰：「太極、太虛乃二物乎？」徵
曰：「以理而言，謂之太虛，以氣而言，謂之太極。有氣便有動靜。合而言之，氣聚則
生萬物，各具一太極﹔氣散則死，本乎天者還天，本乎地者還地，萬物同歸乎太極。開
經第一義，便日乾、元、亨、利、貞，蓋乾為天道，元、亨、利、貞，即春夏秋冬之序
，萬物之生死，莫不寓其中，所以六十四卦，終於未濟。知此，則知貞下起元，剝極返
復之義也。」恭又問曰：「敢問近取諸身何義？」徵曰：「性為天德，乾之象也。仁、
義、禮、智，統屬於性。日用行常之道，各有當然之則，所以六十四卦，始之於乾。知
此則知育物以仁，鞠物以義，甄物以禮，陶物以智。曲成萬物，範圍天地，詎虛語哉！
」恭曰：「仁、義、禮、智、信，此一‘信’字﹔仁、義、禮、智、性，此一‘性’字
，此二字何解？」徵曰：「此‘性’字，自形而上者言之，其德配天﹔此‘信’字，自
形而下者言之，其德配地。」恭曰：「孔、孟而後，善體《易》道者何人？」徵曰：「
留侯欲報韓氏之仇，卻知韓氏子孫不可復興，依漢高祖而成己志，是以數循理，《易》
之道也。武侯知劉氏不可復興，乃鞠躬盡瘁以循王命，是以理循數，亦《易》之道也。
」恭曰：「以《易》道安天下若何？」徵曰：「《易》為天人交至之書，治天下乃其餘
事耳。知《易》者知天命，知人心。昔者孔子尊周室，孟子亦尊周室，皆此意也。」恭
曰：「今日之世若何？」尉遲恭這一句話，問得魏徵半晌不言，良久答曰：「弟所談者
，皆前人之糟粕，若論及今日，則吾不知也。」恭曰：「交疏則言淺，志不俾則道不合
。弟與先生邂逅相遇，宜夫子之辭以不知也。」魏徵但笑而不答。於是尉遲恭在鹿鳴村
，住了七日。
　　一日，魏徵謂尉遲恭曰：「近日童謠，兄能測之乎？」恭曰：「不知也。」徵曰：
「童謠云：
　　瓊花等時開，楊花逐水來。
　　飄飄何所事，夕照影徘徊。
　　西山雨露近，洪荒平野陔。
　　二九郎君至，天下樂悠哉。」
　　尉遲恭曰：「據此童謠，先生何以解之？」徵曰：「瓊花不知所指何物，大約目下
之妖孽，日後之禎祥也。楊花逐水，蕩而忘返，指隋氏而言也。夕陽影照，喻言不久也
。西山雨露，言山西有興王之兆。洪荒，太平也。野原也。是指山西太原也。二九，十
八也。郎君，子也。隱隱是一李字。天下樂悠哉，李氏若出，天下必安也。」尉遲恭道
：「儒者以救時為急，今新主大舉孝廉，兄台緣何不出？」魏徵曰：「吾師傅王通，獻
《太平策》十二卷，計十萬餘言。開陳治道，救時之急。書屢上，而主上不用，爾我復
何望哉？先帝以詐力平陳，不思以儒行治世，任用楊素、宇文化及等，皆非命世之才。
各藩鎮諸侯，誰為尚義之輩？今煬帝禽色並荒，音酒兼嗜，而饑饉臻至，盜賊蜂起。吾
恐剝復相循之候，極亂思治之時，其在斯乎？」尉遲恭聽了魏徵這一番言語，遂將遇朱
若虛之事，一一言之，邀魏徵一同去見李靖，魏徵欣然應允。
　　住了數日，魏徵吩咐兄弟魏徽好生照理家務，不可荒蕪田地，同尉遲恭望長安而來
，投見李靖。李靖待為上賓，說道公子世民之賢，懇他二人往見唐公。魏徵、尉遲恭難
卻其意，竟攜了薦書，又往太原而行。李靖說道：「二位賢弟，見了公子，出予角書，
切不可效韓信故事，使蕭何甚費周旋。予許與公子建三策，已成其二矣，若三策成就，
吾即來太原，與汝等共議也。」三人再拜而別。
　　卻說三公子李世民，自李靖去後，如有所失，二年有餘，杳無音信。一日，一少年
秀士來訪，公子出見。其人清秀非常，公子延之上座，問曰：「足下風塵甚重，必由遠
道而來，願聆尊姓，不才便於請教。」少年曰：「吾長安人也，姓房名玄齡，今有事故
來此。久聞公子大名，特來拜謁。」公子曰：「請先生暫停於此，使不才少聆清誨，以
畢生平之願。」房玄齡曰：「公子既然不棄，弟亦願侍文几而聆德音。」公子大喜。次
日，公子引玄齡往見唐公，唐公十分敬重。玄齡見唐公父子如此愛賢，始出李靖薦書云
：
    房玄齡博古通今，長於文藝，非百里之才，殆遊夏之選歟。公子宜使之興學校

，迪教化，範人民。區區太原之地，未足以限其學焉。公子珍重，珍重！

　　公子見了此書，執弟子之禮以事玄齡。玄齡被德感恩，夙夜勤勞以酬公子，惟恐負
李靖之託。
　　再說魏徵與尉遲恭行了十數日，到了太原，謁見唐公，唐公優禮以待。退回寓所，
世民同房玄齡接踵而至，各道相慕之意。原來李靖早以使人通信於公子，故公子使之甚
闊。魏徵即出李靖薦書，公子與玄齡同目觀之，略云：
　　　　魏徵、尉遲恭，纔堪將相，公子宜以國士待之，以牧民望。是囑。
　　公子看書畢，謂尉、徵曰：「李靖，志士也。今觀此書，二人之名實，定然不虛，
願教我以正，使弟茅塞頓開，萬勿以愚拙見棄。」魏徵曰：「吾二人慕公子之盛德，故
不遠千里而來。公子收為門下客，足矣。李靖之言，毋乃已甚乎？」正說話之間，唐公
差人送酒席至，於是四人共坐暢飲。正是：
　　君臣際會日，龍虎交吟時。
　　四人飲至三更方止，公子與玄齡辭去。次日清晨，公子即來問安。自此尉遲恭佐公
子治軍旅，魏徵佐公子親教訓，玄齡佐公子興學校，太原之治日新。唐室之基，由來有
漸矣。
　　一日，公子問於玄齡曰：「經濟之道，備於聖教，其道可得聞歟！」玄齡曰：「教
之斯為經，非刑政之所能及也﹔富之斯為濟，非推解之所能致也。教，乾道也。富，坤
道也。富、教不可偏廢，猶天地之不可以閉塞也。夫民以食為天，若衣食不給，轉於溝
壑，逃於四方，教將焉使？是富先於教，經後於濟也。農桑不失其時，五穀咸登於室，
逸居而無教，則近於禽獸，必訓以親上死長之道，使之敦五倫，勤五教，能者爵之，不
能者勸之，佚者督之，不服者罰之，國有不治者鮮矣！記曰：天不愛其道，地不愛其寶
，和氣之招所致也。人不愛其情，教化之所施及也。非經濟之道得，而能若是乎？」公
子曰：「經後於濟，不曰濟經，而日經濟，何也！」玄齡曰：「兵食可去，而信不可無
。經之道，又大於濟也。」公子起而謝曰：「善哉，吾子之言也。」
　　一日，公子問於魏徵曰：「古人治國，動言經濟，其道奚若？」魏徵曰：「修己以
敬，經也。修己以安人，以安百姓，濟也。」公子曰：「修己以敬，必如何而為敬之至
？修己以安百姓，必如何而為安之至？」徵對曰：「正心誠意，便是敬，格物致知，敬
之至也。齊家治國，便是安人。平天下，安之至也。」公子問曰：「三代而後，知此道
者為誰？」徵對曰：「光武推赤心於人腹，庶乎近焉。修己以敬以安人，豈外於一心哉
。」公子拜而謝曰：「大哉，吾子之言也。」
　　次日，詢於尉遲恭曰：「古稱經濟之道尚矣，如何而可為經濟？」恭對曰：「上致
君為經，下澤民為濟。必也，使吾君為堯舜之君。《書》曰：‘元首明哉，肌肱良哉。
’故無為而天下治，使吾民為堯舜之民。思天下有饑者、溺者，猶己饑之、溺之也。《
書》曰‘一人元良，萬邦以貞。’非經濟之道而何哉？」公子拜而謝曰：「賢哉，吾子
之言也。」退而書三子之言於座右。
　　卻說山東歷城縣有一壯士，姓秦名瓊，字叔寶，年二十餘歲。不理生業，豪俠好義
，乃陳朝大將軍秦彝之子。先在歷城縣充一名捕盜快班頭目，兗州節度使唐璧聞其名而
招之。見他武藝超群，補他一名捕牌官。時值越王壽誕，唐璧備了一幅厚禮，送往越府
賀壽。西席幕賓褚遂良曰：「晚生家居長安鄉中，歸寧之意甚切。今往越府賀壽，若使
晚生一往，寔為兩便。」唐璧道：「如此甚妙，須得一人為輔。」褚遂良曰：「祇用秦
瓊一人足矣。」唐璧大喜，即命叔寶保褚遂良而行。
　　行至河南汜水地界，在道旁歇息。忽聽林中鈴響，數十個嘍羅兵搶出。秦瓊見了，
飛身上馬，手掄雙鐧，大聲喝道：「山東秦叔寶在此！」那賊頭聽了，跳下馬來說道：
「兄長何故在此？」秦瓊見了，也下馬道：「賢弟奈何流落在此？」那人泣道：「自歷
城荒旱，老母餓死，小弟乞食來此，遇這一般無賴子，推我為頭目，在此偷生過日。」
秦瓊道：「你命眾人散去，隨我長安一遊。」那人大喜，即喝散眾人，同叔寶來見褚遂
良。叔寶道：「此人是我同鄉兄弟，天性至孝，武藝超群，姓程名知節，弟願帶他作伴
，回來引見唐大人，將我旗牌官讓與他做。」褚遂良道：「縱你要讓他做，若唐大人不
肯，與眾將又不服，爾將奈何？」秦瓊道：「軍門選將，在武藝上考試，觀兗州軍門諸
將，無人是程賢弟敵手。」褚遂良不得已，方許同行。夜來投宿，秦瓊命程知節另宿一
店，以安遂良之心。
　　同行數日，將近洛陽，在山塘茅店歇息。問及洛陽，尚有七十里之遙。見對門草屋
一間，一老婦年近七十，坐在門首，貧狀堪憐。門上有對聯一幅，端楷甚工。聯云：
　　貧窮千古恨，富貴一時難。
　　褚遂良看了，謂叔寶曰：「貧而無怨難，斯人殆貧而怨者也。」叔寶曰：「生無以
為養，死無以為禮，仲由發哀貧之歎。喪欲速貧，有若知非聖人之語。太平之世，年豐
歲稔，盜賊不興，雖貧可以不怨。若身處極窘，老者啼飢，少者號寒，加以年荒盜起，
百謀不遂，先生此時，能無怨乎？吾觀‘千古恨’三字，有無限感歎：‘一時難’三字
，寓無窮幽思。況知富貴之難求，則必能循理安命。此人必貧而隱者也。」遂良點頭受
教，乃問店主道：「對門老母有子否？」店家道：「有一子。」遂良道：「作何生理？
」店家道：「此賤人也，何勞客官下問。此人姓長孫，名無忌，年有三十餘歲，日以釣
魚為業。地方官保他孝廉，他百般不肯應召。有官不做，甘於受苦，豈非賤人乎？」店
家說了，將眼睛一眨，嘴一歪，說道：「那不是這賤人來乎。」遂良急抬頭看時，見一
大漢，身長六尺，圓頭闊肩，坦腹而來。手持竹竿，繫二尾青魚。老母見了，笑而迎曰
：「今日回來甚早。」大漢道：「恐我母親受飢，得魚即當回也。」遂挽老母進草堂去
了。遂良命店主引程知節持錢一串去，把二尾青魚買來下酒。長孫無忌道：「遠客思飲
，本當以二魚奉送，無奈把米無存，即留百錢足矣。」知節道：「此出我先生之意，你
祇管收下無妨。」無忌道：「吾不知爾先生為誰，若強我留過分之錢，則吾不賣矣。」
店家說：「我店中這個客人，憐你貧苦，你就收下了罷。」無忌道：「先禮後財，雖千
金我亦受之﹔先財後禮，雖錙銖吾不敢取也。」知節祇得將餘錢持見褚遂良，細言如此
。遂良與叔寶具衣冠同去拜見，相見禮畢，各通姓名。遂良見無忌宏詞博辯，暗暗稱奇
。所談者皆濟世匡民之略，愈加歡喜。店家來報曰：「酒熟矣。」遂良邀無忌同飲，無
忌亦不推辭。酒席間，問遂良等何往？遂良以寔告。無忌曰：「越王府中我有一個心慕
之友，雖未會面，卻時時注念。奈老母在堂，不敢遠去，兄等可代我再三致意。」遂良
道：「其人為誰？」無忌曰：「此人姓李，名靖。」遂良道：「吾居長安，知其人也。
先盜越王之妓，後獻越王以馬，其人品如是，兄何慕之切也？」無忌道：「當日李靖盜
妓而越王不追，後來贈馬而越王不拒，其人品必有可觀。自古英雄依附權門者，其意有
三便：一者接見高士，收取豪傑﹔二者區畫天下形勢，諸侯強弱，點點在心﹔三者家貧
不能具書，依權門始得曠觀史書、歷代名言，可以觀今鑑古。吾觀李靖去而復來，非一
則二，非二則三也。」遂良大悟道：「吾等不及先生遠矣！」遂下席而拜。於是與叔寶
、知節共四人，結為兄弟。
次日，遂良謂無忌曰：「弟有公事在身，不敢久停。」出白銀十兩為贈，叔寶解結頭金
鉤為贈，程知節脫錦袍為贈。臨行囑曰：「弟等此去，大約一月即來，再與先生盤桓罷
。」無忌相送一程，珍重而別。
　　褚遂良同叔寶、知節來到長安，將禮物送往越府。到了壽誕之日，王府大開，天下
各鎮諸侯，閫內閫外，文武等官，齊來朝賀。褚遂良同叔寶、知節持了兗州節度使唐璧
名號，來號房掛號，恰遇李靖在號房收查禮物，管理號房人役眾等。遂良向前施禮，具
道相慕之意。李靖問明三人住所，便道：「今日客眾，不便交談，改日著人來請，萬勿
吝步。」遂相揖而別。過了數日，兩個青衣僮子掛李靖名帖，請褚遂良等到府中小酌，
三人即具短衣而往。遂良於席間道長孫無忌之賢，並相羨慕之意。李靖款留三人在京，
不肯放回。一日，共飲花亭之上。李靖道：「我有一事，留褚、程二兄在此，煩秦兄代
我向洛陽一往。」叔寶道：「李先生有何事故，欲弟奔走洛陽？」李靖道：「兄可持白
銀三百兩，往洛陽山塘茅店，代長孫無忌謀一佳婦，以奉老母，其完親數日，即約無忌
同來長安一晤，少舒闊慕之意。」叔寶欣然領命而去。李靖與褚進良、程知節旦夕盤桓
，不表。
　　過了三月有餘，叔寶與無忌果然來長安，五人相見，不勝之喜。在長安遊賞數日，
一夕，五人約為長夜之飲，李靖請無忌曰：「外方人言，繼隋運而興者，是山西李氏，
果然信乎？」無忌曰：「人心思變，天命攸歸。四海雨旱不時，惟山西無恙，所以盜賊
不興，人民樂業。天命無常，乃眷西顧，亦未可知。」李靖道：「我欲煩弟等去觀唐公
作事若何？果能欽賢下士，能成大業，建大器，弟等修書報我﹔如不能成其大事，當急
回長安，我等再作良圖。」無忌心知李靖為唐公招賢之意，卻也不肯說明。秦叔寶道：
「既二位兄長皆有歸唐之意，弟為兄等代執鞭之役。」程知節道：「大丈夫孰不願投明
主，使名標青史，流芳百世？弟亦聞名久矣。」褚遂良但笑而不言，亦深知李靖之心也
。
　　次日，李靖促他四人起程，贈白銀四百兩，四人將及太原，世民引房玄齡、魏徵、
尉遲恭齊來相見，各訴衷腸，恨相見之晚。當夜酒散，世民先命姊丈柴紹在公館相迎，
備道公子相慕之意。蓋李靖早已致書公子，令其相接也。及至太原，無忌私謂三人曰：
「人言王氣當在山西，今果然也。」次日，四人謁見唐公，唐公亦禮貌不疏，四人各各
心感。世民又出李靖私來密書，稱贊四人之才，要求四人就職。四人不辭，唐公拜無忌
領太原牧，餘三人各授以執事。
　　一日，公子世民與諸賢談論書法，褚遂良曰：「自古書法惟晉右軍王羲之為最。」
乃誦右軍筆陣圖之詞。詞云：
　　　　硯者，城池也。墨者，糧餉也。紙者，陣圖也。筆者，刀鞘也。心者，將軍也
。本領，副將也。出入，號令也。此可制勝於文場也。
　　尉遲恭曰：「是非右軍之語也。夫右軍，書法中之聖，有德者必有言。誠如此言，
不但不知書法，且獲罪於聖教，並污惑後人，吾故知其為妄也。」公子道：「子更有何
說以釋之？」恭曰：「儒之要在書，儒之術在字。古人立書法，有二義、四體。二義者
，正筆、偏筆也。正筆，法天理之至正，故????│????????，筆筆欲正。筆正之妙，勁
秀堅潤，少失其正體，則倚斜枯梗。古人云：心正則筆正，筆正則字正是也。偏筆，法
地理，山川之形偏，故????│????????，筆筆欲偏。所以交護纏綿，不脫相生之意，又
要偏中藏有正體，始為得法，古人云：生氣寓於心，龍蛇吐於筆是也。」
　　公子道：「所謂四體者何為？」恭曰：「四體者，真、草、隸、篆是也。真字端楷
，下筆之時要正心誠意，其字乃工。意念稍有不靜，便著潦草在內，其字不真矣。所以
人人宜學之。草字宜一氣書成。未舉筆之時，要精神振作，捉筆如千金在手，下筆如泰
山墜石，行筆如持錐畫砂。委靡懈怠之人宜學之，可以興志意，解惛迷。隸字下筆從容
，起筆緩落。勢融融而圓，形蒼蒼而理。性情急躁者宜學之，可以靜心養性，滌慾延年
。恭性情淺狹多躁，所以從事於斯焉。篆字其形方巧圈圓，其氣剛勁條理。起落斬截，
無輕重之分﹔疏密均勻，有應照之態。下筆有收縮卷旋之工，用筆有手心交作之苦。性
拙鈍者宜學之，可以益智慧，增機巧。然隸字象春，筆畫先死而後生。真字象夏，筆畫
先和而後利。草字，秋殺之氣也。篆字，冬藏之候也。習書法者，始用意在指，其字拙
而不工。既而知用在筆端，其字又秀而不勁，既而用筆覺心手俱到，知字形有宜作正面
者，宜作側面者。其字雖工而尚未化。漸而至於知書字或百或千，筆筆鋒中有生氣，氣
中又不脫中鋒者，其道乃成也。吾故謂筆陣之說，非右軍之語也。」公子又問道：「何
字是正面，何字是側面？」尉遲恭道：「富貴春華，字之正面者也。勿為比戈，字之側
面者也。左正右側，形戰是也﹔左側右正，抑理是也。上正下側，易畏是也。上側下正
，皆召是也。兩側相背，張邪是也。兩側相向，阿好是也。上下兩側，忍筍是也。兩正
相並，神體是也。」
　　房玄齡曰：「兄所言者，古人立字之體，非書之用也。必也體用兼善，其字乃工。
」公子曰：「子試言體用兼善之妙。」玄齡曰：「書法之妙，有二難、三到、六忌。所
謂二難者，入式難、持筆難也。古人帖式，欲其筆筆相孚，此第一難也。持筆工穩，心
手相應，此第二難也。三到者，筆到、氣到、心到是也。筆到，則不潦草﹔氣到，則不
飄渺﹔心到，則不倚斜。六忌者。奴欺主欺、釘頭鼠尾、蜂腰鶴膝是也。上大下小，謂
之主欺奴，一忌也。上短下長，謂之奴欺主，二忌也。下筆太重，謂之釘頭，三忌也。
起筆太輕，謂之鼠尾，四忌也。上下相重，氣不足者，謂之蜂腰，五忌也。轉折不生活
者，謂之鶴膝，六忌也。革其六忌，習其三到，致力二難，而書法不工未之有也。必也
由工而巧，由妙而脫化，其道乃成。」
　　公子曰：「工妙脫化，其道奚若？」玄齡曰：「前言數者，即書法之工也。妙者，
方圓中正而和也。夫字之體，本方也，而圓寓焉。是圓以象天，方以象地，而中氣又貴
乎其中。自上下左右視之，一起一伏，一旁一正，中氣聯絡，若有不規而方，不矩而圓
，不繩而直，變而不離乎其正，用筆之妙也。如是脫化者，神化也。渾古今成一體，從
心所欲不踰矩，是和之至也。」公子曰：「善哉！二子之言也。」退而書尉遲恭、玄齡
之言於篋內。
　　卻說唐公見世民生得龍眉鳳眼，英雄過人，又輕財仗義，交納賓客，知其必成大器
，心甚喜之。又見長子建成不學無術，傲慢自若，心甚惡之。又見魏徵言語謹慎，恂恂
忠厚，遂使建成受業於魏徵。魏徵雖用心教訓，無奈建成自暴自棄。唐公見建成無成，
苦求魏徵傳之。魏徵無可如何，無事時，祇得與世民並諸賢坐視。一日，見世民眉目雖
然清秀，而眉目帶殺，知其兄弟必不相容。
　　一日，公子謂魏徵曰：「先生之志，可得聞歟？」魏徵曰：「吾可為治世之良臣，
不可為亂世之忠臣也。」公子再三問之，魏徵不答，蓋以逆料日後必有爭立之禍。常自
歎曰：「諸葛武侯自比管仲，比其才也。吾亦欲比管仲，比其時也。」蓋陰以建成比公
子糾也。
　　一日，公子曰：「象日以殺舜為事，而舜不殺象，何愛象之甚也？」無忌曰：「舜
非愛象之甚，愛象之身與我一體也。殺象則損我之體，而俱損我之性也。叔段死，莊公
哭，出於至誠，是體損而性傷也。」公子曰：「設象殺舜而至於死，舜不怨之乎？」無
忌曰：「否。象謀之於父而殺之，死於孝。人之生死衡於天，是象能殺之，而死於命。
盡孝、死命，其性無傷，何怨之有？若比干之自殺而死，伯夷之自餓而死，申生之自路
其死，衛伋與壽之自速其死，以致貞女殉節，良朋殉義，又誰怨？」公子乃跪拜，與建
成、元吉日相親睦。
　　卻說隋煬帝耽於酒色，造集賢樓，高入霄漢。樓下環河如帶，盛栽五色蓮花。內又
造蓮舟數十隻，使宮女駕蓮舟於蓮中，或吹或唱，聽其自好。
　　再說李靖思煬帝居於長安，根本深固，極難搖動。況四海荒旱，盜賊蜂起，不若把
他誑下揚州，京都空虛，太原之兵朝發夕至，長安唾手可得也。遂將揚州地輿圖，獻於
煬帝。煬帝展開一看，見揚州山水清秀，人物又齊整，心甚愛慕。又見圖上有數行字，
題云：
　　　　集天下之大觀，樓蜂江帶﹔博古今名勝，舟蟻人潮。有色有聲，浩蕩之洛水，
何超乎此﹔宜朝宜夕，巉岩之幽谷，豈勝於斯。
　　煬帝一一看罷，即厚賞李靖，命內侍掛於集仙樓中，與日與群妃飲酒賞花，見圖中
人物如生，山水欲活，隱隱有欲幸揚州之意。李靖又密散謠言於外，謠云：
　　饑饉為大旱，萬民遭塗炭。
　　天子幸揚州，天下無水旱。
　　煬帝聞此童謠，思道：「天子幸揚州，天下永無水旱之災也。」遂傳旨往揚州一巡
。越王楊素諫曰：「童謠甚非吉凶，萬歲不可下揚州。」煬帝曰：「皇叔何以解之？」
素曰：「末二句說天子若下揚州，則天下無水而大旱也。」煬帝曰：「非是之論也。天
下無水旱，明而易曉，皇叔休潯過慮。」將龍袖一拂，退入後宮去了。次日，楊素率多
官來諫，煬帝無奈，祇得停駕不發。
　　過了一年有餘，揚州刺史殷開華具本奏稱：揚州天降奇花，名曰瓊花。樹高三丈六
尺，葉分尖圓，花備五色，歷夏經冬，四季茂盛。煬帝見了此表，即令楊玄感領御林軍
三萬，護駕東巡，帶宇文化及并其子成都，在前開路。此時越王抱病未起，聞知此信，
氣忿而死。李靖代玄齡料理喪事，極盡其誠。這煬帝自下揚州之後，留連忘返，天下諸
侯各據州郡，不朝不貢。李靖也潛回太原去了。
　　話分兩頭。再說朱若虛回家之後，無日用世，每日與二子參訪性學，或與尼僧慧參
談論禪趣。又在烏石嶺建庵，名曰仙姑道院，慧參主之。一日，妻子黃氏曰：「妾昨夜
三更時分，夢月明如鏡，麗於中天，照我庭室。俄而，戶外車聲轔轔然，一王者乘軒而
過。這一輪明月，降於庭中，化為一卵，內中空空然，剖而視之，有一條金色小蛇。覺
而思之，月乃太陰之象，又為陰貴人，降於庭中，其兆必陰在婦女。一王者臨門而過，
是紫薇花，光照門戶，又有化為空卵，卵字無點，乃是卯字。明年太歲在卯。卵中有金
蛇，明年四月，必生陰貴人。《詩》云：‘為虺為蛇’，女子之祥也。」次日天祿曰：
「母親之夢奇矣，而善於解。」天錫言曰：「以吾思之，二弟當受其福。」黃氏曰：「
何以言之？」天錫曰：「月為太陰，其象為坎，坎為中男，其兆必應於二弟也。」母子
三人喧笑不已，惟若虛低頭不語。至晚，私謂二子曰：「汝母在世不遠矣。」二子竦然
曰：「何也？」若虛曰：「月麗於天，其明如鏡，是十五夜對照之象，分明是一望字。
王字去，而月亦去，祇存一亡字。明年歲次卯巳月，爾母必亡矣。」天錫、天祿聽了，
各各流淚，默然無語。到了次年巳月，若虛與黃氏之夢皆驗。奇哉，奇哉！餘待下文分
解。
第八回     木蘭山天祿三祈嗣　大霧頂喪吾初聆法
　　卻說朱天賜娶媳秦氏，名亞蓮，性妒而忌，生二子，一名克孝，一名克念。天祿娶
媳楊氏，名桂貞，即邑侯楊廷臣之女也。天祿年三十，尚未生子，日以為憂。天祿遂禱
於木蘭山之陰，三年無驗。又禱於木蘭山之陽，即今之祈嗣頂是也。不上二年，楊氏生
一女，天祿名之曰木蘭。
　　先是天祿，夜夢玄帝招而謂之曰：「上帝以世運之污替久矣，而唐姓將興。欲選真
仙下界，建立奇功大孝，為感代之成人。敕旨遍諭諸仙眾望，皆掩目不觀，蓋紅塵殺劫
，岌岌可畏。而木蘭山靈，德不自量，慨然浩歎。嗟乎，木蘭山靈！念上帝之宏仁，憤
群仙之鮮濟，故有此歎，今天顏可懼，命送汝家。受生之後，善視善教，庶乎不昧本來
，仙道可望也。」語畢，手捧一子，授於天祿，天祿跪而受之。次日，即生木蘭。惟有
秦氏，見楊氏生女，私以為喜。
　　至四月下旬，黃氏偶然痰氣攻胸，不時暈眩，合家驚慌。次媳楊氏，靜夜焚香，拜
視上帝，願損己壽，以延婆婆黃氏。回入私室，引刀割股煎湯以奉。次日，黃氏果然言
語復舊，精神倍加，乃召楊氏責之曰：「吾夢玄帝召我主木蘭山延嗣聖母之位，玄帝又
見汝焚香告帝，割股救姑，欲虛聖母之位，以從汝之請。吾豈可辭聖位而不居，長作人
間之老婦為哉！但汝命該無子，今有此孝念，必有麟兒，光我戶祚也。」又謂若虛而言
曰：「吾與汝永訣矣。陽數雖盡，冥會有期。」又謂長媳秦氏而言曰：「汝今雖有二子
，將來受福，恐不及楊氏也。宜速修心地，以種福田。不然，陰惡陽報，其能逭哉！」
又謂天錫、天祿而言曰：「汝兄兄弟弟，堪言孝友，日後數逢蹇滯，不免飢寒見逼，宜
與松柏比操，梅竹爭芳，慎勿墮志，自貽馮婦之譏也。」二子頓首受命，黃氏竟悠然而
逝。朱氏全家舉哀，卜地而葬，自不必題。
　　再說煬帝登極之日，思量滿朝中惟太傅兼吏部尚書伍建章老成練達，文武欽敬。令
其草詔，假為遺旨，以服眾心。誰知伍建章接詔在手，就寫道：「老王身死不明，儲君
無辜被殺。天下諸侯，各速興兵問罪，以擒國賊！」楊廣即將建章凌遲處死，夷其三族
。建章之子名雲召，領十萬大兵，鎮守南陽。一聞此信，放聲大哭，忙集諸將，欲與老
王報仇，另立明主，以興隋氏。請將皆曰：「願效犬馬之勞！」伍雲召大喜，遂起兵。
先破紫荊關，後破龍珠寨。煬帝聞之，急命韓擒虎為帥，宇文成都作先鋒，領兵十萬，
征剿南陽。雲召與成都在龍珠寨相拒月餘，連戰三百合，不分勝負。韓元帥暗發令箭，
襄陽太守王仁起兵攻紫荊關﹔又令荊州守將劉斌起兵，以攻南陽。使雲召首尾不能相救
，祇殺得伍雲召匹馬單槍，微服而逃。卻想起五年前，李靖教我棄官而去，可免南陽災
難。今日果如其言。李靖又說，我與佛家有緣，我不免削髮為僧，修回淨土罷。忽又想
起當年李靖曾說，天上黃星現於翼軫之墟，乃湖廣河南聯屬之處，日久當有賢人相聚。
即天下大亂。黃州可保無虞，我不免往彼處安身。
　　正想之間，忽見前面一座小小禪院，門書「紫竹庵」三字。遂棄了鞍馬，脫下盔甲
，步行入庵，求庵中永善長老與他削髮。再穿上僧衣，戴上僧帽，向佛前參拜，自取法
號曰喪吾和尚，蓋喻喪吾主，喪吾國，喪吾家之意也。即拜老僧永善為師，囑咐道：「
倘有追兵趕至，切不可走漏。」老僧答曰：「大人放心。」即望黃州而逃。幸虧韓元帥
收督軍兵，入城安民，不十分追捕。回奏煬帝祇說伍雲召死於亂軍之中，暗做了一個人
情。
　　再說伍雲召出了南陽地界，將近西陵，見一座高山，深入雲漢，週圍三十餘里。行
至山下，見蒼松翠柏，紫竹奇花，般般可愛。山邊有一草店，就在店中歇息。店中祇有
一位老母，喪吾問道：「媽媽尊姓，若大年紀，如何在此孤山之下，開此草店？」媽媽
道：「老婦姓韓，祖居山下。因此地路孤，行商不便，在此開一小店，以安過客。」喪
吾道：「你家老公何處去了？」媽媽道：「老公名韓普，去世今已七年矣。所生二子，
一名韓周，一名韓同，俱往山中採樵去了，少一時就回來的。」喪吾道：「此山名甚麼
山？」老媽道：「名大霧山。亡夫在日，專心奉佛，中有所得，常言大霧山上應九天秀
氣，下通海島真源。頂上有田百畝，甘泉數處。又不時有白雲慶聚，五七年後，當有異
人在此飛昇。」喪吾道：「老公既知未來，可留得有些著作否？」媽媽道：「老公去世
之時，將平生所看紫書丹經，並自己著作，逐一鎖在箱中。寫了幾句遺言，叮嚀謹慎，
不可輕易動他。」喪吾道：「貧僧大膽，再求一觀，看遺言是說要甚麼人，方纔許開箱
。」老母道：「使得。」遂取出箱來，請喪吾觀看。祇見上書道：
　　吾喪西回，喪吾東來。
　　禪機萬語，都來一句。
　　真個喪吾，佛家種子。
　　喪吾看罷，對箱子叩頭道：「老先生真是明心見性的人。貧僧的法號喪吾，這箱子
明明是說要弟子方可開看。」韓婆道：「既是亡失遺言，請大師開了罷。」喪吾道：「
貧僧豈敢驟開？待弟子齋戒數日，方敢啟視。」不一時，弟兄二人俱已回來，老母令二
子與喪吾拜謁。用了齋飯，談論到晚。次日，喪吾請韓氏弟兄，同至大霧山頂，結一茅
庵，自此喪吾在大霧山頂，自耕自種，早晚看經念佛。又將韓公箱中丹經紫書。細心觀
玩，如此三年，毫無所得。
　　一日，是八月中秋，韓周奉了母命，帶著果品饅頭，上山與喪吾賀節。盤桓半日，
韓周回去。到了晚上，一輪明月，團團如鏡，漸漸東昇，其時天朗氣清，仁風交暢，喪
吾即向禪床跌坐，雖未能洞明心性，卻也是五蘊皆空。忽然想起在南陽為官之時，值此
佳節，有多少文武官員前來賀節，於今夫人、公子也不知生死存亡。又想起父親無辜被
殺，全家死於刀下，不覺放聲大哭。哭了一回，又想道：「兵敗城破之日，匹馬單鎗，
微服而逃。幸得紫竹菴中那個和尚削髮贈衣，又虧了韓元帥暗地周全。逃至此處，韓氏
母子視若至親，真個難得。」思前想後，漸覺神昏，悠悠欲睡。
　　忽在一道靈光，自虛無法界而來，撞透頂門，灌注心田，自覺心中有眼，觀照四表
。白光之內有一道人，頭戴金箍，手扶拐杖，髮如螺，盤跚而舞，且歌且躍。歌曰：
　　三心難成道，一心見如來。
　　如來即真性，真性似月明。
　　月明不在天，月明不在水。
　　明月照虛空，了然無罣礙。
　　問爾學道人，這個會不會。
　　喪吾聽罷，不動聲色，以心拜謝。自此喪吾洞明心性。在山中面壁十年，功成果滿
，遂改大霧山為大悟山，遠近聞名。訪謁者逐日如雲，竟將一座茅庵，蓋造數十間禪院
。要知後事如何，且看下文分解。
第九回     觀音寺喪吾說法　白蓮池九賢賦詩
　　卻說西陵縣雙龍鎮，有一觀音寺，寺中一僧，名曰醉月，門下徒弟有五六十人。這
醉月長老謹守清規，日率弟子春耕秋種，竟成巨富，一日，醉月長老謂諸弟子曰：「吾
自出家以來，祇知道苦念彌陀，究竟不知‘彌陀’二字，出於何處？今聞大悟山有一喪
吾和尚，通玄達妙，見性明心。趁著四月八日，佛祖壽誕之期，我欲請喪吾下山，到吾
寺說法，講解經義，也不枉出家一場。」眾徒弟齊聲應道：「惟師命是聽。」
　　醉月長老帶了兩個徒弟，行了七十多里，到了大悟山。上得頂來，見白鶴啣花，猿
猴獻果，香清味淡，別是一番世界。看見山門，早有兩個和尚前來相迎，與醉月師徒相
揖而入。進了客堂，彼此合一。醉月細說來意，那和尚搖頭道：「我家師父自上山來，
二十餘年，並未下山。即山下名家巨族，吟詩插柳，概不迎送，豈肯到你寺中說法？」
醉月道：「你家大和尚既通禪禮，自然慈悲度世，況我請去說法，是闡揚佛教，代天宣
化，比不得是俗家往來，一派虛名，全無實際。煩二位大師領我進去，見了大和尚，料
不推卻。」
　　二位和尚遂引醉月入方丈，見了喪吾，醉月倒身下拜。喪吾連忙扶起，分賓主而坐
。醉月具道來意，喪吾欣然答道：「久聞你觀音寺山不高而秀，水不深而清。蘭山聳翠
於面前，柏巃橫枕於背後。砂環水轉，松茂竹苞，為西陵第一名境。乃高士託足之所，
良緣廣聚之鄉，吾心嚮往，已非一日。今大師既來相約，切願拜在下風，平生之願足矣
。」醉月見喪吾應允，喜形於色，道：「我師慈悲度世，真乃天人之師也。」到了次日
，喪吾引醉月參佛既畢，吩咐徒弟好生看守山門，下山望觀音寺而來。醉月使眾僧各各
參見，十分恭敬，自不必說。住了數日，雙龍鎮上，人人知道觀音寺請了一位高僧。於
四月八日昇座說法，老老小小都來聽講。醉月又使人請七位賢士齊來坐敘。那七位賢士
，為首的是：孝廉公朱若虛，致仕邑侯楊廷臣，漢皋諶于飛，木蘭山鐵冠道人張良貞，
仙姑庵尼僧慧參，孝廉陳榮兗、葉同觀。七位賢士，一一與喪吾相見，各道相慕之意。
喪吾見七人皆是儒風道骨，好生歡喜。到了四月八日，喪吾出示帖山門外，書道：
　　　　大悟山喪吾和尚告稟諸位檀越大護法：僧中年出家，資性愚昧，德不自量，辱
昇禪座。於本月八日，宣說吾佛陳言故典，有污聰聽，抱愧良多。自辰至巳，請善男到
經堂講經﹔自午至未，請善女到經堂講經。庶男女有分，清規不越。謹白。
　　卻說那雙龍鎮及四方善士，都知喪吾是個有名高僧，到了初八日，士女如雲，畢集
山門之外。辰牌時候，寺內鐘鼓齊鳴，笙簫迭奏。一陣陣香風撲鼻，一雙雙白鶴旋旛。
停了一會，又磐聲響亮。聽者塵懷頓盡，善意興興。眾僧簇擁喪吾參佛昇座。頭戴五佛
冠，身披大紅袈裟，足踏雲鞋。兩旁僧眾，又金鼓大振，簫管齊鳴。須臾，金住鼓停。
那大和尚高聲吟道：
　　　　無生父母，淨土家鄉。生我沒我，空作昂藏。認取歸路兮，莫旁徨。
　　和尚吟畢，眾寂無嘩。僧寺人等，無一個上前參問。那大和尚又吟道：
　　未生我兮誰為主，既生我兮主我誰？
　　大道不明空費力，水中明月自修持。
　　喪吾吟罷，左右僧士無人敢應，一個個形如木偶。祇見人眾中走出一個小學生，頭
戴青巾，身穿藍衫，年紀不過八九歲，步至禪座下，合掌對那大和尚答道：
　　未生我兮天為主，既生我兮心為主。
　　大道若明不費力，水中明月好精神。
　　大和尚聽了，合掌當胸，又高聲吟道：
　　水中明月好精神，風送波搖萬點星。
　　不盡浮雲蔽月色，清池裏面影沉沉。
　　小學生不慌不忙，順口答道：
　　性靜如水慧如月，六慾不生萬念寂。
　　浮雲生滅空往來，寥寥太虛無罣礙。
　　大和尚又吟道：
　　龍從火內出，虎向水中生。
　　九葉蓮臺上，自度自家人。
　　小學生答道：
　　心中煉性龍火出，性中立命虎水生。
　　心花燦爛蓮花生，元神起是自家人。
　　大和尚聽了，口稱：「善哉，善哉！」又吟道：
　　元神真又真，空寂見無生。
　　返我真面目，淨土好安身。
　　小學生聽了「返我真面目」這一句，料喪吾識破機關，又見喪吾下了法座，有相遜
之意，往外就跑，不知去向，喪吾也退入方丈去了。那些看的眾人，都道這個和尚果然
有些道行，感得天神下降，不然，那有不上十歲的小學生，就能出口成章？一個個疑神
見鬼，惟有朱若虛暗笑不止。大家進方丈，請大和尚再出說法，不表。
　　卻說這小學生，不是別人，就是若虛之孫木蘭女也。若虛因他從小聰明，五歲入學
，將一十三經讀得透熟。他又喜看佛經道典，深通其妙，所以三教宗旨，心傳妙法，一
一皆知。當日聽了喪吾所云：上半日是男子聽法，下半日是女子聽法。木蘭心中想道：
「與男子說法，必是盡性至命之理﹔與女子說法，不過是因果報應。」私向伯母房中，
將哥哥克念的頭巾、藍衫穿著，儼然一個小相公模樣，竟來觀音寺聽僧說法。當時見喪
吾連吟二偈無人參解，他就忍耐不住，竟到法座下與喪吾對答。比及喪吾下座之時，他
卻跑出山門之外，竹林之中，取下頭巾，脫去藍衫，與一班女娘，匆匆而回。況且朱家
家法，一切內眷足跡不出中門。誰人認得？朱若虛雖然曉得，也不肯說明。當日見他有
如此大才，到也歡喜。自此喪吾在觀音寺，與諸賢或登木蘭之峰，探灄源之浦，尋白雲
之洞，觀城潭之水，吟詩作賦，講道談經。住了半年，纔回大悟山。
　　過了一年。一日，觀音寺池中蓮花開放。醉月長老命徒弟搭起一座冰閣涼亭，請諸
賢來賞蓮花。及諸賢畢至，依次而坐，早有侍者焚香烹茗，茶酒並進。那諶于飛開口言
道：「目今大唐天子明良際會，胡越一家，五穀豐收，三災永息。使吾等高歌酣飲，對
此光天化日，和風慶雲，花呈其色，鳥奏其音。我等各吟蓮花詩一首，以誌今日之勝。
」眾人皆道：「說得有理。」九賢吟罷，彼此相賞，侍者又茶酒並進，果食重添，直飲
到月上三竿，方纔散席。到了次日，喪吾道：「樂不可極，貧僧欲回大悟養性，期至九
月八日，我等九人一齊到朱兄府中賀節，列位切不可失信。」九人齊聲道：「謹遵臺命
。」於是九賢各各作禮而散。欲知後事如何，且看下回分解。
第十回     朱若虛遺言囑子媳　尉遲恭奉旨造西寺
　　卻說朱若虛見眾賢散去，每日焚香注水，靜坐觀心見性。天中境界，愈窮愈妙。到
了九月初七日，偶染寒疾，天錫、天祿請醫調治。若虛不肯服葯，將書箱中小小一個綿
包袱取出來，叫那九歲孫女朱木蘭出來，命之曰：「此書傳至李靖，出自龍宮，肇於軒
皇風后，演於尚父、留侯。內卷曰《陰符》，外卷曰《遁甲》。吾相爾根氣不凡，料可
傳授，風后、留侯諒不吾責。」木蘭頓首受命。
　　到了初八日，九位賢人相繼而至。若虛命二子出迎，到內室相見。喪吾曰：「吾兄
抱恙，我等一來問安，二來不負前日觀音寺之約。」若虛曰：「兄長高明遠見，今日齊
來舍下相聚者，知我明日當與兄等永訣也。」眾人曰：「吾兄善自保重，吉人天相，休
為意外之虞。」若虛到了初九日，謂眾賢人曰：「死生有定，天命難挽。今日之生，乃
前日之死。今日之死，乃後世之生。生死不明，徒來人世。出得生死，是為仙子。吾夢
文昌帝君，召我為南宮桂香殿主簿史，吾復何憂？願諸公善養元真，保正性命，毋以善
小而不為，毋以惡小而為之。他日功成果熟，同作南宮仙子。」
　　又招天錫、天祿而言曰：「人生在世，如花開謝，如月缺圓。君臣遇合，原於天命
。父子篤恩，兄弟篤愛，出自性真。夫妻良緣，雖由命定，然淑女可求，良配可擇，姤
婦可出，惟有朋友，乃擇善之助。身心性命，可以相輔﹔死生利害，可以相救。交匪其
人，終身之垢。故國之興廢，關乎權臣﹔家之成敗，視乎密友。古人云：能媚予者，必
能害予，斯人勿友﹔肯規予，必肯助予，此士當交。更有一等矯情飾貌之人，口吐經詞
，心若蛇蝎，因人喜好，窺人性情，出言投機，作事合意。此所謂靜言庸違，象恭滔天
，是不交於君子之誅者也。宜避之如仇，遠之如虎，若與之交接，身家性命，為其所累
。」二子叩頭領命。又招秦氏、楊氏謂之曰：「女子不知《詩》、《書》，雖於言孝弟
，但知敬公婆，慎言語，便為賢婦。能慎言語者，自然能順丈夫，能和妯娌，再勤紡績
，守家教，非賢婦而何？」二媳叩頭而起。忽然白鶴集於階前，異香發於庭所。若虛急
索紙筆，題云：
　　以心達心，以性化性。
　　知身是客，得吾之真。
　　若虛寫畢，以目視喪吾，喪吾即附耳念了數聲「南無阿彌陀佛」，若虛遂瞑目而逝
。朱氏全家舉哀。諸賢一個個傷感不已。相與理喪助葬。事畢，各回。天錫、天祿守墓
三年。家人失於提防，家物、財帛，一火而空。又過二年，就一貧如洗。幸弟兄二人貧
而立志，毫不妄為，秦氏、楊氏與木蘭織機度日，按下不表。
　　再說先年煬帝自下揚州觀玩瓊花之後，流連忘返，饑饉薦臻，盜賊四起。天下諸侯
，各據州縣，宇文化及竟弒帝自立，稱為夏王。李靖見天下大亂，遂與魏徵、房玄齡、
徐敬業、尉遲恭、三公子商議，欲起伏義之兵，聲宇文化及之罪，以清宇宙。三公子遣
玄齡卑辭重幣，去見突厥，借兵五千，以援聲勢。他日功成，割冀州八十一州縣為勞。
突厥與其弟頡和商議，頡和曰：「目今中原變亂，三災並興，安天下者，非世民而誰？
吾主其許之。」右長康和阿奏曰：「唐公借兵，主公斷然不可許他。」突厥曰：「卿家
老成練達，惟正詞是吐，危語為陳，寡人靜以待命。」康和阿曰：「公子世民素有大志
，今欲舉兵南向。來我國借兵者，其計有三便：一者欲興兵中原，太原空虛，恐我國襲
其巢穴，非來我國借兵，心欲我國策大臣上將，於彼為質也﹔二者借我國聲勢，使各鎮
反王望風而回﹔三者許割冀州一帶地方與我國為勞，是非重利誘我君臣與彼為力。他日
之功成，卻道中原土地，與北國山川，若馬牛之不相及也。」突厥曰：「相國所見極是
。但彼國君臣在此，何以謝之？」康和阿曰：「主公設筵餞行，與來使對天盟誓，不但
不來入寇，倘別國侵太原，我國必然發兵護救。他日成功，以冀州一帶地方為勞，又要
這來使歃血為盟，為後日之據。如此則我國不勞，而彼國感恩。」突厥聽之，喜形於色
，謂百官而言曰：「孤有康和阿，猶秦穆公之有百里奚也。」次日，突厥如康和阿之言
，與房玄齡盟。乃謂玄齡曰：「孤今與爾既立盟誓，永結脣齒，公子南征，不但無內顧
之憂，並有泰山之靠，勝發兵十萬也。他日功成，爾主負孤，孤負爾主，皇天厭絕！」
玄齡索了回書，望太原而回，見了公子，備道如此如此。呈上回書，世民大喜。
　　李靖曰：「公子可聲言為主報仇，先討宇文化及之罪。再傳檄各鎮反王：歸命者，
賜爵封侯﹔逆命者，弔民伐罪。如此，則不怒而威，天下可定也。」世民謝曰：「先生
金玉之論，天下之福也。」如是奏知唐公，起兵十萬，拜李靖為帥，徐敬業為參謀，尉
遲恭為先鋒，其餘隨征將士，不必細說，留魏徵、房玄齡監國。出師六七年，天下大定
，胡越一家，建都長安，國號大唐。事載唐紀，此處不贅。
　　再說大唐高祖在位，天下太平，四海無事。惟有北番主突厥不朝不貢，每年遣使臣
責唐主違盟背約，索取冀州地方。高祖念他有脣齒之誼，置而不問。過了數年，建成與
世民不睦，此事愈閣一邊。到了太宗登位，貞觀三年，湖廣武昌府節度使尉遲寶林上本
告急，言武昌城池被江水衝壞，淹死居民無數。太宗見奏，龍顏不悅，退入後宮去了。
次日登殿，命鄂國公尉遲恭領餉銀十萬，往武昌監造城池﹔又命皇叔李道宗明日設筵於
凌煙閣，與尉遲恭餞行。
　　尉遲恭領命，次日來凌煙閣款燕。那李道宗尊貴自居，卻不十分為禮。尉遲恭心中
不樂，飲了幾杯，因舉杯問道：「主上不恤民力，修此凌煙閣何故？」此時道宗亦醉，
因答曰：「此閣為我李氏先世有大功於社稷，故能受天之命，為天下主。凡吾李氏子孫
，皆祖宗之裔，主上修此閣，乃燕毛序齒親親之意。詩曰：諸父昆弟，備言燕私。與異
姓無與也。」尉遲恭對曰：「非也。主上念隋運終將，天下大亂，生民塗炭，奮然有安
世之心。及四海清平，海內一家，則念文臣有牧民之勞，武將有開國之苦，修此凌煙閣
，以效漢武雲臺故事。此所謂禮賢才，敬大臣也。雖有周親，不如仁人，同姓何居焉？
」道宗怒道：「大臣與皇親，孰上孰下？」尉遲恭道：「當日主上被難，臣單鞭救駕，
此時不見皇親。」道宗大怒曰：「爾每每自恃功高，藐視皇親，不念今日之富貴，是誰
家之爵祿？吾又何得與武夫對飲，自忘尊貴哉！」遂推棹而起。尉遲恭大怒，一掌打去
，道宗「哎喲」一聲，暈倒在地，打落門牙四齒。多官上前勸解，光祿寺大臣已將此信
報與太宗知道。
　　太宗先召道宗，責之曰：「李氏之有天下，敬德之勞也。朕之有今日，敬德救之也
。皇叔宜卑以自牧，不宜與大臣競。」再召敬德讓之曰：「朕道卿年老氣衰，心平氣和
，奈何仍然少年情性，傷吾父之愛弟，辱寡人之至親，朕每思漢高祖殺戮功臣，心甚恨
之。今觀卿如此行為，毋乃功臣自取，不獨責漢高祖一人已也。然分外之恩，不可多得
，卿宜自愛，勿使朕憂。」尉遲恭乃叩首謝罪。太宗又道：「卿位極人臣，所不足者國
戚耳。朕有一女，名開唐公主，使奉卿箕帚可也。」尉遲恭叩首曰：「臣糟糠之妻，願
富貴不相易，此事斷不敢從命！」太宗道：「卿如此尚義，忠心可知。」乃止。
　　尉遲恭即辭聖駕，望湖廣而來。到了武昌，寶林接入，父子相見，擇日興工。三年
有餘，工程告竣，欲回朝繳旨，太皇后竇國太傳懿旨到。尉遲恭忙排香案開讀。內云：
　　　　朕幼生西陵城右，常隨母吳夫人西寺進香。彼時見佛像零落，廟宇敝漏，今五
十餘年，廢敗可知。特命爾鄂國公尉遲恭往彼重修，務使巍峨莊嚴，盡善盡美。欽哉，
用命！
　　尉遲恭謝恩既畢，起馬望西陵西寺而來。選能工巧匠，擇日興工。造了半年，工程
將半。一日，尉遲恭精神困倦，伏案而寐，忽然聞磬聲嘹亮，嫋嫋然如怨如慕，如泣如
訴。尉遲恭聽之，驚訝不已，起身信步閑遊，轉過曲檻，見一座花園，十分幽靜。週圍
看了一遍，處處花鳥宜人，亭臺悅目。又轉過西廂，隱隱聞讀書之聲。尉遲恭不好遽入
，立窗外而聽，卻於窗隙中舒眼一看，卻是故人朱恩兄在內。急忙走入，躬身下拜。那
人昂然不動。尉遲恭又拜道：「恩兄別來無恙？」那人拂袖起去，向外就走。尉遲恭一
把扯住，不肯放手。那人當胸一掌打來，跌倒在地。猛然醒來，乃是南柯一夢。叫聲：
「哎喲！我二十餘年勞於王事，未報兄長大恩，我尉遲恭真無義男也！」又想起在朱仙
鎮遇難相救之時，不覺眼中流淚，慨歎不止。左右將校見公爺傷感，慌做一堆。尉遲恭
收了淚，召香元和尚問曰：「此地有一個老孝廉公，他姓朱名叫若虛，住在何處？」香
元和尚答曰：「此人住在雙龍鎮，至此有一百一十里。聞他去世，未知確否？」尉遲恭
大驚，即傳城守王咸宜代理監工：「本帥明日要往雙龍鎮走一遭。」
　　次日不等天明，帶隨身將校，望雙龍鎮而來。尉遲恭性急馬快，不上大半日，就到
了雙龍鎮。找問朱若虛門戶，一人指著兩間草屋道：「朱若虛死了五年，兩個兒子窮得
可憐，住在那裏。」尉遲恭吩咐從人在外，單身走入茅屋中。天錫見了，慌忙來迎。尉
遲恭望上一觀，見朱若虛夫婦的一雙影像，都供在上面，遂倒身下拜，大哭起來。那哭
聲如雷，不住的千恩人，萬恩人。天錫同二子齊來勸解。敬德想起在朱仙鎮相遇之時，
歷歷在心，一發大哭。天錫見他是一位顯貴模樣，又痛哭不已，不好動問，祇得出來向
從人拱手道：「請教列位，這位老官人，姓甚名誰？」他的從行將官齊齊答道：「這就
是開國元戎鄂國公也。」
　　天錫上前跪拜道：「叔父遠涉而來，不必過哀，恐有傷貴體。」尉遲恭方纔止了聲
，收淚問道：「相公，我恩兄是你何人？」天錫回道：「是侄兒的先考。」尉遲恭問道
：「你是天錫，是天祿？」天錫道：「侄兒名天錫，舍弟天祿，採薪未回。」尉遲恭又
問道：「你父親當日豪傑，門下必無虛士。在日有幾位賢友？」天錫道：「父親在日，
與大悟山喪吾和尚，觀音寺醉月長老，仙姑寺慧參尼僧，木蘭山鐵冠道人張良貞，致仕
邑侯楊廷臣，隱士葉同觀，漢皋諶于飛，孝廉陳榮兗，共九人為友。」尉遲恭道：「賢
侄可將諸位賢人請來，與我一會。」天錫唯唯而應，面有難色。自古道：家富能役人，
家貧受人役。況且天錫家中一貧如洗，這九賢若至，便如何款待？尉遲恭心下明白，叫
從人把帶來的奠敬呈上，共紋銀一千兩。對天錫道：「你可作速代我買辦五牲祭禮，候
諸賢到齊，同到你父親墳前祭奠一番，以適我意。」天錫接了銀子，口稱：「難得叔父
美意。」不一時，天祿回來，天錫迎而謂之曰：「此父親故人尉遲叔父也。」天祿上前
叩頭，尉遲恭雙手扶起。見他弟兄二人言語清利，氣宇軒昂，倒也歡喜。天錫即命天祿
，持兩個官寶大錠，往錢店換錢使用。那店官人見了問道：「此銀何處得來？」天祿道
：「此是父親一個故人送來的。」店官人道：「此人姓甚名誰，現在何處？」天祿恐驚
動地方官長，不肯說明，便道：「此人方至，尚未問他姓名，權且將錢五十貫付我使用
。」店官點頭不言，天祿回去了。
　　卻說這店官人有財有勢，專好結交官府，興害貧民。當日見了天祿兩個官寶，心生
疑異。卻又想到天祿家貧已極，他的親戚故舊都是貧民，如何有人送他大官寶？若是富
貴豪家，他必說出名姓，料此人必是大盜。即來千戶衙中，對劉玉龍說出此意。劉千戶
又知會巡檢馬守松，即忙換了衣服，扮作客商，帶兩個親隨，來天錫門首探望，伸頭縮
腦，令人可惡。見那些將校面貌凶惡，卻是平民打扮，有兩個喝道：「甚麼人，還不站
開些！」這千戶、巡檢兩個官長，答道：「你是甚麼人，敢來此地大呼小喊！」這將校
大怒，大罵：「好大膽的狗才！」手執馬鞭，劈面打來。劉千戶、馬巡檢將鞭子扭住，
兩下廝打。內中又走出兩個將校，將千戶、巡檢按倒在地，將要動手，二官大叫道：「
我是本地方千戶、巡檢也。」將校聽了，發一個冷笑，叫聲：「弟兄們，快拿繩子來，
將兩個狗才弔起！」幾個親隨道：「爾等是甚麼人，敢將地方官如此凌辱！」這些將官
那裏肯答應他。朱天祿在家中，聽得外面囉唣，出來看時，認得弔的是二位官長，對眾
人求饒，眾人道：「若是平民，我等還放他，他是地方官，不來伺候也就罷了，還敢在
門首搖來擺去！」天祿無可如何，祇得進去稟知尉遲恭。尉遲恭道：「吾來此處，原不
驚動地方，他二人既來，可有手本？」將校道：「他二人民服而來，長在門首觀看。小
的們再三喝之不去，及至打他，他纔說他是地方官府。」尉遲道：「這是何故？」尉遲
恭叫將他放了。二官回去，換了公服，各執手本，跪上門來，手下將校，不肯傳進。尉
遲恭那裏曉得？跪了半個時辰，幸天錫出來看見，說個人情，放了回去。二官又差人抬
酒席送來，撥衙役伺候不題。
　　次日辰巳時候，諸賢相繼而至。尉遲恭見眾人皆是儒風道貌，鶴髮童顏，十分敬重
。及祭禮齊全，尉遲恭同八位賢士，緩步而行。這千戶、巡檢，也相隨在後。到了若虛
墳前，排開祭禮，尉遲恭朝服而拜，大哭不止，八賢亦相向而啼。天錫、天祿祇得上前
相勸，挽尉遲恭回舍。次日，醉月邀尉遲恭同八位賢士，到觀音寺設齋，尉遲恭欣然而
往。見觀音寺山清水秀，十分歡喜。進了佛殿，合掌參拜。醉月盛排齋筵。尉遲恭因說
道：「方今聖上愛賢禮士，眾位賢士何不出仕為官？」喪吾道：「我等八人，年屆年朽
，不堪推薦。惟有天錫、天祿，廷臣之子楊琰，三位賢侄，懷才未試，公爺可保舉出仕
。」天祿說道：「侄兒願守先人墳墓，叔父祇保吾兄為官，願斯足矣。」尉遲恭點頭，
對醉月道：「愚弟有聖命在身，不敢久停，今夜吾等盡不夜之長，愚弟明日清早，就回
縣。候西寺工完，吾使差人來迎喪吾師，到彼處說法﹔二來接諸位仁兄，到寺中盤桓數
日，就要進京繳旨。」說猶未了，祇聽得一個老婦人，在寺外叫冤。尉遲恭命從人喚那
婦人進來。不知婦人所叫何冤，欲知詳細，再看下文分解。
第十一回     天祿貧受千戶職　木蘭劍劈白狐精
　　卻說尉遲恭在寺中，與諸賢作別，忽有一老婦人在寺外叫冤。尉遲恭命從人喚那婦
人進來，尉遲恭問道：「你有甚麼冤枉？」那婦人道：「小婦人姓沈。因本鎮的千戶劉
老爺生了少爺，雇小婦人的兒媳王氏為乳母，至今七年，不見放出，竟納為偏房。小兒
年輕懦弱，無力伸訴。小婦人聞公爺到此，故敢大膽叫屈。」尉遲恭大怒，即著人將劉
千戶喚到，公爺問道：「你為何強佔民婦為妾？」劉千戶叩首道：「千戶並無此事。」
公爺叫沈氏出來對證，千戶啞口無言。公爺叫左右取軍威棍，將劉千戶杖了八十，革職
不用，將王氏斷回沈婆去了。公爺又對天祿說道：「賢侄既願守祖宗墳墓，這一個千戶
職銜，你且領受。」天祿叩首受命。尉遲恭大喜，即日辭了諸位賢士，上馬回西寺去了
。
　　卻說天祿受了千戶之職，回至家中，就有營中大小兵丁，齊來叩頭。祇見那馬兵、
步卒，旗長、隊長，長鎗手、短鎗手，弁委、外委，左巡、右哨，經制、把總，臨門參
見。擇了吉日，進了衙門，即久疏親戚，無不相賀。天祿留八位賢士，住了數日，各人
回去。惟有喪吾年尊路遠，天祿留在衙中養性。
　　一日，喪吾在衙中，觀心入定。見自己心火下降。腎水上升，虛靈性府，慧光發現
。團團如月光，照於四表。萬水千山，盡在目前。照見木蘭山一個白狐精，在空中往來
，有戲弄木蘭之意。喪吾見了，喫驚：「這個性物，自討天誅。吾若不治，等待誰來。
」到了次日，呼木蘭出來，叫聲：「孫兒！你有個仇星到了。吾有寶劍一口，你可帶在
身旁，晝夜不離，自然無事。」木蘭拜謝起問曰：「公祖既洞明心性，觀照本來，佛家
三皈之意，並六字真言，究竟是如何解說，祈公祖說明，以示未悟。」喪吾曰：「汝善
思維，善解問，汝向西方拜我佛祖，我纔說與你聽。」木蘭即向西方叩首。喪吾又曰：
「汝再向東方拜了大成至聖，我方敢儒釋交談。」木蘭又向東方叩首，喪吾也向東西而
拜，然後坐定，叫聲：「孫兒木蘭，仔細聽著：南字喻心而言，無字喻空寂之意。中心
空寂，自見真性，故曰南無佛。是佛弟子第一皈依也。真性既見，愈加精進，絲毫不許
散亂，散亂則心逐妄念，真性滅矣。絲毫不許昏沉，昏沉則月為雲，無覺無照矣。蓋心
不散亂，則輪迴可免﹔心不昏沉，則地獄可除。故曰南無法，是佛弟子第二皈依也。此
乃由戒而定，性從命立，由定而慧，命從性生。本來面目，立獻於前，是為真我，乃億
萬金剛不壞之元神也。故曰南無僧，是佛弟子第三皈依也。既明南無之法，又當識阿彌
陀佛四字。阿字是說人心惟危，彌字是說道心惟微，陀字是說惟精惟一，佛字是說允執
厥中。故云喜怒哀樂之調發謂之中。斯時至性湛如，即南無法也。發而皆中節謂之和，
即性道流行，阿彌陀佛也。故俚俗之人，見善人得福報，惡人得禍報，即曰阿彌陀佛也
。非發皆中節之意乎？汝乃精靈降世，當學上降女子，勿作中流之輩。上等女子，不呼
異姓為父母，不受男子之羞辱，不開腸破肚，污穢天地，即能參太極於心中，結聖胎於
圭內。為頂天立地之奇人。盡性了命之達士。這三教同源，再無他說。」木蘭再拜而謝
，復又跪下問道：「祖公先說明心見性，性中立命，如何又說盡性了命？」喪吾答曰：
「汝善思維，善解識。仁、義、禮、智，性中之理﹔孝、悌、忠、信，性中之德。守其
天真，修其天德，便是盡性工夫。性者，天命。盡性，正是了命。是盡了我內分當為之
事，故曰盡情，所以求無愧於天，無作於人也。」木蘭又再拜。又過了數日，喪吾自回
大悟山去了。
　　木蘭佩服喪吾教訓，仍然織機，不廢工夫。卻忙中偷閑，服鍊心性。一日，臨窗織
布，見日色沉西，入閨中靜坐。一時間，窗外月明，木蘭取書觀看。到了三更時候，侍
女掌燈，催木蘭歇息，木蘭也覺身體困倦，睡了片時，忽然寶劍嘖嘖作聲，木蘭即將寶
劍拿在手中。未及片刻時，一陣寒氣襲人，毛骨竦然。即將寶劍向床前亂砍，祇聽得「
哎喲」連聲，其音遠遠而去。次日天明，木蘭起來，視果然床前鮮血淋漓，有一隻狐腿
在地。木蘭秘密收藏，不必細表。
　　再說這個白狐精，在木蘭山修了千年道行。曉得木蘭女乃是山靈降世。又見天癸已
全，意欲採陽補陰，以全自己精氣。有喪吾在此，就不敢妄作。見喪吾去了，敢突入衙
中，以妖氣壓木蘭，竟被木蘭一劍削去一隻前腿，逃回木蘭山仙人洞，求師父胡秉池發
丹救治。後來在北番，自稱獨手大仙，與木蘭作敵。此是後話，不表。
　　再說尉遲恭回至西寺，即表奏朱天錫除授長沙知府，楊琰為梧岡知州，俱帶妻子上
任去了。秦氏在路病故，果如黃氏之言。欲知後事如何，且看下文分解。
第十二回     香元參禪難喪吾　太宗降詔討突厥
　　卻說尉遲恭在西陵城右，監修西寺，二年工成。尉遲即差人去請八位賢士，齊到寺
中盤桓。擇了吉日，請喪吾升座說法。本寺住持香元和尚，上前說道：「小僧自幼在本
寺出家。清規戒律並無過犯，紫書丹經、佛典道卷，無不明白。今皇太后洪恩，公爺修
造，於佛有光，與僧有緣。待小僧升座說法解經，果有不明之處。然後讓於喪吾不遲。
」尉遲恭道：「知不如好，好不如樂，恐爾道行不及喪吾。我明日出一偈言，爾等依韻
而和，看是誰高誰下，就不要爭論。」香元不敢再爭，退入禪堂，翻看經書，一夜不睡
。到了次日，尉遲恭坐在客堂，請八位賢士并本寺住持，齊來敘說。相見禮畢，依次而
坐。尉遲恭道：「我有偈言一首，求喪吾、醉月、慧參、香元四位太爺，依韻而和，明
日升座說法，以此為試。」眾賢士齊聲道：「請公爺佳作一觀。」尉遲即寫出道：
　　心月朗月連天淨，性似寒潭止水同。
　　十二時中宮覺照，休教昧了主人翁。
　　香元和尚即和云：
　　春來花發上林紅，草色青青天地同。
　　風月有情誰作主，危樓高坐老家翁。
　　喪吾對尉遲恭道：「今看香元大師佳作，佛經道典，包括殆盡，我等萬不能及，貧
僧不敢再贊一詞。」尉遲恭道：「爾吾交情猶如兄弟，況是筆墨酬答，何必過謙。」喪
吾不好卻意，祇得提筆寫道：
　　本來非色亦非空，月映波心萬派同。
　　不盡東風今有主，漁舟端坐老蓑翁。
　　慧參尼僧和云：
　　生意融融春色重，心如穀種機相同。
　　耕耘不費人間力，學個天真爛漫翁。
　　醉月長老和云：
　　無忘無助學真空，一念圓通萬法同。
　　太極中間存一點，六根斷絕見真翁。
　　尉遲恭將四人所作，一一看完，便對眾人道：「醉月、慧參二師所作，風韻高超流
俗，不若喪吾清逸自然。香元則矜持太重，尚未脫化。明日當推喪吾老師升座說法。」
眾皆曰：「公爺所論極是。」
　　過了一夜，次日，尉遲恭吩咐將寺門大開，許百姓進來觀看。到了巳牌時候，寺中
鼓樂喧天，笙管齊鳴。眾賢士扶喪吾禮佛升座，尉遲恭同文武官員向前稽首，口稱：「
請大和尚談經演教，代佛宣化。」喪吾合掌道：「佛法平等，無有高下。靈山不遠，即
是心頭。《金剛經》云：無人相，是空色之法﹔無我相，是空欲之法﹔無眾生相，是空
世之法﹔無壽者相，是空生死之法。《太上清淨經》，內觀其心，心無其心﹔外觀其形
，形無其形﹔遠觀於物，物無其物。此乃太上教人空心、空身、空世之法也。子絕四：
毋意，毋必，毋固，毋我，則與太虛同體，一切俱空。這就是南無不二法門。夫子溫良
恭儉讓，與四時合其序，便是真阿彌陀佛也。」
　　香元和尚合掌參求道：「啟問大師，何為華池？何為神水？如何謂火裏種蓮花？」
喪吾答曰：「性善若水，神明之德，故曰神水。性遇於心中，故曰華池。煉心見性，曰
火裏生蓮花。蓮花上端坐著一個金光真人，是性中立命，是性命雙修大道也。」
　　香元又問道：「如何為水火既濟？白雪黃芽，是何藥物？」喪吾答曰：「心為火，
性為水。心與道依，則水火既濟﹔心與道違，則水火相歧矣。性光皎潔如雪，命宗其色
如金，性光普照，命宗密藏，故曰白雪黃芽。」
　　香元又問道：「如何為乾坤交泰，聖日聖月？喪吾答曰：「《易》云：乾為首，坤
為腹，三華聚頂，五氣朝元，此乃後天。乾坤交泰，猶是小乘伎倆。天命之性，其德配
乾，父母意感而生我，其德配坤。鍊我真意，歸我真性，方稱先天。乾坤交泰，立見本
來面目。聖日聖月，不過性命之餘光耳。」
　　香元又問曰：「真性在何處找尋？」喪吾答曰：「思慮之神，道家謂之識神，儒家
謂之人心，佛家謂之密多心，數學謂之戊。性天中本來面目，道云元神，佛云如來相，
儒云道心，數學云已。其實是性天中之性地。欲見性天中清風皓月，先尋此性地立腳。
立得腳住，方能見性天，這就是真意也，就是玄關一竅也。」
　　香元又問道：「弟子敢問：人心、道心在何處分界限？」喪吾對曰：「人心、道心
，向靜而又靜之中，自然有個界限，分出表裏。古語云：不無不有，正當中道心也。比
如以日月為道心，則風雲雷雨人心也。以天為道心，則日月星人心也。以太虛為道心，
則有形跡之天，又人心也。佛云：無而不無，空即是色。道心也，元神也，有而不有，
色即是空。人心也，識神也。逐得識神開，纔見元神來。就是本來面目了。」
　　香元又問道：「本來面目，佛云金容瑞相，仙云歷劫元神，此貽從何處結成？與玄
珠罔象，有分別無分別？」喪吾答曰：「本來面目，靜則與太虛同體，無形無象。其大
無外，其小無內，故云元珠罔象。動則週遊六合，與神無異，故有天仙之稱。凡胎繫於
中黃宮之下，自產門而出﹔聖胎結於中黃宮之上，自頂門而升。此是明心見性之後，末
了一著工夫，不求而知也。」
　　香元又問道：「舍利子究竟是何物？」喪吾答曰：「凡人身為舍，心為利子﹔至人
心為舍，神為利子。至性中間一點靈光，非舍利子而何？故云舍利子是諸法空相。未生
天地以前，先有一點金光，居混沌之中，為太極之根。惟我佛祖如來、道祖元始、大成
至聖三大聖人，其足道以配之，非值配天配地而已也。」
　　香元又問道：「佛教行於西域，聖道行於東魯，觀音菩薩顯於南海，真武祖師行道
於北天，老子興道於中土，是何故？」喪吾曰：「西方之氣，殺氣也。我佛順其氣之自
然而立教。絕人事，割恩愛，戒妄想，除嗔怒，息邪淫，習靜定，空色相，其道絕滅。
東方之氣，生氣也。孔子順其氣之自然而立教。施人義，親五倫，齊國家，平天下，其
道文明。其土之氣濕而平直，故老子之教，善下而勝上，善柔而勝剛，善後而勝前，故
無為而不爭。其德配戊己，其道尚清虛。真武祖師鎮治北天，掌握雷霆，號令瘟火，善
惡報應。其象為坎，故稱玄天上帝。觀音大士居南海之中，普陀崖下。其象為離，如人
之有心，關一身之痛癢﹔如天之有日，照萬國之世界。所以這個菩薩，感應最速，慈悲
最大，呼之即應，求之即來。故有觀世音救苦救難之稱。」
　　香元又問道：「聖人能知鬼神之情狀，弟子敢問鬼神情狀，究竟是如何樣子？」喪
吾答曰：「鬼神者，聰明正直而一者也。太上曰：聖人抱一為天下式。佛教曰：不二法
門。孔子云：吾道一以貫之。一字就是鬼神情狀。」
　　香元道：「求大和尚把這個一字情形，刻畫出來，不枉今日說法一場。」喪吾答云
：「聖王之心一於民，惟恐其弗安。忠臣之心一於君，惟恐其弗正。孝子之心一於親，
惟恐其弗悅。烈女之性一於夫，惟恐其弗順。慈母之心一於赤子，惟恐其弗調。君子之
心一於性，惟恐其弗盡。小人之心一於利，惟恐其弗得。《大學》曰：在止於至善，於
至善而止之。一之情狀，鬼神之情狀，豈有他哉！」
　　香元又問道：「究竟心何以能明？性何以能見？」喪吾答曰：「天之生人，理以成
性，氣以成形。理之循環靡盡，善之默寓無窮。心為欲蔽，則昧理愧天，應物不當，故
心不明，性不見。莊子曰：嗜慾深者天機淺，是也。心明則性見，非先明了心，然後再
去見性。心暫明，則性暫見，心常明，則性常見。聖人教心克己復禮，是一氣工夫。道
家喻言火候，進陽火，退陰符，亦不可作兩樣看。」
　　喪吾道罷，香元和尚不敢再求，祇得叩頭道：「弟子願皈依吾師門下，備灑掃之役
。」忽然天鼓大鳴，金花墜地，彩雲繞殿，異香遍座。喪吾忙下法座，同大眾望天再拜
。叩畢，尉遲恭請喪吾並八位賢士，退入方丈歇息去了。盤桓數日，尉遲恭又請八賢齊
上大悟山，遊覽十日，遺書於寶林，教他教應朱天錫、天祿、楊琰三人，與八賢珍重而
別，卻悄悄的上京去了。
　　卻說太宗皇帝一日早朝，黃門官奏道：「鄂國公尉遲恭自湖廣回京，在午門候旨。
」太宗聽奏，遂大喜道：「宣他上殿。」尉遲恭三呼禮畢，太宗道：「卿往湖廣，不覺
五年，使開國老臣不遑安處，朕之過也。明日當設宴於凌煙閣，與卿為勞。」尉遲恭奏
曰：「臣身在湖廣，心在京都，神馳陛下左右矣。願陛下遠酒色，親大臣，治益求治，
安益求安。臣雖殺身，不足以報陛下何勞之有？」太宗道：「卿昭不信節，冥不墜行，
朕所素知。目今天下雖治，仍有未治者存焉﹔天下雖安，尚有未安者在焉。」尉遲恭道
：「臣居湖廣，無日不看京報。未治、未安之處，臣寔不知，願陛下一言，以發臣之愚
昧。」太宗道：「卿方涉遠而來，明日再說罷。」尉遲恭道：「君憂亦憂，君喜亦喜。
萬歲今日不言，臣今日夢寐不安矣。」太宗見尉遲恭忠心現於顏色，不得已方說道：「
北番突厥不朝不貢，到也罷了，每年遣使臣責朕忘恩負約，索取冀州地方，此事當之如
何？」尉遲恭奏曰：「突厥不朝不貢，抗違天命，其罪一也。索中國之土地，貪利忘份
，其罪二也。自恃勇悍，欺吾國老臣無用，其罪三也。主公若不發兵究治，恐國威挫損
。四夷背叛，悔無及矣！」太宗道：「須待開春發兵，卿家回府養息罷。」傳旨退朝。
　　過了數月，正是新春時候，太宗命尉遲恭當殿掛帥，賜上方劍一口，斬殺自由。又
賜敕書一道，御筆親題十二字，書云：「公卿以外文武等官，任爾調用。」太宗又命趙
國公李靖為軍師，一同北征，各賜御酒三杯。尉遲恭與李靖謝了聖恩，退回帥府。文武
官員都來參見。次日，尉遲恭上殿奏曰：「十三省兵馬，都是向日與主上平十八路反王
，掃六十四處煙塵，今日太平，念其休息，不失主上子庶民之道。惟有湖廣之兵，未經
報效，今日北征，應該用之，不知聖心如何？」太宗道：「卿既為帥，何必問朕，自裁
可也。」尉遲恭謝恩而出。回至帥府，發軍書十二卷，往調湖廣德安、陸安、鄖陽、岳
州、黃州、漢陽、常德、永州、衡州、桂陽、辰州、襄陽十二郡軍馬，克日在潼關取齊
。留荊州、武昌、長沙數郡不動。又命尉遲寶林，也來北征，加升雙龍鎮千戶。朱天祿
為提調軍馬總管之職。其餘隨征將士，不必細述。要知後事如何，且聽下文分解。
第十三回     憐親病孝女從征　聽波聲木蘭賦詩
　　卻說朱天祿自居千戶之職，日習弓馬，訓練士卒，夜緝盜賊，一境安泰，黎民歌頌
不休。過了二年後，時當隆冬之月，在雙龍鎮上查夜，五更方回。解衣而臥，偶得一夢
，其狀甚凶，醒來心神恍惚，等待天明，叫丫環快請小姐出來答話。丫環走至內閣，叫
聲：「小姐，不要織機，老爺請你說話。」木蘭道：「老爺夜來辛苦，今如何起得這樣
早？」即來父親房內請安。天祿道：「吾兒請坐。你老父今日五更初頭，偶得一夢，好
生奇怪。我兒負性聰明，必有妙解。」遂如此如此，這般這般。木蘭道：「此夢先凶後
吉，大喜之兆。父親夢與青羊相鬥，扯斷其尾，而羊心拖出，分明是個‘恙’字。父親
明春當有重病臨身。忽有童子歌《採薇》之詩，此詩乃遣戍役之詩，詩中有云：‘不遑
寧處，玁狁之故。’當有王命出師北征也。‘憂心孔疚，我行不來。’言日月久遠，回
期無定。‘楊柳依依，雨雪霏霏。載渴載飢，莫知我哀。’是勤勞之甚，王事不可緩也
。那墜地羊兒忽化為熊，來咬父親，是病痊而有生子之兆。詩云：‘為熊為羆，男子之
祥。’」天祿聽了，哈哈大笑道：「食君之祿，當分君之憂，雖有重恙，何足懼！不孝
有三，無後為大。吾年已五十，晚年生子，亦復何憾哉！」木蘭聽了父親之言，暗暗下
淚，退入機房去了。自此木蘭早夜織布，日午之後，卻向後園走馬射箭，暗有代父出征
之意。
　　到了新春時節，天祿往武昌節度使衙門賀節，尉遲寶林待以上賓之禮，天祿以職守
自居，不敢抗禮。寶林道：「我家富貴，當與兄家共之，奈何過謙！」留天祿在衙中住
了數日。家人朱明私將兵房科王鶴松，去年老家爺來看，他便追索規矩銀若干，說與衙
中用事之人，寶林因而知道。即書虎頭牌掛於轅門之外。書云：
　　　　兵科王鶴松，喝叱官長，妄作威福，仰武昌府重責除名，不許再充。
　　天祿知道，即責備朱明一番，辭了寶林，望雙龍鎮而來。誰知武昌飲酒過度，加之
受了江上風寒，筋骨疼痛，日重一日，漸漸的臥床不起。木蘭見應了去年夢兆，心下著
忙。忽朱明報到：「大悟山喪吾大師來了。」天祿命請進來，內室相見。喪吾道：「老
爺此病必是內外兼傷，未可痊愈。聞知木蘭孫兒，這些時在園中習學弓馬，老僧少日曾
學得一桿槍法，我費三日工夫，傳與你罷。」木蘭大喜。學了二日，將七十二路鎗法件
件皆通，喪吾辭回大悟山去了。
　　又過了二日，木蘭見父親病勢仍然如故，在床前時刻不離，或奉湯藥，或奉茶水，
略見天祿身心快暢，便向機上投梭，機聲不斷。
　　這一日，天祿見木蘭母子在房中久坐不出，有吞聲而泣之狀。天祿心中想道：「我
病料不至死，今日略見順適，何為他母子在此愁腸萬狀，哭而不言？」就開口問道：「
將令既至，要我北征，爾等為何隱而不言？難道這是瞞得住的？」楊氏道：「相公何以
知之？」天祿道：「去年青羊之夢，料今春必應，予豈忘之？今觀你母子情形，早已知
道。」楊氏道：「尉遲元帥軍令前來，命爾為提調總管之職，往催一十二府人馬，此事
如何是好？」天祿聽了，扒將起來，站立不住，又倒下床去，一連數次。木蘭大叫道：
「爹爹保重！」天祿道：「將令如山，豈可怠玩？」木蘭跪在床前，叫聲：「爹爹！孩
兒一言相商，望爹爹細聽。孩兒今年一十四歲，兵書、戰策般般通曉，走馬、射箭件件
皆能。前日喪吾傳我一桿槍法，神出鬼沒，情願女扮男粧，代父出征。依去年青羊之夢
，父親定有生子之兆，今日之病未可認為禍也。」
　　天祿聽了，心中想道：「木蘭八歲之時，就女扮男粧，與喪吾參禪。今年一十四歲
，詩書通曉，武藝超群，就是出征，也可去得。況他將生時，夜夢是木蘭山靈降世，後
來必定是女子中奇人。」遂將頭點了一點，叫聲：「我兒起來！」即命丫環喚朱明進來
。朱明走至床前，雙膝跪下，叫聲：「老爺！元帥將令甚急，老爺抱病，如何是了？」
天祿道：「你小姐要女扮男粧，代我出征，你可保他同去，切不可走漏消息。」朱明道
：「小姐大賢大孝，小人願生死相依，不消老爺吩咐。」天祿大喜。楊氏道：「朱明，
你用心保小姐出征，你的妻子兒女，我自然另眼相看，你也不必罣心。」朱明道：「小
姐願為孝女，小人願為義僕，夫人也不必叮嚀。」天祿道：「你明日早起傳令，吩咐人
馬在教場伺候，說是大少爺出門多年，昨日回來，兵法武藝，件件學全。老爺抱病，少
爺代父出征，演兵數日，就要起程。」朱明領令出去。
　　木蘭依著父母，歇了一夜，五更起來，剃了兩鬢頭髮，摘了兩耳珠環，頭戴銀盔，
身穿白鎧，足跨皮靴，走進房中，拜了父母，然後出衙。騎了一疋白馬，手執銀槍，威
風凜凜，儼然一個趙子龍出世，同朱明到教場而來。坐在演武廳上，那些馬步兵丁，齊
來叩頭。木蘭傳令，先演陣勢，然後走馬試箭。眾軍演畢，木蘭上馬，手提長槍，在教
場中也演槍一回，將七十二路槍法，一一試起，那看的兵將個個喝彩。木蘭又開弓連發
一十六矢，俱中紅心，眾將喝聲如雷。木蘭傳令，令眾士卒，明日早晨，齊到衙中，領
取安家錢糧，再過二日，就要起程。
　　木蘭回至衙中，喪吾和尚、鐵冠道人不約而至。俱對木蘭說道：「聞少爺出征，我
等先來賀喜。」木蘭道：「此事出於無奈，何喜可賀？」鐵冠道人曰：「少爺此去，忠
孝雙全，如何不賀？」喪吾曰：「少爺此去，要從五臺山經過，五臺山上有一松靖道人
，在白雲洞中修養，是我早年相知的故友。我有書信一封，煩你親自送去，代我多多拜
上。」木蘭道：「孩兒領命。」鐵冠道人道：「我也有錦囊一封，少爺遇有逆難不可解
之時，打開看時，能化凶為吉，除禍呈祥。」木蘭拜謝，將二封書信收好。
　　到了起程之日，楊氏安排酒席，與木蘭餞行，又吩咐朱明一番言語。天祿勉強出房
，送木蘭起程。一家三口兒，大哭不止。朱明上前說道：「人馬俱在教場伺候，請少爺
上馬。」祇得叩別父母，木蘭上馬向演武廳上，點齊人馬，三聲炮響，俱望武昌大道而
來，鐵冠道人同喪吾並八位賢士，送至驛旅河而回。
　　大約行了二日，到了武昌省城，木蘭同朱明到節度使轅門，先將父親手書逞進。寶
林拆開，祇見內書云：
　　　　愚弟屢收恩公大人提拔之恩，理宜殺身報國。無奈身荷重病，不能轉側。特遣
幼子木蘭，頂名代役，祈大人見字如面，幸勿叱退，則父子感恩無既矣。
　　寶林看罷，叫手下人請木蘭進來。木蘭步入月臺上，雙膝跪下，口稱侄兒，木蘭叩
頭。寶林見木蘭少年將軍，心下歡喜，用手扶起，叫手下人看坐。木蘭乃謙遜一回，方
敢就坐。寶林問道：「令尊大人真個有病否？」木蘭說：「真個有病。」寶林道：「若
是別人，就要差官看驗。你我祖孫、父子相交，親同骨肉，料無虛假。賢侄有多少歲數
？」木蘭道：「侄兒今年一十四歲。」寶林道：「你一十四歲就文武全才，真乃是善門
之後。他日進爵封侯，不可限量。本藩已發十二枝令箭，催取各路人馬，免你提調官一
番勞苦。你可回營整理人馬，候各路兵到，一同起程。無事時，卻來吾府中論談兵法。
」木蘭連連道：「是」，退回本營。不上半月，各路人馬俱到武昌城外紮營，十二府總
管都來參見節度使。寶林同木蘭到各營查看，共一十二萬軍兵。又訓練三日，傳令起程
。
　　行了半月，在黃河岸傍紮營，候明日早晨渡河。是夜，月明星稀，木蘭在帳中盤膝
而坐。祇聽得風湧波濤，嗚嗚呱呱，濺濺不已。木蘭想起：父親抱病，母親年老，膝下
無子，我今遠出，教我心中如何放得下去？父母心中又如何割得開？想到此處，慟哭了
一會。忽聽得鴻雁飛鳴，自南而北，木蘭將寶劍畫地而歌曰：
　　昔日閨中月，今照漢家營。
　　影落寒潭水，寂寞父母聲。
　　鴻雁飛鳴兮，悠悠惕我心。
　　閨窗星斗橫，寒光度漢營。
　　黃河水濺濺，斷續父母聲。
　　鴻雁飛鳴兮，言言傷我心。
　　曉風吹綃幙，隨我入漢營。
　　暮揚黃河水，號泣訴雙親。
　　鴻雁北翔兮，焉得寫我心。
　　木蘭歌罷，和衣而臥。忽然心神定靜，心花開放，見一線靈光，狀若指痕，掛在心
頭，漸漸生圓，猶如一團月色，其白如雪，其朗如珠。木蘭此時，萬念俱消。祇見白光
之內，內有一點珠光，其赤如火，其黃如金，其大如黍子相似，烘烘然落於土釜之中。
餘光隱隱化成一個「鬥」字，須臾不見。木蘭想道：「性天中境界，有無限快樂，惜我
緣分尚淺，不能久視。這慧光之中，化出一個「鬥」字，莫非我今日出征，要一十二年
方可回家？那時再去參學性理，歸根復命，不要在塵世之中，虛生浪死。」一時中軍炮
響，眾軍起來造飯渡河。不知後事如何，且看下文分解。
第十四回     占營運李靖識奇人　餞軍儀青蓮談敵國
　　卻說尉遲寶林帶領人馬，渡了黃河，又行多日，已過潼關。寶林傳令，令十二府總
管各安營寨，訓練甲兵，待本藩到長安，請元帥駕到，然後出征。木蘭道：「末將願隨
大人進京，一同參見老千歲。」寶林大喜，隨同木蘭往長安而來。到了帥府，參見禮畢
，尉遲恭看了木蘭履歷，問曰：「向日我在你家延住數日，不但未見你面，你父緣何亦
不提起你來？」木蘭道：「孩兒八歲時，被賊人拐去，今年纔回。不幸父親抱病，孩兒
見軍書緊急，不敢怠慢，故頂名而來，望老千歲恕罪。」尉遲恭又問道：「你有何本領
，敢來出征？」木蘭道：「孩兒善使鎗法。」尉遲恭道：「你可當面演來，待本帥一觀
。」門官上前稟道：「李老千歲駕到。」尉遲恭吩咐開門而迎，木蘭回避於兩廊之下。
　　李靖走至二堂，與尉遲恭相揖而坐。尉遲恭叫家將請少爺出來，向李靖叩頭請安。
李靖道：「賢侄兵馬既已齊備，明日隨元帥上殿，見了聖上，再到我府與爾接風。」尉
遲恭道：「我有一個遠客，與寶林同路而來，明日也是要到府上來問安的。」李靖道：
「遠客何在？姓甚名誰？」尉遲恭叫木蘭上堂，說道：「這是趙國公李千歲，上來叩頭
，將爾鎗法演與千歲看看，明日就好抬舉你。」木蘭領命，上前叩頭，李靖扶起，欲待
開言，尉遲恭搶說道：「快快演千歲看！」木蘭領命，向架上取一枝長鎗，抖擻精神，
先使一個金龍戲水之勢。扭回身來，白鶴鑽雲。在使彩鳳抬頭，右使犀牛望月，前遮後
護，上蓋下蟠，不一時，將七十二路鎗法俱已使完。喜得元帥目笑眼開，連聲稱好。木
蘭上前躬身道：「不足當二位千歲觀。」李靖道：「此是伍雲召鎗法，在何處學來？」
木蘭道：「敝地有一位喪吾和尚，與末將祖父相善，傳於末將的。」李靖道：「那和尚
有多大年紀？」木蘭道：「有七十多歲。」李靖道：「他左耳門有指頭大的一個朱砂痣
否？」木蘭道：「有的。」李靖道：「他眉骨高起，鼻梁微斷否？」木蘭道：「是的。
」李靖道：「我說你所使的是伍家鎗法，這喪吾和尚，是伍雲召了。」尉遲恭道：「這
喪吾和尚雖年老，精神如幼，可惜他皈依佛教，我屢次勸他出仕，他總不應允。」李靖
道：「你在那裏會見他的？」尉遲恭道：「太后命我修造西陵寺，因此會見。」李靖道
：「我有個故人，住在西陵，可惜未託你問候他。」尉遲恭道：「千歲故人是誰？」李
靖道：「就是朱若虛，難道你也忘記了？」尉遲恭道：「朱若虛去世多年，我曾到他墓
前祭奠數次。」李靖聽得朱若虛去世，不覺二目落淚，歎息不已，木蘭也掩面流涕。李
靖見了，心下明白，手扶木蘭問道：「相公，你是朱家何人？」木蘭跪下說道：「末將
是朱若虛之孫，天祿之子也。」李靖道：「原來如此！尉遲老千歲不早早說明，要耍我
也。」尉遲恭即命備酒，與朱將軍接風。李靖與木蘭、尉遲父子四人，共坐暢飲。李靖
舉杯問道：「元帥今番北征，以何人掛先鋒大印？」尉遲恭道：「諸位國公俱已年老，
祇可隨征。須要選一將軍少年，無奈諸位少爺雖云將門之子，到底嬌養成性，恐難充此
任。」李靖道：「紫荊關總兵伍登，乃少年英雄，又係帥門之後，所謂孤臣孽子，必然
可為先鋒。」尉遲恭大喜，即命家將拿一枝令箭，去調紫荊關總兵伍登，星夜來潼關伺
候﹔又發火牌一面，陞伍登為衝鋒大將先鋒之任。當晚席散。
　　次日，尉遲父子上殿，啟奏人馬到齊，即日北征之意。又奏朱木蘭年十四歲，文武
兼優，有大將之才，萬夫之勇，臣保此人北征，必能克敵立功。太宗見奏，龍顏大喜，
命宣朱木蘭上殿。三呼禮畢，太宗問道：「卿家年幼，如何就膽略過人，敢隨軍北征，
為國家出力？」木蘭道：「臣祖父朱若虛，隋朝屢舉孝廉，未經出仕﹔臣父現居西陵雙
龍鎮千戶之職。元帥提兵令至，臣父遭病未起，臣即赴軍門，子充父役，以報萬歲之恩
，盡子臣之節。」太宗見朱木蘭言語安定，心氣和平，又是少年英雄，十分歡喜。便說
道：「卿家代父出征，不但盡忠，而且盡孝，就是大功了。卿家可將為將之道，奏與朕
聽。」木蘭奏道：「為將之道，先在知人。見功而賞，見過而罰，未足為知人也。知是
人之必能立功而先賞之，知是人之必能見過而先罰之。期無悔於後，而制勝於前也。至
若進退虛實，機變奇正之理，在臨敵之時，因人而動，見機而行，非言語所能悉也。」
太宗問道：「尉遲皇兄，你如何知朱卿有此大才，而使寡人幸見之？」尉遲奏道：「萬
歲不知，臣向日未來投太原之時，先是他祖父朱若虛薦臣於李靖也。」太宗曰：「果如
此，則朱卿乃數世功臣也。」即封朱木蘭為武昭將軍之職，傳旨退朝。
　　次日，尉遲恭大開帥府，文武官員齊來參見。尉遲恭道：「本帥奉旨北征，爾等隨
行將士，文官參謀，武官效力，各宜盡忠報國，以拜爵封侯。限三日之外，各隨本帥往
潼關，會合湖廣人馬一同起程。」眾將唯唯而退。
　　過了三日，尉遲恭同李靖辭了聖上，帶領諸將，望潼關而來。坐在演武廳上，十二
府總管參見畢，尉遲恭令將人馬演試，待本帥觀看軍容。眾總管得令，將人馬排成陣勢
，一聲鼓響，有無數散軍，齊來攻陣。陣內馬兵，突出接戰，兩地裏互相演殺，砲響如
雷，喊聲震天，十分威武。忽然陣內一聲鑼響，人馬各回本陣。尉遲恭見軍容甚整，心
中大喜，傳令回營。
　　是夜同軍師在中軍帳歇息，李靖想道：「軍容卻是整齊，不知營中氣色如何？」到
三更時候，悄悄起來，掛了寶劍，即走上旂臺，四面而看。見十二座營盤，清光勃勃，
不犯一點殺氣，心中歡喜。祇見中軍帳一道紅光沖天，口中歎道：「元帥忠心耿耿，為
國忘身，故有此紅光瑞相。」正歎之間，又見中軍帳右旁一道白光，上沖牛斗，其光旋
轉如明月相似。李靖驚訝道：「此人間孝道之光，營中有了此人，可免劫殺之災。」正
看之間，那一道白光冉冉而下，落於原處。李靖急往視之，乃武昭將軍朱木蘭之營房也
。
　　次日，來與元帥說話，見木蘭在側，李靖將木蘭上下一看，見木蘭寒居柔脆，兩眼
有神，舉止動靜，不脫女子氣習。李靖心下明白，卻又想道：「他既女扮男裝，代父出
征，我李靖不知則可，知而不為保全，失寶善之道也。」即傳黃州總兵管成彥進帳。李
靖曰：「目今附馬公秦懷玉，押解餉銀二十萬，往雁門關伺候大兵。爾領三千人馬在前
開道。」成彥得令，點兵去了。李靖又令朱木蘭督領黃州一支人馬，元帥傳呼則進，無
事不必來中軍參見。各營將士如有擅入黃州營門，立斬！軍令一出，各營皆知。尉遲恭
心中不明，問道：「朱木蘭聰明年輕，宜在中軍帳前學習，軍師令他退居黃州營寨，是
何故也？」李靖道：「元帥日後自明，今且休問。」
　　再說紫荊關總兵伍登，字瀛州，其年三十多歲，乃隋朝南陽總兵伍雲召之子。雲召
起兵之日，對夫人韓氏說道：「老王、太子被弒，吾父被殺，我今起兵為父報仇，另保
隋朝賢君。不勝，則畫虎類犬。趁此兵馬未動，你引公子扮作鄉婦，往襄陽山中躲藏，
以存伍氏一脈。」夫人道：「相公，勸你俱逃，枉食君祿﹔勸你起兵，料寡不能敵眾。
此君國大事，不必與妾商議。」夫人即引十二歲公子，帶一個老僕伍瓊，出後衙向襄陽
山中去了。後來夫人病故，公子流落幽州，投在蘇定方帳下為將，卻隨主將投順唐朝。
人見他是個少年英雄，而且面如瓜子，眉清目秀，都稱他為伍娘子。太宗登位，又陞為
總兵之職，鎮守紫荊關。當日接了元帥將令，命他為開路先鋒，心中大喜道：「我平生
武藝未立大功，今帥爺命我為先行，是知我也。」星夜趕到潼關，參見元帥。元帥道：
「本帥奉詔出征，令爾為先鋒，務要逢山開路，遇水搭橋。遇山寇當道，即行追捉，遇
北番敵軍，切不可擅自開兵，須候本帥大軍。」即命令一枝人馬，限三日起程。伍登得
令，整頓人馬去了。
　　再說太宗見了尉遲恭、李靖往潼關閱兵，心中不安。一日，朝見已畢，往軍機所議
政。太宗道：「朕賴卿等之千辛萬苦，奄有天下。方期干戈寧靜，與卿等共樂昇平，前
日見尉、李二卿辭朕北征，心甚不安。卿等俱有遠見，大約李、尉二卿，幾時方可凱旋
？」右相長孫無忌奏曰：「陛下少日出兵，親冒矢石，諸將爭功，故能戰無不克。今太
平已久，諸將皆富貴顯榮，比不得少日，乃草莽之士。況北地兵強將勇，又非昔日反王
烏合之眾可比。二公回期，難以預定。」大學士褚遂良曰：「亂世交戰，為將領兵，是
將在前，而兵在後，治世出征，為將督兵，是兵在前，而將在後。今日大兵北向，必番
將領兵而南，我將督兵而北。主客之勢相形，利於客不利於主也。」左相房玄齡曰：「
我軍遠出，利在速戰，倘敵國以逸待勞，靜以觀動，以伺天時之變，則我軍雖眾，亦無
所用力矣。」太宗曰：「何為天時之變？」玄齡曰：「久旱久雨，即為天時之變。彼或
出奇兵，我或軍糧盡，雖李靖多謀，亦未如之何也。」太傅李敬業曰：「諸公饒舌，亦
無益於事。各書一字於掌中，如能相合，便是所見皆同。」太宗道：「如此甚妙。」遂
各書一字於手中，出而視之，皆是一個「和」字。太宗大喜。
　　次日，接得尉遲恭本章，內言某日甲子，當以丙寅時大軍起程。太宗聞奏，即命備
駕親來餞軍。到了潼關，尉遲恭、李靖伏道而迎。接入中軍帳，三呼已畢，太宗道：「
卿等遠征戎禨萬里，關山飛越，朔氣寒光，照爾鐵甲。二卿此去，馬到成功。朕特來滋
，暢觴稱餞。」尉遲恭曰：「臣等仗聖上龍威，戰無不克，招無不降。願陛下內親大臣
，外恤民隱，臣雖肝腦塗地，不足以報陛下。」太宗問李靖道：「眾卿皆通時達務，而
卿為長者。今率兵北向，當以何時為回期？」李靖奏曰：「臣今北去，大約一紀可回。
」太宗曰：「何若是之難也？」李靖道：「北方風氣強悍，民樂戰鬥。高帝登極之日，
就不服中原，屢責我主負約，其怒已深。況他遠祖世為北番之主，豈能輕易搖動。今大
軍往征，他必有準備。且彼國多賢，突厥必用康和阿、頡和主掌兵權。向日王世充、單
雄信諸人，其才不能及也。」太宗道：「知己知彼，百戰百勝。二卿此去，當以何策為
先？可各書於掌中，看相合否？」二人領命，各書數字於手中，開掌相看，皆是「先戰
後和」四字。太宗大喜道：「二卿所見皆同，寡人無憂矣。」是夜，太宗宿於帳中，次
日餞了軍容，駕回長安。尉遲恭命放炮起程，十二萬人馬浩浩蕩蕩，向北而行。要知後
事，下回分解。
第十五回     黑水渡焦周回上國　五臺山靖松贈明駝
　　卻說伍登領了元帥將令，帶領人馬，曉行夜宿，不上一月，到了黑水渡。伍登沿河
觀看，遙看北岸山脊相聯，樹木交雜。急尋土人問之，土人曰：「此山名小燕山，又名
荊棘嶺。山中有一大王，姓焦名周，帳下有五千嘍兵，更有二子，名焦文、焦武，有萬
夫不當之勇。將軍欲過此嶺，須要先送過山禮，然後可行。」伍登道：「地方官如何不
興兵剿除？」土人道：「這山中有田千畝，他的號令十分嚴謹，又不擾害地方，官府祇
求免禍，誰肯令朝廷得知？凡是過往客商、官軍，祇要買路錢。自隋迄唐，勢焰日盛。
」伍登即傳令道：「人不可卸甲，馬不可離鞍。倘賊兵劫營，不許妄動，祇放箭射之。
」是夜，伍登在帳中，一夜無眠。三更之後，忽然火把齊明，喊聲震地，卻不見人馬渡
河。到了天明，不見一人一騎。辰巳時候，一枝人馬蜂擁而來，紅白不分，一聲鑼響，
紅旗旋左，白旗旋右，退回山中去了。伍登按兵不動，差人去報元帥。元帥下令道：「
賊人討戰則戰，切不可發兵，先攻他寨。候我大軍來，再為斟酌。」
　　過了數日，大軍早到，參見已畢，備說賊兵甚眾，更兼路險，請元帥定奪。元帥道
：「明日天明，你引軍渡河討戰。」到了半夜時分，北岸仍然火光沖天，喊聲如雷。天
明時，紅白軍馬，旋轉而出，鑼響數聲，各分左右而入。元帥道：「此疑兵也。」令伍
登作速渡河要戰。及伍登過河，林中閃出一支人馬，一少年將軍大叫道：「唐將放心過
河，我不擊你。我老大王有令：祇要勝得少爺手中鎗，我便將五千人馬，三萬糧草，隨
元帥往北立功﹔勝不得少爺手中鎗，想過此山，萬萬不能。」伍登聽了，領人馬上岸，
撥馬來戰。問道：「來將通名。」少年答曰：「吾乃大少爺焦文是也。將軍是誰？」伍
登道：「某乃尉遲元帥麾下先鋒大將，伍登是也。將軍既有投唐之意，何不早早下馬，
末將引見元帥，自然重用，奈何阻住天兵，豈不有罪？」焦文道：「此是老大王之令，
誰敢違之？」說罷，帶馬向前，伍登接戰，戰了三十餘合，不分勝負。伍登心下想道：
「元帥令我為先行大將，戰一山寇不下，豈不被眾將恥笑？」遂詐敗而走。焦文心中想
道：「此人鎗法不亂，忽然敗走，必是善用回馬鎗。」遂拍馬趕來，卻拈弓在手，一箭
射去，正中伍登馬股。那馬亂跳，將伍登跌倒在地。焦文大笑：「饒你性命回去，去見
元帥，另換一位有本事的來。」說聲未了，對陣中一箭射來，焦文急忙挑撥，射中了馬
頭，也將焦文拋下馬來。兩邊軍士齊聲喝彩，各人收兵。原來元帥恐伍登有失手，令朱
木蘭前來掠陣。見伍登墜下馬，恐焦文追他，遂拈弓欲射焦文。又見他不殺伍登，也祇
射他馬頭。所以後來杜甫有「射人先射馬」之句。元帥大營已定，伍登備說如此如此。
　　次日，元帥傳令伍登出馬。木蘭稟道：「末將昨日見焦文鎗法，與喪吾所傳無二，
待末將出去罷。」元帥大喜，即令伍登掠陣，一同披掛出馬，來至陣前。焦文大叫道：
「少爺在此等候多時了。來將通名。」木蘭道：「某乃元帥麾下武昭將軍朱木蘭是也。
」焦文見木蘭年歲幼少，不以介意。退回本陣，叫背後焦武出馬，大戰二十餘合。焦文
拍馬上前，伍登亦放馬助戰。焦文大喝道：「二位休要動手！」問木蘭：「將軍鎗法是
何人所傳？」木蘭道：「是隋朝南陽守將伍雲召將軍所傳。」焦文道：「南陽雲召何在
？」木蘭道：「在湖廣西陵大悟山為僧。這先鋒伍登，就是他公子。」焦文道：「傳令
收兵，明日再戰。」兩下一齊收兵。
　　卻說元帥看見焦文、焦武有大將之才，兼且旗號、軍容甚整，心中歡喜，與軍師商
議收伏之計。李靖道：「此人有心歸順天朝久矣，明日差人前去，招他父子來降。如來
則妙，如不肯來，愚弟自有妙計破之。」次日，哨馬來報：「有一老將軍，鬚髮皓然，
帶二位小將軍微服而來，不知何故？」李靖曰：「那焦周父子來降也。」即令寶林亦不
著戎衣，在營門等候。不一時，焦周父子來到，寶林引入，走進中軍帳，伏地叩首請命
。元帥下帳扶起道：「老將軍既順天朝，即當重用，豈有記舊過之理？」焦周道：「罪
將向日本南陽伍大人帳下一名牙將，後蒙提拔，陞為護印中軍。城破之日，聞大人已死
，罪將逃至此處，落草為寇。今聞故主尚在西陵，而公子在此，願求一見。」元帥即命
伍登上帳。焦周一見，抱頭大哭。伍登不知何故，施禮道：「老將軍年老，休得過悲。
」焦周道：「公子在南陽逃難之日，年方一十二歲，可記得中軍官焦周否？請問夫人安
在？伍瓊何往？」伍登聽了，覺得有些面善﹔又聽焦周問他母親並老僕伍瓊，想起昔日
母子受困情形，遂抱著焦周大哭起來。焦周又命二子來拜伍登，元帥命備酒與焦周父子
接風。焦周令焦文、焦武仍回山寨，收拾糧草，約束人馬，解赴元帥大營，一一交割。
又令二子：「隨元帥北征，務遵國法，報效立功！今我年老，要往大悟山，去隨主修行
，以終餘年。」元帥留不住，祇得差人去送往湖廣，不表。
　　再說元帥得了那焦文、焦武，即表奏聖上，封為總管之職，令為鄉導，伴伍登同行
。行了七八日，到了五臺山，在山下紮營。木蘭進帳稟元帥道：「喪吾禪師有書信一封
，要將親身送上五臺山白雲菴靖松道人，特來討令。」元帥聽了，叫聲：「朱將軍，早
去早回。」木蘭得令，帶三騎牙將，望五臺山而來。行了半日，但見奇峰怪石，古木異
花，觀之不盡。又不見一人行走，正不知白雲菴在何處。又行了十餘里，心中著忙，忽
聞笛聲細細，隨風飄緲。木蘭喜曰：「此必白雲菴也。」遙步笛聲響處，又行了一里有
餘，見石間流出一道清泉，疊疊成音。橫中一條石橋，橋西蒼松翠柏，一簇寒煙，圍繞
一菴。院中綠竹猗猗，青陰可愛，門上題：白雲道院。木蘭下馬，令從人在外，不可擅
入，自將院門敲了數下。忽聽門「呀」的一聲，走出一個小小道僮，頭挽雙髻，身穿八
卦道袍，腰繫黃絛，足登雲鞋，開口問道：「客從何來？」木蘭道：「煩你通稟道長，
有湖廣人求見。」小道僮進去了，出來說道：「請客到裏面喫茶。」木蘭隨道僮入客堂
而坐。
　　再說這靖松道人，俗姓時，名長青，少日與伍雲召同營為官，有八拜之交。因他看
破紅塵，棄官修道，在五臺山養性鍊神。不料山中生了一惡蟒，食人無數。靖松歎道：
「冤冤相報，曷其有極。」當時有兩個徒弟，問曰：「吾師何不以道力收除此怪，以安
生民？」靖松曰：「爾等心性不明，六通未得，不識先後。此怪是隋朝文帝駕前忠心不
昧的臣子，後來被煬帝所殺。他的冤氣不消，積成毒氣，所以身化巨蟒，所吞男女，皆
是煬帝駕前一搬奸臣。待夙報已盡。我自有收他之法。」兩個徒弟心得開悟，退回本位
去了。
　　又過二年，時值八月天氣。秋雨霏霏，不寒不暑。妖蟒出洞，思尋人喫，見靖松道
人在溪邊垂釣，妖蟒匍至，望著道人喝一口毒氣。若是平人，筋骨皆軟，這道人不慌不
忙，口稱：「善哉，善哉！」目運回光，毒氣消散。妖蟒又運一口臭涎，噴上身來。道
人頂上放出一朵金蓮花，惡涎紛紛四散。妖蟒大怒，飛身撲來，道人隱身不見。妖蟒來
得勢凶，不覺身落水中。回轉身來，飛奔上岸。那道人手執鐵杖，照頂門一杖，打得頂
門心火光外射，遯入水中，不敢動轉。過了一個時辰，恰伸出頭來，那道人又是一杖打
來。妖蟒無計可施，祇得隨著流水，悄悄下灘，流了五六里之遙。張眼四顧，不見趕來
，心下歡喜，就盤旋睡在沙灘之上。祇見水面上湧出一朵金蓮花，自一而二，自二而四
，自四而八，須臾之間，天上地下，盡是無數蓮花。妖蟒觀之不盡。又見蓮花中間有一
朵蓮花，形如車輪，大花間坐著一個道人。妖蟒見了，伏地求饒。道人解下腰帶，鎖住
蛇頸，飛身騎在背上，向白雲菴而來。拴在後花園中，每日以齋饅飼之。
　　再說山下有一富戶，姓陳名良貴，年已五十多歲。平日好善，家中廝養一隻白毛駱
駝，良貴愛之如寶。不料這駱駝傷了草料，病了十餘日，懨懨欲死。一日，家人報道：
「五臺山老道人來了。」良貴慌忙出迎，相揖而入，分賓主而坐。靖松道：「貧道特來
化緣，請員外出個佈施。」良貴道：「仙翁欲化何物？」靖松道：「貧道不化別物，祇
化尊府一隻病駝。」良貴道：「此駝已成廢物，仙翁要他何用？」靖松道：「祇要員外
施捨，貧道自有妙用。」良貴道：「仙翁果有用處，就送了仙翁罷。」同道人行至後園
，那駱駝臥在地下，半死半活。道人以指按定頂門心，運元陽真氣，向頂心灌入，喝聲
道：「起！」那駝兒應聲而起。道人拱手向員外道：「承賜了！」跨上駝背，飛馳而去
，不消半刻工夫，到了白雲菴。牽入後花園中，散了神光，那駝兒登時撲地。道人對妖
蟒說道：「徒弟，今日是你解脫之時。」即書靈符一道，就貼在妖蟒頂門上，口中咒道
：「唵吽唎呵。」將靈符揭起，那蟒登時氣絕。靖松又把這道靈符，貼在駝兒頂上，喝
聲：「起！」那駝兒又應聲而起。這叫做借體還魂之法。靖松命徒弟馳往山前山後，調
養精神，如此月餘。
　　這一日，靖松與徒弟正在講經，僮兒報道：「有客求見。」靖松道：「請進來。」
時靖松講經未完，木蘭叫僮子且休通報，也跟在之內聽講。祇見一徒弟進問曰：「佛家
行住坐臥，心念南無阿彌陀佛不休，此是何意？」靖松曰：「阿字是喚醒世人，教他莫
妄思亂想。譬如人當妄想之時，千頭萬緒，心不由主，忽有一人喚其名曰某，我即應之
諾。是一呼而萬念除，一諾而主人醒。欲修大道，須時時自喚自應，故曰阿。阿字雖聞
其聲，未見其形。主人尚在門內，必也將堂門大開。不可醒而復睡，不可出宅外遊行，
總在堂中有退藏戒步之意，故曰彌。然彌字尚拘束太重，如拴猴於柱，雖不外弛，到底
舞躍不定。如月映在水中，魚游風吹，終屬恍惚。更加精求，以致於一。陀字，則操持
得住，如一顆明珠，放在水晶盤中，不動不搖，如如在在，故曰陀。佛字，即是見我本
來面目。聖而可知之謂神，余更有何說？心也、性也、命也、道也，皆非也。斯時太虛
即我，我即太虛，故冠以‘南無’二字。」
　　靖松道罷，即下座來向木蘭稽首，慌忙答禮，分賓主而坐。木蘭道：「弟子奉喪吾
之命，奉書仙翁座下。」說罷，將書雙手奉上。靖松拆觀，書云：
　　　　吾人立身天地之間，故以了生死為第一大事。但欲真了生死，必先了心地。欲
了心地，必先除妄貪念。欲除妄念，必先誠心意。蓋心誠，入道之基﹔意誠，終道之用
。古人云：「以心觀心，心外無道。以道觀道，道外無心。」詎虛語哉！僕向者承足下
教以敦倫盡性為事，僕非不盡心矣。嗟乎，以僕之心，值僕之時，復何言哉！復何言哉
！親無辜而受戮，族無辜而遭刑，身不得已而為僧。倫也如此而敦，性也如此而盡。僕
將何以情為？足下又何言教我？佛氏曰：「一子修行，九祖昇天。僕溺於此言，日以禮
佛誦經為事，以期忠魂義魄，脫化升天。倫如此而敦，性如此而盡。僕如此而為情，宜
乎，不宜乎？祈足下一言，以醒未悟。
　　　　大悟山僧喪吾俗名伍雲召
　　靖松看罷，慨然長歎，曰：「雲召既已出家，不宜將往事掛心。足下尊姓？」木蘭
道：「弟子姓朱名木蘭，今從軍北征，奉喪吾之命，特來拜謁。」靖松道：「將軍北征
，屈駕來此，我有一白毛駱駝，送將軍做個坐騎，請將軍往後園一觀。」木蘭隨靖松行
至後園，見那隻駱駝身高九尺，遍體白毛，目放火光，連聲稱妙。靖松道：「此駝名翼
孝明駝，勝良馬百匹，有五德三不走。」木蘭曰：「何為五德三不走？」靖松曰：「登
山越嶺如行平地，一德也。大霧彌天，能識東南西北，二德也。見水能渡，三德也。見
火能飛，四德也。一日能行三千里，五德也。前有伏兵或刺客，此駝不行﹔遇有妖怪，
此駝不走﹔若非主人騎之，駝亦不走。」靖松又向明駝囑道：「此朱將軍即爾之主人也
。爾保他北征，有功回朝，自有高人度你，復回人生，修成正果。」又囑木蘭道：「朱
將軍回朝之日，我有信一封，寄候喪吾，千萬前來，不可失約。」木蘭再拜而謝，靖松
送出菴門之外，相揖而去。木蘭率從人下山，趕著元帥大軍。行了多日，出了雁門關，
到界牌關，放炮安營。要知後事，下回分解。
第十六回     界牌關額保告急　五狼關頡和被擒
　　卻說界牌，乃北番之地，關上首將名額保，副將名保齡。當日聞得唐兵已到，即具
表告急。番王突厥聚眾商議，右庶長康和阿奏道：「臣料唐兵必來北征，已令額保多設
弓弩，為守兵之計。更兼保齡為副將，二人皆智勇之將，料然無失。」突厥道：「卿既
預為防守，必有破唐之計，試為寡人言之，以快孤意。」康和阿道：「唐兵遠來，利在
速戰。以時勢論之，和為上，守次之，戰又次之。」突厥道：「和則請降，唐主背義忘
恩，孤即死，不願稱臣於彼。」康和阿道：「當日房玄齡來此借兵，我國果然發兵助戰
，唐主焉能負約？那時與玄齡一盟，亦不過是將計就計，究竟我主又何恩於彼？」突厥
道：「孤也大張聲勢，保全太原。不然，彼國焉得無事？」康和阿道：「唐主所感者，
此也。早與之和，不更愈於戰乎？聖人云：小國師大國，而恥受命焉，是猶弟子而恥受
命於先師也。」突厥大怒：「年老之人，心虛志懦，信有之也。」即叱退康和阿，拜頡
和為帥，去破唐兵。康和阿又俯伏奏道：「臣不忍我國生民，陡遭塗炭，願隨元帥監軍
，以防唐兵。」突厥大喜，即封康和阿為軍師，同頡和來界牌關，不表。
　　卻說尉遲恭每日命軍士在關前討戰，百般大罵，關中毫無動靜。又命軍士到城邊築
起土坪，以窺城中之虛實。城上亦豎起雲梯，用亂箭射出，軍士死者甚眾，尉遲恭無計
可施。李靖令朱木蘭領一枝人馬，去搶五狼鎮，以為倚角之用勢。木蘭領命，望五狼而
來。安營未定，鎮守將孛臣，領兵衝來，木蘭迎住，戰了十餘合，木蘭大敗，兩邊將士
一齊混戰，木蘭且敗且走。孛臣趕至樹木交雜之處，看見林中白旗招展，知有伏兵，勒
馬而回。心中想道：「唐兵隊伍不齊，首將年少，被我這一陣殺得膽戰心驚，諒他不敢
再來。」睡至三更時候，忽然喊殺連天，孛臣急提鎗上馬，唐兵已搶入寨中，亂砍亂殺
，番兵四散逃走，孛臣於火光中見木蘭在馬上耀武揚威，心中大怒，衝殺而來。木蘭命
軍士團團圍住，不可放走。朱明上前助戰，孛臣鎗法不亂，全無懼怯。木蘭拈弓在手，
一箭正中孛臣左膊，翻身落馬，軍士上前綁了。
　　次日，木蘭差人往元帥營中報功，將孛臣囚在營中。又命軍士於鎮前各路埋伏，好
與番將交戰，待再擒三五個番將，一同斬首。每日在營中試箭，百發百中﹔或使鎗弄棍
，十分精巧。又訓練人馬，朝夕不休。孛臣囚在營中，心內悔道：「我見木蘭年幼，祇
道他無才，誰知中了他的驕敵之計。」一夜，見木蘭與眾軍飲酒，喫得大醉，看守軍士
亦皆醉倒。孛臣扭斷鐵鎖，掙開囚籠，越營而走。
　　再說康和阿聽得失了五狼鎮，大驚道：「我叫孛臣不可私自開兵，唐兵如到，報我
知道，再發兵夾攻，以為上全之策。」敗兵訴道：「主將乘其安營未定，沖殺獲勝，不
料他夜來劫寨，遂爾被擒。」康和阿道：「遠遠安營，名為懼敵。逼近安營，名為欺敵
。逼近安營，而有埋伏，名為誘敵。木蘭近我軍安營，明是誘敵之計，孛臣死不足責。
」過了數日，頡和對康和阿道：「軍師在此謹守，本帥前往五狼鎮一走，務要奪回五狼
，生擒木蘭。」
　　正說之間，人報孛臣逃回，無元帥將令，不敢開關放入，頡和令放他進來，孛臣上
帳請罪。康和阿道：「違吾將令，有何面目來見我？推出斬首！」孛臣大叫道：「末將
被擒不屈，回見軍師，願報了軍情，死而無恨！」軍師道：「你有何軍情？」孛臣道：
「木蘭人馬不多，俱在鎮上埋伏。元帥若發兵在陣後掩殺，攻其不備，木蘭可擒也。」
康和阿大怒道：「這是爾報的軍情，又是叫我軍送死！此為賣敵之計，故意留而不殺，
囚在營中，令知預為埋伏。兵法云：虛則實之，實則虛之。又故意放爾回來，元帥若從
鎮後殺去，豈不又中了木蘭之計？留爾何用，快快推出斬首！」頡和道：「念他被擒不
屈，且留在軍中聽用。」軍師即令杖他四十大棍，叫元帥且休出兵。頡和道：「本帥領
兵從鎮後殺去，再令孛臣領一軍從鎮前搦戰，二面夾攻，必獲全勝。」康和阿道：「元
帥執意要去，我有一言，你二人緊記：遇敵則戰，唐兵敗走不可遠追，唐兵定有準備，
須防埋伏。我兵若敗，望紅旗而走，我這裏自有接應。」頡和與孛臣受命，分兵兩路而
去。
　　這界牌關，前路到五狼鎮有六十里，後路到五狼鎮有八十多里。前路平坦，後路盤
曲。孛臣早日起兵，離鎮十餘里安營，令哨馬哨探，回報道：「林中伏兵甚多。」孛臣
令軍士乘風放火，以燒伏兵。唐兵敗走，孛臣追殺一陣，忽想起軍師之言，收兵而回。
次日前來討戰，木蘭出馬，大罵道：「本藩擒爾不殺，逃脫性命，尚敢領兵前來！」孛
臣也罵道：「前日誤中詭計，今番定要擒你獻功，以泄前日之恨！」孛臣說罷，衝殺過
來，與木蘭大戰二十餘合。木蘭敗走，孛臣不追。木蘭回馬又戰十餘合，兩下一齊收兵
。次日，孛臣又來討戰，木蘭乘駝而出，兩下大戰二十餘合，木蘭又敗走，孛臣又不追
來。木蘭連放十幾箭，俱被孛臣撥去。木蘭大怒，催駝來戰，又戰十餘合，兩下收兵。
　　次日，孛臣料頡和人馬必到，又來討戰。木蘭出馬，戰了十餘合，不分勝負。木蘭
喝住道：「我有一將，要與將軍比試，祇怕你死在他手，本藩心中不忍，所以不許他出
馬。」孛臣道：「既有勇將，放他出來受死。」木蘭道：「祇怕將軍死在他手內。」即
撥馬回陣，陣內馬上綁著赤條條的二將，牽至陣前，卻是元帥頡和、軍師之子康利。孛
臣見了，大叫一聲：「氣死我也！」口吐鮮血，跌下馬來。唐兵大喊，蜂擁而來，綁了
孛臣，殺散番兵。
　　原來朱木蘭料番兵必來夾攻，預定一計，擒了頡和、康利。祇因頡和領兵暗攻五狼
，行了五十餘里，到了哈耳壩。地勢平坦，兵士報道：「有一陣當道。」頡和周圍看了
一遍，顧謂諸將曰：「此八卦陣也。按休、生、傷、杜、景、死、驚、開八門而排。昔
日諸葛武侯以此陣阻住陸遜，乃虛虛實實之計。」即從生門而入，祇見陣內遍插五色小
旂，到處有門有戶，卻望坤地死門而來。誰知出了死門，又有死門，走來走去，不辨東
西南北，心中大驚道：「吾中豎子之計也。」諸將曰：「量一木陣，有何難哉！我等拆
開一路，即可出也。」頡和曰：「拆陣而出，豈不被木蘭恥笑？」又引眾將旋轉數處，
到一個所在，插五色黃旗。頡和心中大悟道：「此中宮五黃之地，木蘭賣弄手段，故放
五色黃旗在此，必是內按九宮而排。」遂望西北白旗而走，再走赤旗，又向白旗，順著
一路紅旗而出。如此自一而九，陣內共有九九八十一個門戶，果然出了陣來。頡和謂諸
將曰：「我既出陣，拆之有名矣。」傳令軍士將此木陣拆毀。頡和又道：「陸遜遇此陣
而退，本帥遇了此陣，偏要進兵。陸遜迷在陣中，是黃承彥救出，本帥卻是自己出來。
吾雖不及孔明，卻勝於陸遜也。」遂催兵大進。行至北屏山下，頡和見勢不高，樹木又
少，不以為意。行過北屏山，軍士報曰：「前面林中白旗招展，必有伏兵。」頡和大笑
道：「此疑兵也，焉有伏兵？用白旗以張耳目哉！林中縱有伏兵，何懼哉！」驅兵前進
。不料唐兵放起火來，番兵大潰，四散而逃。頡和無法，祇得退走北屏山。不料北屏山
後，沖出一枝人馬，攔住去路。此時天色已晚，番將俱皆膽落，各各逃命。朱明領了木
蘭之命，帶一千弓弩手，祇射馬上將，不殺馬下兵。頡和與康利見前後受敵，卻望正西
而走。朱明放走番兵，率人馬來追。唐兵趕上，將二將四面圍住。原來北屏山下，有一
道溪河阻住去路。頡和同康利且戰且走，不得脫身。敗至河口，頡和與康利策馬渡水，
朱明連發二箭，二將落水。令軍士撈起，二人已是半活半死。解赴五狼鎮，木蘭押至陣
前，孛臣看見，氣死在地，也被木蘭擒來。當日，木蘭將頡和、康利押往元帥營中請功
，卻勸孛臣投降。孛臣不伏，木蘭憐他忠義，不忍加誅，又不可再放，即將孛臣雙目揉
瞎，使他有勇無用，稟明元帥，放回本國去了。
　　且說尉遲元帥接了木蘭喜報，令將頡和、康利帶上帳來。尉遲恭謂二將曰：「本帥
奉旨北征，非爭爾國土地，祇要爾主入貢來朝，仍不失番邦之主。本帥放你二人回去，
勸爾主速降。如執迷不悟，再被擒來，定然不赦！」頡和無言可對，康利曰：「唐主背
德忘恩，我主不服，所以不朝不貢。元帥能勸唐主將冀州一帶地方，交割我主，末將亦
必勸我主來中國朝謁。今日之敗，不過誤中詭計。元帥放我等回國，整頓人馬，再來決
戰。如不能勝，願勸我主來降。」尉遲恭聽罷即令將二將放回，頡和得放，逃回本國，
表奏突厥，將帥印讓于康和阿執掌，康和阿亦欣然領受。李靖聞之不悅，傳令木蘭，要
知後事，下回分解。
第十七回     老頡和再搶五狼　小木蘭三敗番兵
　　卻說木蘭在五狼鎮，聞頡和讓帥印與康和阿執掌，料他必然善守，以老我兵。木蘭
遂心生一計，令手下軍士不許埋鍋造飯，都在鎮買喫，如有妄取民間一物，登時斬首，
那鎮上番民貪其利息，不論大家小戶，都賣酒賣肉。又令軍士學習番語，與番民呼兄喚
弟，日習日熟，先成者受上賞。每逢朔望日期，差人請鎮上老者來營中飲酒食肉，相道
寒溫，一鎮老幼男女，巴不來將軍永守此地。遇四時八節，鎮上百姓送羊送酒，獻果獻
餅者，不計其數，木蘭賞齎更加厚倍。真個人人頌德，個個稱賢。又於營中囤糧之處，
暗積柴草，內藏硝磺等之物。營外僻處，浚造土坑、地道十二穴，每穴可藏二十餘人。
　　又守了多時，一日，哨馬來報道：「頡和領了一萬人馬，來搶五狼。」木蘭即召鎮
上百姓哭訴道：「頡和此來，怨我已深。聞頡和要燒毀此鎮，以孤我唐兵之勢。我兵一
勝，爾等可保，我等一敗，爾等玉石難分。不若齊往南屏山退避，庶幾可免。」那鎮上
百姓果然扶老攜幼，往南屏山去了。次日，哨馬報道：「頡和領兵討戰。」木蘭披掛騎
駝而出，頡和大罵道：「前日誤中詭計，辱我一世威名，今日相見，決不饒你性命。」
木蘭微微笑道：「無名敗將，強顏來此，豈不自羞？」催駝來迎，與頡和大戰三十合。
康利性急，拍馬助戰，朱明上前接住，四將殺得高興。戰了二十餘合，唐將雙雙敗走。
頡和揮兵掩殺，唐兵大亂，一齊望南屏而逃。頡和令康利追趕，自己搶了五狼鎮，見營
中糧草甚眾，心下歡喜。
　　再說木蘭先已在南屏山令人造下滾木、擂石。是日兵敗，奔上山來，康利追至，見
山上已有準備，不敢上山，就在山下守住。山上番民大家造飯，與唐兵飽餐，守至三更
之後，木蘭對眾百姓說道：「若至天明，我等無逃生之處，不若趁著此時，從山後逃走
為妙。」百姓皆道：「如此甚好。」木蘭引著唐兵，從山後逃走。原來南屏山離鎮，祇
有十幾里。木蘭下得山來，復走五狼鎮。方交三更時候，那鎮上十二處土穴，共有二百
餘人。到了三更之時，一齊推開地板，取出火種，在積柴之處放起火來。一時間。烈焰
沖天。木蘭帶唐兵沖殺而來，番兵四散逃走。頡和在夢中驚醒，騎在馬上，左撞右突，
不能得出，被木蘭一箭射中膀膊，跌下馬來，唐兵上前拿住。木蘭令軍士救火安民。
　　再說康利在南屏山下，看見五狼鎮火勢甚凶，喊叫連天，祇得帶兵來救。被朱明擋
住，大殺一陣，殺得番兵七零八落。康利無法，且戰且退，退至南屏山下。山上番民擂
鼓助威，康利進退無路，唐兵又至，番兵各各逃命。朱明趕上，舉鎗照心窩刺來，康利
身一閃，用腑將鎗幹挾住，二人用力一扯，一齊拖下馬來。唐兵上前，將康利縛了，往
五狼鎮而來。木蘭即令朱明往南屏山接眾百姓回鎮，木蘭親自撫慰一番，又命朱明解頡
和、康利往元帥營中報功。
　　尉遲恭大喜，令將二將押上帳來。尉遲恭道：「前日放爾回去，勸你主來降，為何
又興兵犯我？今二次被擒，有何言說？」頡和道：「人臣之道，惟主是命。主降臣亦降
，主不降臣焉能降？今日有死而已，何必多問！」元帥即令將他二人押下去，一個監在
左營，一個監在右營。到二更時候，叫人將頡和帶進來。尉遲恭延之上坐，置酒相待。
尉遲恭道：「本帥一言奉申，求將軍靜聽。」頡和道：「末將感元帥不殺之恩，但求吩
咐，無不從命。」尉遲恭道：「將軍若肯歸順大唐，與我約為內應，兵平之日，本帥定
保你永為北番之主。」頡和道：「元帥果有此意，末將敢不效犬馬之勞？」尉遲恭遂殷
勤勸酒。又談論多時，頡和告醉而退。尉遲恭又令人叫康利上帳，待以上賓之禮。酒行
數盃，尉遲恭道：「將軍若肯歸唐，先獻此關為功，本帥一定保爾父親，永為北番之主
。」康利道：「元帥果有此意，末將願先獻此關。」尉遲恭大喜。二人又飲數盃，康利
告退。
　　次日，元帥傳令將二人放了。二人得了性命，默默回營。康和阿見了，大怒道：「
二次被擒，有何面目復回？本帥命你即勝了唐兵，便將五狼鎮燒盡而回，奈何復被木蘭
奪去，仍使猛虎負嵎？違我將令，推出斬首！」二將叫道：「元帥暫留性命，有軍情事
告稟。」康和阿道：「有何軍情，快些報來！」二人將尉遲恭言語，一一說出。康和阿
道：「此老蠻反間之計也。聽了此言，有污吾耳，留你二人無益，快快推出斬首！」帳
下武士將頡和、康利推出轅門去了。不知性命如何，下回分解。
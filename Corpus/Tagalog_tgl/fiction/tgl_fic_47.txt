# language_name_wals:	Tagalog
# language_name_glotto:	Tagalog
# iso639_3:	tgl
# year_composed:	NA
# year_published:	2004
# mode:	written
# genre_broad:	fiction
# genre_narrow:	general_fiction
# writing_system:	Latn
# special_characters:	NA
# short_description:	Fr. Juan Serrano, Novena sa Maloualhating Ama,t, Doctor at Ilao nang Santa Iglesia na si San Agustin
# source:	http://www.gutenberg.org/files/13915/13915-h/13915-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

Sa camahal-mahalan at cataas-taasang misterio nang Trinidad na
casantosanto-san nagcucusang nonoui, cun baga sa cusa, itong
Novenas nang mapantas na Doctor at Ama nang santa Iglesia na si san
Agustíng na Ama cong liniliyag, sapagca cun sa Dios Ama
inahihinguil ang capangyarihan, sa Anac ang carunun~gan at sa
Espíritu Santo ang sinta; ang sinta, carunun~gan at
capangyarihan, ay siyang sinag na ipinagbibigay liuanag sa
sangdaigdigan nang arao nang santa Iglesiang si san Agustín.
Ang pinagcacaquilalanan nang calachan nang caniyang capangyariha,t,
cabagsican, ay ang pagca inamin nang santa Iglesia ang lahat niyang
aral tungcol sa gracia, tuloy siyang pinasasampalatayanan sa
sangcacristianohan. Hayag naman ang caniyang carunun~gan at ang
baquit siya,i, águila nang man~ga Doctor, ay lungmipad pa
naman siyang nagpacataas-taas, na nangyari niyang siniyasat at
inonaua ang cataastaasan at calihim-lihimang misterio nang
Santísima Trinidad, nang mangyaring malipol ang lahat nang
man~ga camaliang linalang nang man~ga erejes laban dito sa
Misteriong ito.
N~guni ¿saan di? Palibhasa,i, naquinabang siya sa Dios
Ama nang capangyarihan, sa caniyang bugtong na Anac nang caniyang
carunun~gan, at ang Dios Espíritu Santo nama,i, nagcaloob at
naghulog sa caniyang puso nang caniyang sinta; si san
Agustíng din ang nagbigay pagcatotoo nito; na ganito n~ga
ang marahil niyang uiniuica sa Pan~ginoon Dios: Cun ga icao,
aniya, Pan~ginoon co ay si Agustino, at ga ang Dios na ay aco,
iiuang co ang pagca Dios co, at ibibigay co sa iyo,t, nang icao ang
maguing Dios co. Sí, sapagca palad co aya, cun aco,i,
maguing dapat magcamit nang gagaduplis man lamang na quidlat nang
gayong sinta, na icapaglathala nang pananampalataya, manin~gas na
pan~gayupapang pagcauili at maliyag na pagbunyi dito sa
casanto-santosan at canin~gasnin~gas na Trinidad.
Sa iyo n~ga, ¡aba Trinidad Santísima! iniaalay at
inihahayin nang totoong pananaguisuyu,t, pagpapacababa at tunay na
pan~gan~gayupapa niring loob co itong Novenas, na baga man munti sa
tin~gin, ay ang tun~go,i, calaquilaquihan. Cahimanauari ang man~ga
loob nang man~ga tauo, ay man~ga sulong at magsipanibulos na
pagdongdon~gang pan~gadying, nang macamtan nila ang lubhang maalam
at macapanyarihang ampon at saclolo nang manin~gas na puso ni san
Agustín na pinaglaosan nang tunod, sampon nang man~ga
cabanalan at graciang hinihin~gi dito sa Novenas na ito; siya cong
nasa,t, pita, siya co rin namang iniamo-among idinaraing,
idinadalan~gin at hihin~gi sa Dios Ama na macapangyarihang tunay,
sa Dios Anac na carunun~gang lubos, at sa Espíritu Santong
apoy na sintang tibobos, iisang Dios na totoo, na nabubuhay at
naghahari magparating man saan. Siya naua.
Cacailan mang panahon at cacailan mang arao, ay sucat mul-an at
gauin itong Novenas, ayon sa pagcauili ó pagcasalat nang
isa,t, isa; n~guni ang lalong tapat, ay cun mul-an sa icadalauang
puong arao nang bouang Agosto, at nang masadha,t, matapos sa
icamaycatlong ualo; arao n~ga na ipinagpifiesta sa caniya nang
santa Iglesia; at cun dili caya, ay sucat mul-an sa icamaycatlong
pitong arao nang bouang Abril; at nang matapos sa icalimang arao
nang Mayo, arao n~ga nang catacatacang pagbabalic niyang loob sa
Dios.
Sa arao nang camumul-an ay magcocomulgar, at sa boong siyam na
arao, ay magpapacapilit magin~gat sa anomang pagcacasala nang
marapat sa ating Pan~ginoong Dios ang caniyang hinihin~gi. Arao
arao ay darasalin ang unang Panalan~gin at aacalain sa loob
at gunamgunamin, na siya,i, humarap sa casanto-santosan Trinidad;
at saca isusunod ang icalaua na natatala sa ibaba sa balang isa,t,
isang arao, at cun matapos ay man~gadyi nang tatlong Ama
namin at tatlong Aba Guinoong María, puri at
dan~gal sa Santísima Trinidad na sininta nang totoong
pagninin~gas nang puso ni san Agustíng Ama natin, at saca
isa pang Ama namin at Aba Guinoong María, puri
at bunyi sa maliyag na alab at nin~gas nang caniyang dibdib.
Saca naman isusunod na babasahin ang man~ga touang dalit na
nasa cauacasan nito.
Cun macapagmula nang mag Ang tanda nang Santa Cruz at
macapag Pan~ginoon cong Jesucristo, ay babasahin itong
Panalan~ging masusunod at oolitin din sa arao arao.
Sa harapan mong camahal-mahalan, Pan~ginoong macapangyayari sa
lahat, iisa sa pagca Dios at tatlo sa pagca Personas; ay
ipinagpapatirapa co yaring caabaan co at ang hiling co,t, nasa, ay
ang balang nang panimdimin, gaui,t, uicain co dito sa pagnonovenas
na ito,i, paraparang maoui,t, mahinguil sa pagpupuri,t,
pagdaran~gal sa Iyo. At sapagca naquiquilala co,t, natatalastas ang
pagcababa, pagcamura,t, pagcaualang halaga nang man~ga gaua co, ang
tica co,t, nasa ay ipaquisama,t, ilangcap sa man~ga ualang hangang
carapatan at Pasiong camahal-mahalan nang aquing Pang~inoong
Jesucristo, at nang mahugasan nang caniyang mahal na dugo ang
aquing caloloua, luminis at mauala ang dilang libag nang casalanan
at man~ga pitang masasama. Inilalangcap co nama,t, pinipintacasi
ang man~ga carampatan nang calin~gas-lin~gas na Virgeng si Guinoong
santa María, at nang calahat-lahatang ángeles at
santos; at ang bucod cong pinipintacasi ay ang Ama cong liniliyag
na si san Agustín, at ang ampon niya,t, saclolo ang ninanasa
co,t, hinahan~gad dito sa pagnonovenas na ito. At yayamang icao,
Santo,t, Ama cong minamahal, ay naguing arao na nagpaunaua at
nagpaliuanag sa boong sang mundo nang calalim-lalimang misterio
nang Santísima Trinidad doon sa labing limang guinaua mong
libro; at ang puso mo,i, naguing carurucan nang Trinidad na
casanto-santosan, ayon sa ipinapahayag nang angel cay san
Sigisberto, ay saan di aamini,t, ipagcacaloob ang anomang iyong
dalan~ginin. Caya n~ga yata idalan~gin mo aco sa Pan~ginoong Dios
nang tauad sa acquing man~ga casalanan, man~ga arao at tulong na
ipagpepenitencia co,t, ipagdurusa nang tapat sa man~ga calilohang
co; at ang bucod co pang hinihin~gi dito sa pagnonovenas na ito; at
ang idinaraing co pang isa sa iyo, Ama cong iguinagalang, ay ang
yayang icao noong nabubuhay pa dini sa ibabao nang lupa, ay naguing
tagapagtangol at tagapagsangalang sa pananampalataya, at ang caniya
pang santa Iglesia, ay ipinagbilin at ipinagcatiuala sa iyo nang
caniya ring Esposo na si Jesucristo, ay ipatuloy mo rin n~gayong na
sa Lan~git ca na ang dati mong ampon, at pagpilitan mong hin~gin sa
Pan~ginoong Dios na palataguin at palaguiin sa boong sangmundo ang
totoong pananampalataya, ang magcasundong totoo ang lahat na man~ga
haring cristiano, at ang matuto pa silang magutos at magpasunod sa
sangcacristianohan nang dilang ipagpupuri,t, ipagdaran~gal sa
Pan~ginoong Dios na nabubuhay at naghahari sa Lan~git magparating
man saan. Siya naua.
Dios at Pan~ginoon cong macapangyayari sa lahat, na sa
carunun~gan mong ualang hangan ay pinapaguing liuanag mo ang
cariliman, noong baliquin mo ang ualang casinglalim na bait at loob
nang aquing Amang si san Agustín, at pinapaguing ilao mo
nang pananampalataya, at arao na maliuanag nang santa Iglesia, na
magsasaysay at magpaunaua sa boong sangmundo nang man~ga Misterio
mong mataas, at parang diamante cun mutyang mahal, ay liniloc mo,t,
pinalambot nang man~ga luha nang Ina cong si santa Mónica,
at pinili,t, hinirang na magcalat at magpahayag nang iyong
casanto-santosang n~galan, ay aco,i, nagaamo-amo sa iyo, Dios co,
na pacundan~gan sa caniyang man~ga carapatan, ay aco,i, pagcalooban
mo nang liuanag na icatuto cong malis at lumayo sa casalanan, at
icagagaling nang dila cong gagauin; at pacundan~gan naman sa pagal
niya,t, pagod sa pagsasangalang sa pananampalataya, ay pagcatibayin
mo ang aquing loob, sampon nang man~ga loob nang lahat na man~ga
capoua co tauo sa totoong pananampalataya. At sa iyo naman, Ama
cong liniliyag, ang hinihin~gi co, ay pacundan~gan sa catacataca
mong pagbabalic loob sa Pan~ginoon Dios, ay idalan~gin mo aco sa
caniya nitong aquing idinaraing; at ang hinihin~gi co pa naman dito
sa pagnonovenas na ito, ay inaasahan co ring cacamtan, pacundan~gan
sa ampon at man~ga carapatan mo, nang maran~gal at mabantog ang
caalaman nang Dios sa aquing magparating man saan. Siya naua.
Ang apat na Ama namin at Aba Guinoong María,
ayon sa sinasabi sa man~ga bilin.
¡Aba liniliyag cong Amang si san Agustín! yayang
nagnin~gas ang iyong puso na parang arao, na hindi napupugnao, at
hiualay man sa catauan, ay nagbibigay pagcatotoo at ipinaquiquita
nang moli,t, moling paglulucso ang alab at nin~gas nang sinta sa
Dios, na namahay sa iyong dibdib, at icao rin ang nagpahayag at
nagcompisal nang pagca icao ay nasugatan nang palasong sinta;
aco,i, nagaamo-amo sa iyo, Ama cong mahal, na alang-alang dito sa
camahal-mahalang alab, ay dalan~ginin mo sa Pan~ginoon Dios, ang
aco,i, siga,t, sunoguin nang quidlat nang sinta sa caniya, at nang
cun masan~gag at luminis ang aquing dibdib, ang Dios na lamang ang
ouia,t, patun~guhan nang dilang pita,t, nasa nang loob co; at gayon
din namang aco,i, nagaamo-amo sa iyo na idalan~gin mo rin sa caniya
itong aquing hinihin~gi sa pagnonovenas na ito, cun macacaayon at
mararapat sa panininta sa Dios, at nang cun matularan co ang
malinis mong sinta dito sa buhay na ito, ay maguing dapat acong
masama at maramay sa iyong magnin~gas niyong sintang mapalad na
inaasahan nang aquing caloloua, na hindi matatapos magparating man
saan. Siya naua.
Ang apat na Ama namin at Aba Guinoong
María.
¡Aba Pan~ginoon at Dios na mapagcalin~ga! na nagcaloob sa
aquing Amang si san Agustín nang maningning at masinag na
carunun~gan, palibhasa,i, arao nang santa Iglesia, na
nacapagpapanao nang dilim nang man~ga eregias, naguing maestro nang
man~ga Doctores, paraluman nang man~ga cristiano, at nang sila,i,
matuto,t, houag masinsay sa daan nang pananampalataya; at naguing
patnugot, na cahalimbaua niyong columnang alapaap at apoy na
natnugot sa man~ga campon mong bayan sa una, at itinuturo sila sa
lupang pan~gaco mo sa canila, at nacasisira sa man~ga matitigas na
loob na dumurouahagui,t, ongmuusig sa canila. Ay ang idinaraing co
sa iyo, Pan~ginoo,t, Dios co, ay ang pacundan~gan sa pagpipilit
niyang magpaliuanag nang loob nang man~ga tauong nagcacamali,t,
nasisinsay, ay pagcalooban mo aco nang liuanag na icaalinsunod co
sa mahal mong calooban, at icalalayo co,t, icaiilag sa cariliman
nang man~ga camalia,t, casamaan. At icao naman Salomón nang
man~ga cristiano, calarahin mo aco sa Pan~ginoon Dios, at caniyang
ipagcaloob sa aquin, at tuloy pa namang pacamtan sa aquin itong
aquing hinihin~gi sa iyo dito sa pagnonovenas na ito, at nang cun
paratihin cang purihin nang aquing caloloua, ay tumouid ang man~ga
hacbang nang aquing buhay, hangan di sumapit at mahanganan sa
caguinhauahang ualang hangan. Siya naua.
¡Aba cabababaang loob na Jesús! Na baquit icao ay
manin~gas at maliuanag pa sa arao, ay tiquis cang nagpacaonti, at
ipinaglin~gid mo ang ningning at sinag nang iyong carunun~ga,t,
camahalan sa alapaap na marupoc nang aming catauohan, at nagcaloob
ca sa aquing Amang san Agustín nang malacas na loob na
ipinagpaualang, halaga,t, ihinamac nang dilang puri at dan~gal dito
sa ibabao nang lupa; at tulad sa iyo, at nagdamit nang mababa at
murang damit ermitaño, binago,t, binalic ang man~ga dati
niyang camalian, at isinulat na ipinahayag sa boong sangmundo ang
caniyang man~ga casalanan nang totoong caguilaguilalas na
capacumbabaan nang loob, na di pinan~gahasang tularan nang sino
man. Diyata, Dios at Pan~ginoong co, aco,i, nagaamo-amo sa iyo,t,
dumaraing na iyong casihan, sidla,t, hulugan ang aquing caloloua
nang totoong capacumbabaan, at nang maiubos cong icompisal ang
lahat na man~ga casalana,t, camalian co, at nang paualang halaga,t,
hamaquin ang dilang capurihan dito sa buhay na ito, at houag acong
may ibang pagnasa,t, pitahin, cundi ang hamaqui,t, ayopin dahilan
sa pagcaibig sa iyo. At sa iyo naman, Santo,t, Pantas na Doctor,
dumaraying din aco na idalan~gin mo aco sa Pan~ginoong Dios nitong
capacumbabaang loob, sampon nang hinihin~gi co sa iyo dito sa
pagnonovenas na ito, at nang cun mahouaran co ang cababaan mong
loob, ang Dios na nagpaparan~gal at nagpapala sa mababang loob, ay
pagpalain niya acong papagcamtin nang corona sa caloualhatian sa
Lan~git. Siya naua.
¡Aba malubay at catiis-tiisang Jesús! na nagcaloob
sa Ama cong san Agustín, nang manin~gas na nasa,t, ibig sa
cagalin~gan nang man~ga caloloua; na parang arao na masicat, ay
dili isamang lumamlam at nagcolimlim ang caniyang ningning at sinag
sa pagpapaliuanag sa man~ga tauo nang caniyang pan~gan~garal; at
nagdalita na ualang saua nang madlang saquit at, carouahaguinan sa
man~ga eregeng nagbubudhi sa caniya nang camatayan; at bagcus sa
malaqui niyang pagnanasang maguing mártir, ay dili n~ga isa
man nanghinauang magtiis, at ang dinorongdong niyang uiniuica, ay
ganito: Pan~ginoong co, aniya, pagcalooban mo aco nang icapagtiis,
at dagdagan mo pa,t, ololan ang saquit at hirap. Caya n~ga
Pan~ginoong co, pacundan~gan sa di masaysay niyang pagtitiis, ay
pagcalooban mo aco nang icapagtitiis co nang hirap, at hologan mo
aco nang manin~gas na nasang maghirap dahilan sa pananamlataya. At
yamang iniadya mo ang caibigibigan mong Doctor sa maraming
pan~ganib, nang maguing calasag nang sangcacristianohan, aco,i,
nagaamo-amo sa iyo, na ipagadya mo naman aco sa casalanan at sa
tanang caauay co, naquiquita ma,t, di man naquiquita. At sa iyo
naman, Ama cong iniibig na san Agustín, ay dumaraing aco na
idalan~gin mo aco nito rin sa Pan~ginoon Dios, sampon nang
hinihin~gi co dito sa pagnonovenas cong ito, at nang tulad sa iyong
dalita ay matiis co,t, maralita, bayad at dusa sa man~ga casalanan
co, ang tanang cahirapan dini sa buhay na malait, hangan di
macasapit sa tiuasay na doon~gan sa Lan~git. Siya naua.
¡Aba Dios at Pan~ginoong co! Na pinagpala mo ang caloloua
nang Ama cong san Agustín, sa pinacalan~git nang iyong santa
Iglesia, at pinarating mo sa cataas-taasang pagninilay, na ga
nauaualang loob at natitilihan sa man~ga cababalaghan mong
Misterio, at nagcamit pang nanood dini sa buhay na yari nang
Trinidad na casanto-santosan, at naguing dapat numamnam nang dugong
camahal-mahalan sa taguiliran nang aming Pan~ginoong Jesucristo, at
nang calinalinamnamang gatas nang casanto-santosang Virgen
María, at pinagitanan nilang mag-Ina na uala siyang
matotohang lin~gonin nang malaquing pagcatoua, at ungmalab na
sungmilacbo ang apoy nang caniyang sinta cay Jesús at cay
María: ay panin~gasin mo naman, Pan~ginoon co, ang dibdib co
sa pagcauili cay Jesús at sa caniyang casanto-santosang Ina.
At sa iyo nainan, Arao na maalab, aco,i, ungmaamo-amo, na
pacundan~gan sa catouaan mong quinamtan dito sa man~ga caloob sa
iyong ito, ay idalan~gin mo aco sa Pan~ginoon Dios nang graciang
hinin~gi co dito sa novenas na ito, at idalan~gin mo pa naman aco
nang caliuanagan nang loob, na icatututo cong magnilay nang man~ga
camahalan niya,t, caloob, at nang cun maboong manatili ang aquing
loob dito sa pagninilay na ito, ay houag acong may hanapi,t,
han~garin, cundi ang igaganti cong catampatan, at nang purihin ang
caniyang camahalan magpasaualang hangan. Siya naua.
¡Ay Jesús! Dios na totoo,t, Maestro nang tanang
sarisaring cabanalan, na inilagay mo,t, inihalal dini sa ibabao
nang lupa ang aquing Amang san Agustín, dili nang pamahayan
nang lahat na man~ga cabanalan lamang, cun di nang alaga,t,
diliguin (at parang totoong arao) ay palagoin pa naman niya ang
man~ga cabanalan sa halamanan nang santa Iglesia, at magacay
siya,t, manogot sa pitong puo,t, limang Religión, na
umaalinsunod sa liuanag nang caniyang casanto-santosang Regla at
aral nang totoong pagpapacaruc-ha, pamimintuho at pag-iin~gat sa
cahalayan; ang idinaraing co sa iyo, Pan~ginoong co, ay ang itanim
mo sa caloloua co ang lahat nang cabanalan, at nang cun aco,i,
maguing duc-hang totoo sa loob, at mapagin~gatang co ang dilang
cahalayan, at masunod co ang man~ga utos mo, ay maguing dapat
pamahayan ang puso co nang Santísima Trinidad. At sa iyo,
casanto-santosang Patriarca, dumaraing naman aco, at dumadalan~gin
na aco,i, anaquin mo, di man aco dapat, at ipagcaloob mo sa aquin
ang hinihin~gi co dito sa novenas na ito, sampon nang icao rin ang
parating maguing panogot, paraluman at Maestro co, at nang sa
tulong nang iyong liuanag tontonin nang caloloua co, na houag ding
masinsay, ang itinuro mong daang cabulusan sa Lan~git. Siya
naua.
¡Aba Pan~ginoon at mananacop sa amin! na nagbigay cang
pasunod sa Ama cong san Agustín, nang tularan niya ang
manin~gas mong pagcaibig sa man~ga caloloua, at caya inibig niyang
minahiguit ang mamatay siya, houag lamang niyang maquitang
hinahamac ang man~ga tantong dapat igalang na man~ga casangcapan sa
Simbahan, at houag mapanood nang maibiguin niyang mata ang
libuti,t, pag-itanan nang caganiran nang man~ga ereges ang man~ga
obejas niyang caual, at pinagcalooban mo rin siyang maglin~gid nang
caniyang liuanag, at mamatay nang magpanibagong mabuhay sa lalong
mabuting lan~git, at pinagpala mo siya sa caloualhatian nang
Lan~git, at isiniping mo sa man~ga Apóstoles, ayon sa
napahayag sa isang mahal at santong Obispo, at doo,i, nagbibigay
siyang dilag sa ibang man~ga Santos, ayon sa naquita ni santa
Gertrudis: Ay pagcalooban mo naman aco, Pan~ginoong co, nang
totoong pagcaibig sa man~ga capoua co tauo, at ipagcaloob mo namang
manatili sa tunay at totoong pananampalataya, at sa boong pagsunod
sa santa Iglesiang Ina namin, itong caharian at ang
sangcacristianohang bayan. At icao naman, mahal cong Amang san
Agustín, yayang ang uica ni santa Gertrudis, ay naquita ca
niyang dumaralan~gin sa casanto-santosang Trinidad, na
papagnin~gasi,t, paalabin nang totoong sinta sa Dios ang man~ga
puso nang man~ga tauong mauilihin sa iyo; aco,i, nagaamo-amo sa iyo
nang totoong capacumbabaan, na pacamtan mo sa aquin yaon alab na
yaon, sampon nitong hinihin~gi co sa iyo dito sa novenas na ito, at
nang parang pagninin~gas nang puso mo, ay magnin~gas naman ang puso
co sa harapan nang Santísima Trinidad magparating man saan.
Siya naua.
¡Aba casanto-santosang Doctor, Arao ca nang
sangcacristianohan! dili lamang sa aral mo, liuanag at nin~gas, cun
di sa man~ga tulong mo,t, saclolo, na ipinagcacalin~ga mo sa man~ga
mauiuilihin sa iyo, at pinagcacalooban mo sila nang buhay at
cagalin~gan sa caloloua,t, catauan, at iniin~gatan mo,t, ini-aadya
ang puri at ari nang balang nang napaaua at napasasacolo sa iyo, at
n~gayong mamatay ca na, ay ipinararati mo rin ang iyong calin~ga,
caya n~ga yaong iyong tubig na bumubucal sa pinagbaonan sa iyo, ay
nacapagbibigay mata sa man~ga bulag, lacas sa man~ga mahihina,
caaliua,t, cagalin~gan sa balang nang macainom noon, at doon naman
sa Toledong bayan, ay napatanghal ca,t, napaquitang nugao nang
balang, at iniaboy mong inilulunod sa ilog; aco,i, dungmaraing sa
iyo, na gamotin mo ang aquing man~ga saquit at pagalin~gin mo ang
aquing caloloua, at iadya mo itong boong caharian sa man~ga
dinaralitang casaquitan, sa man~ga lindol, man~ga pagcacagutom, at
sa iba pang man~ga sarisaring cahirapan, tuloy ipagcaloob mo naman
sa aquin ang hinihin~gi co sa iyo dito sa novenas na ito, yayang sa
boo cong loob ay nauiuili aco sa iyo. At icao naman, Dios at
Pan~ginoong co, tatlo sapagca Personas at sapagca Dios ay iisa, na
tantong Cang dapat tac-han, dili sa iyong man~ga camahalan lamang
cundi sa man~ga cababalaghan pa namang gaua nang iyong man~ga
Santos, ipagcaloob mo rin sa aquin ang hinihin~gi co dito sa
pagnonovenas na ito, maguing pagpapahayag mo baga nang iyong aua,t,
caalaman, maguing pagpapaquita mo naman nang iyong pagcaibig sa
casanto-santosan mong Doctor, at nang cun amponin aco nang gayong
camahal na pintacasi,t, maestro, ay mapanoto ang caloloua co sa
tiuasay na raan nang iyong mahal na aral, at sa pagpanao dito sa
buhay na malait, ay maguing dapat casihan nang iyong mahal na
gracia, nang panoorin at paquinaban~gan Ca sa caloualhatian sa
Lan~git magpasaualang hangan. Siya naua.
¡Aba balon nang carunun~gan! maestro nang Teología,
ilao nang man~ga man~ga-n~garal, Doctor nang man~ga Doctor haligui
nang santa Iglesia, calasag nang pananampalatayang cristiano, tabac
sa man~ga croges. ¡Aba Agustíng bulaclac nang man~ga
matatalas na bait, at tauong inaralan nang Dios! na cun ihalimbaua
ca sa man~ga Santos, icao ay casanto-santosan, at cun sa man~ga
marurunong, carunungdunun~gan ca. Pacundan~gan doon sa graciang
matibay at mapilit na ipinagcaloob sa iyo nang Pan~ginoong Dios, na
tungmaos at nanaimtim sa puso mo na pinacalinislinis, at pinaui ang
dilang caibigang lupang quinauiuilihan mo, at pinaliuanag ang iyong
bait na pinaalis at pinapanao ang man~ga camaliang iquinalalabo, at
minulat ang iyong man~ga mata nang mapanood mo,t, malasmasin yaong
camahal-mahalang liuanag, at nang pagpacatulinan mong haboli,t,
alinsunurin ang caban~gohan nang man~ga bagay sa Lan~git: aco,i,
nagaamo-amo sa iyo, Ama co, at dungmaralan~gin na igauad mo sa
aquin ang iyong camay, nang aco,i, macaahon dito sa man~ga
casamaang quinabalonan co, at macapagbalic loob na totoo sa Dios
co, at macapagsisi,t, macapagdusa nang tapat sa man~ga casalanan
co.
Pacundan~gan doon sa catamisan at biyayang calinalinamnaman na
ipinamuti at ipinayaman nang Pan~ginoong Dios sa iyong caloloua, at
pinagcalooban nang madlang catouaan, at guinilio nang maraming
pagdalao niya sa iyong loob, na ga naaaninag at naquiquiniquita sa
man~ga gaua mo: aco,i, nagaamo-amo sa iyo, Ama cong
casanto-santosan, na idalan~gin mo aco sa Pan~ginoong Dios nang
graciang icauiuili,t, icalalambot nang puso co,t, icatututo cong
manalan~gin, at icaaalam co pa,t, icaquiquilala, na cun sino aco at
cun sino siya, at ang pagca dapat paualang halaga ang lahat nang
balang na, liban sa Dios.
Pacundan~gan sa catacatacang pagcahusay, pagcacaayo,t,
pagcariquitdiquit nang tanang man~ga cabanalan na ipinamuti sa iyo
nang Pan~ginoong Dios, at alang-alang doon sa mahal na banaag na
inihulog nang Pan~ginoong Dios sa iyong caloloua, at nang ihalal
cang maestro,t, ama sa gayong caraming Religión sa caniyang
santa Iglesia, aco,i, dungmaraing sa iyo, mapalad na santo cong
Ama, na idalan~gin mo aco sa ating Pan~ginoong Dios nang graciang
icatutupad at icaaalinsunod co sa man~ga ipinagpasunod mo, ihin~gi
mo naman ang man~ga mahal na Religión na pinagpupunuan mo,
na ang sinusunod baga,t, pinipintuho nila,i, ang Regla mong
quinatha, sampon nang iba pang calahat-lahatan, ay paraparang
maquinabang din sila nang man~ga biyaya,t, graciang ipinagcaloob sa
iyo nang Pan~ginoong Dios, at nang maisulat mo yaong Regla.
Alang-alang doon sa carunun~gan mong lalong lalo sa carunun~gang
tauo, na ipinag paliuanag nang Pan~ginoong Dios sa iyong
calalim-lalimang bait, at binungcal ang man~ga cayamanan sa santong
Sulat, at ipinaunaua ang man~ga lihim at matataas na misterio nang
santong Pananampalataya natin, sampon nang man~ga lalong malalalim
at marilim sa mahal na Teología, at nang sa iyo parang bucal
na namamarating malinao at malalim ay magmulang umagos at umanod
ang man~ga ilog nang totoo,t, tiuasay na aral sa Lan~git na
idirilig at ipagpapalago sa man~ga halaman nang santa Iglesia.
Aco,i, nagaamo-amo sa iyo mabunying Doctor, na nacaliuanag sa boong
sangmundo, na idalan~gin mo aco sa Pan~ginoon Dios na pagcalooban
aco nang loob na mababa at mauilihin sa aral na itinuro mo,t,
itinuro nang Ina nati,t, maestrang santa Iglesia,
apostólica, romana. At yayang inihalal ca nang Pan~ginoong
Dios na haligui at catibayan nang santa Iglesia, at tabac nang
man~ga ereges na dito mo mamacailang pinaquipaglabanan, at sa toui
touina,i, dinaig pinapan~gayupapa pinasuco mo sila. Tingni, santong
Ama, at cun gaano ang paghihirap at pagcacasaquit n~gayon nito ring
santa Iglesia, at ang daming halimao sa infierno na dumurouahagui
at gumugubat sa caniya, ay magpatirapa ca sa camahal-mahalang
harapan nang casanto-santosang Trinidad, at pagaamo-amoin mong
dain~gan, na ipagsangalang at iadya ang caniyang man~ga campon na
ovejas dini sa man~ga ganid na halimao, ituro,t, ipanuto sa
catouid-touiran at cabulusang daan nang aral nang santo Evangelio,
nang dumating na maloualhati diyan sa caguinha-guinhauaha,t,
lubhang mapalad na buhay, na iyong quinadoroona,t,
pinaquiquinaban~gan. Siya naua.
Casanto-santosang Patriarca Amang san Agustín, landas
nang matotouid na asal at tagapag-unaua nang dilang cautusan, ilao
nang man~ga Doctores, at salamin nang aming buhay: maguing
pintacasi naua naming maalam sa harapan nang Dios.
V). Ipanalan~gin mo cami, maloualhating Amang san
Agustín.
R). At nang cami maguing dapat magcamit nang man~ga pan~gaco ni
Jesucristo.
Pan~ginoon naming Dios: yamang pinaghimalaan mong panibago ang
iyong santa Iglesia niyong nalilimpoc na papairi,t, apoy na
nan~gun~guna sa caparan~gan sa man~ga taga Israel, nang
pagpapahayag mo sa mabunying Amang san Agustín nang lalong
calalim-lalimang Misterio nang Carunun~gan mong ualang hanga, at
nang pagpapa-alab sa puso niya nang nin~gas nang mahal mong sinta,
ay magdalita ca, at ipagcaloob mo na ituro cami niya nang pagtauid
naming maloualhati sa man~ga tucso at capan~ganiban nitong
maralitang mundo, at tuloy aming camtan ang pan~gaco mo sa aming
bayan nang dilang toua na ualang han~gan. Alang-alang cay
Jesucristong Pan~ginoon namim. Siya naua.
Ang Illmo. Señor Doctor D. Fr. Pedro da la SSma.
Trinidad, Arzobispo dito sa sangcapoloan, ay nagcaloob nang apat na
puong arao na indulgencia sa touing arao-arao sa balang macacanta
ma,t, magdasal man caya nitong dalit sa mabunying Amang san
Agustín; at gayon din naman nagcaloob nang apat na puong
arao rin na Indulgencia sa balang magnovenas nito.
Laus Deo.
# language_name_wals:	Tagalog
# language_name_glotto:	Tagalog
# iso639_3:	tgl
# year_composed:	NA
# year_published:	2006
# mode:	written
# genre_broad:	fiction
# genre_narrow:	general_fiction
# writing_system:	Latn
# special_characters:	NA
# short_description:	Fr. José Rodriguez, ĄCAIŃGAT CAYO!
# source:	http://www.gutenberg.org/files/18141/18141-h/18141-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

"This pamphlet was distributed almost for free in 1888 to malign Dr. Rizal and his writings. The author is a spanish priest of the Augustinian order.
On August 3 of the same year, Marcelo H. Del Pilar writing under the name "Dolores Manapat" wrote a pamphlet in answer to Fr. Rodriguez's work which he entitled "KAIIGAT KAYO" (Be slippery as an eel).
It could be said that the malicious work of Fr. Rodriguez became the spark that ignited and destroyed the power of Spain over the Philippines.
J.C. Balmaseda-J.C.B."
Paalala ng nagsalin: Ang sumusunod na pasimula ng taga pag-ingat ng libro ay isinasama sa edisyong ito bagaman hindi kasama sa orihinal na pagkakalimbag.
"Ang polyetong ito'y ipinangalat nang walang bayad halos noong taong
1888 bilang paghamak kay Dr. Rizal at sa mga akda nito. Ang may katha
ay isang paring kastila sa pangkat ng mga agustino.
Noong ika-3 ng Agosto ng taon ding yaon, ang polyetong ito ay tinugon
ni Marcelo H. del Pilar sa isang polyeto ring pinamagatan namang
"KAIIGAT KAYO" na may lagdang "Dolores Manapat".
Masasabing ang 'kalikutang' ito ni Fr. Rodriguez ay siyang naging
titis na nagsiklab at siyang pumugnaw sa Kapangyarihan ng Espanya sa
Pilipinas.
J.C. Balmaseda-J.C.B."
May lubos na pahintulot ang mañga Puno
Ang librong ito,i malilimus sa halagang isang cuarta ang isa; sa
halagang sangsalapi ang sangdaan, at sa halagang apat na
piso ang sanglibo, doon sa Asilo de Huérfanos sa Guadalupe, sa
bayan nang san Pedro Macati, provincia nang Mainila.
Ang sulat na hing̃i ay ipadala sa P. Director cun sa Hermano Inspector
nang Asilo, at bahala sila magpadala sa ituturong padadalhan sa
Mainila.
Pequeña Imp. del Asilo del Huérfanos 1888.
Páhiná 1Caiñgat ñga cayo sa mang̃a masasamang libro,t, casulatan,
sapagca,t, dapat ninyong tantoin na may isang cautusan ang santa
Iglesiang Ina natin na ipinagbabaual ang pagbasa nang mang̃a
masasamang libro,t, casulatan, pati nang pag-iing̃at at pagcacalat
noon; at ipinag-uutos pa na ang sino mang magcamayroon nang gayong
libro,i, ibigay agad sa mang̃a Puno nang santa Iglesia, sa Confesor
cun sa Amang Cura caya; at cun sacali,t, di maibibigay ay sunuguin man
lamang tambing. At ang utos na ito,i, Páhiná 2mahigpit na di sapala, na cun
di ninyo ganapin ay icapagcacasala ninyo nang casalanang daquila, at
cun magcaminsa,i, maguiguing excomulgado pa cayo dahil sa pagbasa
noon. Caya cun cusain ninyong basahin ang isang librong natatalastas
ninyong baual nang santa Iglesia ay magcacamit cayo nang
casalanang daquila, at cun sa saui ninyong palad ay abutin cayo nang
camatayan sa gayong calagayang ay mapapacasama cayong magpasaualang
hangan.
Ang mang̃a Puno nang santa Iglesia, sa macatouid, ang santo Papa at
ang mang̃a Poong Cardenal na pinatungculan niya, sampon nang mang̃a
Guinoong Obispo, ay mayroon silang capangyarihan macapagbabaual nang
balang mamasam-in nilang librong icasasama nang mang̃a calolouang
quinacaling̃a nila; at caya ng̃a Páhiná 3catungculan naman nang baua,t, sino
mang cristianong sundi,t, ganaping lubos ang canilang mang̃a utos
tungcol dito.
Ang balang minamasama,t, ibinabaual nila,i, tinatandaan nama,t,
isinasacay sa isang librong pinacalistahan nang mang̃a librong baual
at masasama. Ng̃uni,t, palibhasa,i, hindi mangyayaring mabalitaan
nila,t, maquita ang lahat na mang̃a masasamang librong ipinagcacalat
sa sangcacristianohan; na caya,t, di naman mangyayaring matang̃ing
maipagbaual na lahat; at sa cabila nama,i, cun itulot na basahin
hangan di tang̃ing ipagbaual ang mang̃a gayong libro,i, macasasamang
lubha sa mang̃a caloloua; dahil dito,i, ang santa Iglesia, ang mang̃a
nasabing Puno baga nang santa Iglesia, upang mahadlang̃an hangan
macacayanan din Páhiná 4lamang, ang gayong mang̃a calaguim-laguim na
capahamacan, ay mayroong ibinigay sa atin nang mang̃a utos na paraang
pagcacaquilanlan nang mang̃a libro, na, cun di pa tang̃ing
ipinagbaual, ay dapat nating parahing baual; at cun sacali,t,
basahin ay ipagcacasala natin nang casalanang daquila, na para rin cun
basahin ang tang̃i nang ipinagbaual.
Isusunod co ng̃ang sasaysayin dito ang mang̃a pang̃ulong utos na
paraang aquing sinabi, at nang mapagquilala mo, guiniguilio cong
bumabasa nito, ang dapat mong asalin tungcol dito sa lubhang
mahalagang bagay na icaliligtas nang caloloua mo sa capahamacang
ualang hangan.
Páhiná 5
Ang caunaunaha,i, baual ang lahat na mang̃a libro sa Santong
Casulatan na inihulog nang mang̃a ereje sa uicang castila, cun sa
uicang tagalog, cun sa alin mang uica; cun sacali,t, cristiano man ang
maghulog ay cun ualang pahintulot ang mang̃a Puno.—Caya ng̃a ang
lahat na mang̃a libritong hang̃o sa santong Sulat sa bagong
Testamento, na ipinagcacalat na limbag sa Oxfort at sa Hong-kong sa
uicang castila at cung magcabihira,i, sa tagalog, ay pauang
baual; sampon niyang mang̃a Evangeliong uicang castila cun
tagalog caya, na iniing̃atan nang marami, cun isinasabit sa liig na
parang anting-anting, ay baual din naman.
Ang icalaua,i, baual din ang Páhiná 6mang̃a librong sadyang
nagtutucoy, nagsasalita, cun nagtuturo caya nang calibugan, cahit
doo,i, ualang nahahalong maling aral cun erejía caya.—Alinsunod
dito,i, baual iyang lahat na mang̃a palasintaha,t, auit at corridong
paraparang mahahalay, na totoong quinauiuilihang basahing nang
caramihang mang̃a tagalog, lalaqui man at babayi man. ¡Daming ba pa
nang mang̃a nang̃apapang̃anyayang caloloua dahil dito sa mang̃a
tampalasang auit at palasintahan! Cun touirin ninyong mabuti ay agad
matatalastas na ang pagcapang̃anyaya nang di mabilang na mang̃a
bagong-tauo,t, dalaga,i, nagmula sa pagbasa nitong mang̃a baual
na auit at palasintahan.
Ang icatlo,i, baual naman ang mang̃a devociones cun
tauaguin, ang mang̃a panalang̃in, at mang̃a Páhiná 7casulatang
quinapapalamnan nang mang̃a pang̃acong sinung̃aling, na di umano,i,
ang mang̃a gayo,t, gayon ay ualang di pangyayari.—Caya ng̃a,t,
alinsunod dito,i, iyang mang̃a panalang̃in, at iyang mang̃a
casulatan na di umano,i, nalaglag sa Lang̃it, at nasumpung̃ang
nacababao sa santo Sepulcro, sa altar cayang pinagmimisahan nang
santo Papa, at iba,t, iba pang ganito na ipinalimbag sa mang̃a
panahong ito sa uicang castila ma,t, sa uicang tagalog, at
ipinagcacalat na mainam nang mang̃a alagad nang demonio, ay pauang
baual, at ipagcacasala nang sino man ang pagdarasal at ang
pagbasa noon, pati nang pagcacalat at pagiing̃at niyon.
Ang icapat ay baual din naman ang lahat na mang̃a libro,
mang̃a munting fojas, at munti man mang̃a Páhiná 8casulatang nagtuturo nang
panghuhula, panggagayuma, pangculam, at iba,t, iba pa.—Ayon dito,i,
ipinagcacasala ang pagbasa,t, pag-iing̃at ang mang̃a lunario, cun
tauaguin nang iba; at iyang lahat na mang̃a casulatang iniing̃atan
nang mang̃a hang̃al na ualang namumuang̃an; na marahil cun caya
iniing̃ata,t, pinaniniualaan ay di umano,i, sulat yaon nang mang̃a
matatanda, na mang̃a hang̃al pa sa canila.
Ang icalima,i, baual na lahat ang mang̃a libro na hangan sa
taon 1584 at hangan ng̃ayo,i, nilimbag ó lilimbaguing ualang
itinuturong pang̃alan nang sumulat ó cumatha, nang nagpalimbag, nang
pinaglilimbagan, pati nang panahong ipinagpalimbag; at cun sacali
ma,t, may itinuro ang lahat nang ito,i, mang̃a hindi totoo ang
itinuturo, at paconouari lamang; Páhiná 9sapagca,t, ito,i, nagpapaquilalang
dapat pang̃anibang may taglay na lico,t masasamang aral na di dapat
basahin nang isang cristiano.—Alinsunod dito,i, ang lahat na mang̃a
auit at corrido, na arao-arao,i, ipinalilimbag na ualang pahintulot,
at ualang itinuturong may catha, (na palibhasa,i, iquinahihiya ang
sinulat ay di ibig na maquilala) ay paraparang baual na lahat;
lalong lalo na,t, ang caramihan niyang mang̃a auit ay mang̃a punong
puno nang mang̃a camaliang di naayon sa mang̃a aral nang santa
Iglesia.
Gayon din naman iyang mang̃a libro,t casulatang ipinagcacalat ng̃ayon
sa uicang castila at sa uicang tagalog na uala ring itinuturong may
gaua,t, may palimbag; at ang laman niyon ay pauang cabulaanang laban
sa señor Arzobispo at sa mang̃a Pareng Páhiná 10religioso, na pati nang mang̃a
cagalang-galang na mang̃a Madre religiosa, ay di rin
quinaalang-alang̃anan nang tampalasan nilang pluma, ay ang lahat na
ganiyang mang̃a libro,t, casulatan ay baual na basahin, at
ipagcacasala nang daquila ang pagbasa,t, pag-iing̃at noon, at lalong
lalo na ang pagcacalat.
Pauang cabulaanan, uica co; sapagca,t, cun mapatotohanan nila
sana ang canilang mang̃a sinasabi ay hindi nilang ipagmamacahiyang
maalaman ang canilang mang̃a pang̃alan; at cun totoo sana ang laman
niyang mang̃a carimarimaring sulat ay ualang sucat icatacot ang may
catha man, ang lumimbag man, ó ang nagpapalimbag, at nagpapacalat
caya, cahit sila,i, ipaghabla,t, isacdal sa Justicia nang mang̃a
pinararatang̃an nila nang gayong mang̃a casamaan. Páhiná 11¡Tunay ng̃a pala na
ang mang̃a nagcacalat nang mang̃a gayong sulat na anónimo
(ualang pang̃alan) ay sucat ipaquibilang sila sa mang̃a tauong ualang
hiya!
Ang icaanim ay baual ang lahat na mang̃a librong sulatin cun
ipang̃alat, na ang taglay na laman ay mang̃a maling caisipa,t, mang̃a
aral na laban sa pinasasampalatayanan sa atin nang santa
Iglesia.—Gaya nang̃a baga nang librong catha nang Dr. Rizal, na
ang pang̃ala,i, Noli me tangere, na pinupuri,t, binabasang ualang
agam-agam nang maraming natuturang cristiano, baga ma,t, sa pagbasang
ito,i, nagcacamit sila nang casalanang daquila; sapagca,t, ang
nasabing libro,i, punong puno nang mang̃a erejía,t, mang̃a aral
na laban sa ating santa Religión. Halos sa Páhiná 12baua,t, fojas at sa
baua,t, talata ay may mababasa roong mang̃a sabing sinung̃aling,
mang̃a udyoc na capangahasan, mang̃a nacamumuhi,t, mahalay na
iparing̃ig sa mang̃a tunay na cristiano, mang̃a paglalapastang̃an sa
mang̃a cagalang-galang na Puno nang santa Iglesia at sa caramihang
cristiano, mang̃a pagsisiphayo sa Dios, mang̃a camangmang̃a,t,
cahunghang̃ang humihicayat sa pagcampi sa tacsil at sucab na si
Lutero at sa iba pang mang̃a ereje, mang̃a aral na lubhang lihis
at mang̃a erejíang tunay; ano pa,t, hangan sa umuudyoc upang
houag sampalatayanang may Dios. Ang lahat nang ito,i, pauang mababasa
diyan sa tampalasang libro, at caya baual na basahin, at ang
pagbasa noo,i, isang lubhang mabigat na casalanan. At ang may catha
noon, Páhiná 13ang Dr. Rizal baga, cun taimtim sa caniyang loob ang
mang̃a sinulat niya sa nasabing libro at hindi pa niya
pinagsisisiha,t, tinatalicdan, ay dapat na ariin siyang tacsil at
tampalasan sa Dios, ereje at excomulgado.
Tingni, mang̃a guiniguilio cong tagalog, tingni,t, masdan itong
caauaaua capoua ninyong tagalog, na pinupuri nang marami sa inyo na
parang ualang capara sa carunung̃an; ualang dao ga sino si
Rizal; di umano,i, capurihan dao nang lahi ninyong tagalog,
na sucat ninyong ipagparang̃alan. ¡Ay sa aba co! At lalong catampatang
sabihin, na sucat inyong ipagmamacahiya ang gayong cahabag-habag na
bulag na loob; sapagca,t, siyang caunaunahang tagalog na
cusang gumamit nang caniyang camay sa pagsulat nang mang̃a
catacot-tacot na catampalasanan sa Dios, sa ating santa Religión
cristiana, at sa mang̃a sinasampalatayanan natin.
Bucod pa sa siya,i, tampalasan, ay hañgal pa naman sa madlang
bagay; sapagca,t, cun siyasatin ang pagcagaua nang nasabing libro,i,
isip ninyong hindi ang camay nang may bait na tauo, cundi ang paa nang
isang mangmang ang isinulat noon; at halos sa lahat nang fojas ay
mapagmamalas na ang gumaua,i, hang̃al na Páhiná 14hang̃al sa paghahanay
nang masanghayang pananalita, lalong lalo na sa uicang castila; ang
totoong tang̃ing matatanghal doon ang sino man ay ang isang sucab at
tacsil na pagcapoot niya sa ating santa Religión at sa España.
Ang icapito,t, catapusa,i, baual ang lahat na mang̃a librong
malaqui ma,t, maliliit, ang mang̃a munting calat na casulatan, ang
mang̃a diario, at balang nang sulat na ang laman ay lumalaban sa
mang̃a aral nang santa Iglesia; ang tanang casulatang nagpupuri sa
mang̃a camaliang hinati,t, sinala nang santo Papa, gaya nang mang̃a
sinala ni Pio IX sa caniyang casulatang padala sa sangcacristianohan,
nang 8 de Diciembre de 1864; ang balang nang sulat na cumucut-ya sa
mang̃a Santong guinagalang nating sa mang̃a altar, cun nagsasalita
caya nang mang̃a cabulaana,t, ipinataratang sa canila nang mang̃a
Páhiná 15gaua, mang̃a uica,t, mang̃a acalang di ucol sa cabanalan; ang lahat
nang mang̃a librong nanunuya sa mang̃a Sacramento,t, sa mang̃a ugaling
paraang na ipinag-uutos nang santa Iglesia sa pagmimisa, pagdarasal, at
sa iba,t, ibang mang̃a gauang magaling; at sa cauacasa,i, ang dilang
casulatang sa conouari ma,t, di conouari ay cumacampi sa mang̃a
camaliang aral na laban sa pananampalataya at sa mang̃a mabanal na
asal.—Laban dito sa cautusang itong bigay nang santo Papang si Pio
IX, upang masaula ang mang̃a cristiano sa pagbasa nang mg̃a masasamang
diario, ay hindi lamang nagcasala ang mang̃a bumabasa nang balang
na sa mang̃a nasabing casulatan, cundi pa naman ang nang̃acacatulong
sa pagpalimbag at sa pagcacalat, gaya baga cun limbaguin, Páhiná 16ipagbili,
bilhin, pasulat, at iba pa.
Ang pitong utos na ito,i hang̃ong lahat sa libro nang indice
sa naturang casulatan ni Pio IX na dapat nating talimahi,t, ganapin,
cun tunay nating ibig na mapacagaling.
Bucod pa sa rito,i, cun caya gayon ang ipinag-uutos nang santa Iglesia
sapagca,t, ito,i, utos din naman nang Dios, na turo sa atin nang
catutubo nating bait; na cahit di ipagbaual nang santa Iglesia, at
mauala man ang listahan nang mang̃a librong baual na, at cahit di
nagcaroon nang mang̃a utos na paraang pagcacaquilanlan nang mang̃a
masasamang libro, ay nagtuturo sa atin ang catutubo nating bait na di
dapat basahin ang mang̃a Páhiná 17gayong librong masasama. At sa catunaya,i,
magsabi ca sa aquin: ¿di caya baga mabigat na casalanang laban sa
icalimang utos nang Dios ang cumain cun uminum caya nang lasong
icatatapus nang sariling buhay, at icamamatay nang ating catauan? Ay
ano ¿di caya baga lalong mabigat na casalanan ang cumain nang lasong
icatatapus nang buhay nang atin caloloua, na icamamatay baga niya
dahil sa pagcauala sa caniya nang pananampalataya? Diyata,i,
pinatotohanan co sa iyo na ualang mabisang lasong icamamatay nang
ating catauan na sucat mapara sa lasong taglay nang masasamang libro;
lasong sacdal nang bisa sa icasisira nang pananampalataya,t,
icamamatay tuloy nang ating caloloua; lason ng̃ang camatay-matay na
capag nahahalata nating nasisilid sa ano Páhiná 18mang casulatan ay
catungculan nating pang̃ilagan, at cun dili,i, magcacamit tayo nang
mabigat na casalanan cun ituloy nating basahin. Caya ng̃a ualang
maimatouid ang maraming bumabasa nang mang̃a librong limbag ma,t,
sulat camay, gaya nang mang̃a cay Rizal, na ang itinututol
nila,i, di pa ipinagbaual; sapagca,t, cun di pa tang̃ing
ipinagbaual, ay baual na talaga, ayon sa mang̃a cautusang
sinasaysay na; at bucod pa sa rito,i, capag naquiquitang may lason
nang mang̃a erejía at mang̃a lisiyang aral ay ipinagbabaual nang
catutubo nating bait, na nagpapaquilala sa ating yao,i, utos nang
Dios. Sucat na lamang na sabihin sa iyo nang Confesor ó nang ibang
mabait na Sacerdote, cun nang iba pa mang tauo na nacacaalam, at cahit
icao man ang Páhiná 19macamasid na ang gayong libro,i, masama, at pagdaca,i,
dapat mong bitiua,t, ibigay sa iyong Confesor cun sa iyong Amang Cura,
at cun dili caya ipagatong mo sa apoy; sapagca,t, cun pabayaan mo muna
sa bahay may pang̃anib na mabasa; at ang cusang lumalagay sa
pang̃anib ay diyan siya mapapang̃anyaya, uica nang Dios Espíritu
Santo. Caya ng̃a, cristianong bumabasa nito, ay houag cang paraya sa
iyong sarili, na gaya nang ibang marami na ang acala,i, hindi totoong
nacacapahamac ang pagbasa nang mang̃a masasamang libro; sapagca,t,
hindi masama lamang, cundi casamasamaan ang quinasasapitan nang
sumusuay sa mang̃a utos na ito. ¡Ay capatid co! Sinong
macapagsasalaysay nang mang̃a casiraang nangyayari sa mang̃a caloloua
dahil sa pagbasa nang Páhiná 20mang̃a masasamang libro? Ang uica nang P.
Doctor Sardá: «na ang isang masamang librong may taglay na mang̃a
tacsil na udyoc, cun mang̃a mahahalay ang halimbaua ay higuit ang
casamaan sa mapagcanulong caibigan, higuit ang cahunghang̃an sa
mahunghang na maestro, at lalong dapat capootan sa magdaraya,t,
mapaghibong tauo. Ualang imic-imic, at di nang̃adaramdaman ay
unti-unting binabagbag ang puso, inililigao ang lalong matalinong
isip, sinisira ang lalong maayos na cabaitan, hinihila ang calooban sa
mang̃a lisiyang asal, pinupucao ang mang̃a mahahalay na pita,
pinapaniniig sa maruruming gaua at malibughaang casalanan». ¿Ano caya
ang dahil na yaong binatang dating mabait at masunurin sa magulang ay
ng̃ayo,i, naguíng Páhiná 21mapagyabang at ualang cahihiyan? Cun ano,t, yaong
dalagang dating masayang loob at mahinhing asal ay ng̃ayo,i, laguing
namamanglao at caguitla-guitlang ugali? Cun sino ang nagnacao sa
canila nang cabaitan, nang cahinhinan, nang casayahan nang loob,
sampon nang casiglahan nang canilang catauan? ¡Ay sa aba co! Yaon
palang tampalasang libro, yaong mahalay na auit, yaong carumal-dumal
na palasintahan, yaong maruruming tula, na paraparang pinatutuloy sa
bahay nang ualang pag-iing̃at na magulang! ¡Ay sa aba ninyo, mang̃a
magulang! at cayo ng̃a ang hihing̃ang sulit nitong mang̃a casiraang
iquinapapahamac nang di mabilang na mang̃a masasama na di ninyo
pinalalayo sa inyong bahay at sa camay at mata nang inyong mang̃a
Páhiná 22anac! Sapagca,t, maniuala cayo,t, dili, ay uuliting cong sabihin ang
sinabi co nang madalas: Ay nagcacasala nang daquilang casalanan ang
sino mang cristiano, na baga ma,t, natatalastas niyang baual, ó
dapat man lamang ipagbaual, ay bumabasa nang mang̃a tampalasang libro.
At di lamang nagcacasala ang bumabasa nang mang̃a librong yaon, cundi
pa naman ang nag-iing̃at, sapagca,t, utos nang santa Iglesia na ibigay
sa mang̃a Puno, cun dili caya,i, sunuguin. At nagcacasala rin nang
daquila ang magpahiram sa ibang ualang pahintulot sa pagbasa nang
masasamang libro.
Alinsunod dito sa mang̃a sinabi co magpahang̃an ng̃ayo,i, marahil
Páhiná 23nasain mo, cristianong bumabasa, ang ilang malinao,t, tapat na hatol,
na parang pinacareglang aalinsunurin; na cun sundin mo naman ay
macapang̃ing̃ilag ca sampon nang iyong mang̃a casambahay, mang̃a
caibigan nama,t, caquilala, sa mang̃a daquilang pang̃anib na laguing
nasusumpung̃an sa pagbasa nang mang̃a masasamang libro. Isasaysay co
ng̃a sa iyo ang mang̃a inaacala cong lalong quinacailang̃an at lalong
bagay sa pagtatamo nang ninanasa nating paquinabang.
Una-una. Capag banta mong bumili cun bumasa nang anomang
libro, munti ma,t, malaqui man, nang diariong may mang̃a lamina,t,
uala, nang auit man, tula man, maguing limbag maguing sulat camay, ay
bago mong bilhin ó basahin ay dapat mong usisain Páhiná 24muna cun baual,
cun dili caya; ó cun dapat maguing baual sapagca,t, masama.—Ang
pag-uusisa nito,i, nacacailang̃ang siyasatin mo cun ang librong
bibilhin ó babasahin ay natatamaan nang alin man sa mang̃a pitong
utos na paraang pagcacaquilanlan nang mang̃a librong dapat na
ipagbaual, na baual na talaga; at ang lalong maigui sa lahat ay
magtanong ca sa Confesor, cun sa Cura caya, cun sa canino mang banal
na sacerdote; at ang paraan na ito,i, lalong magaling, sapagca,t,
malalayo ca sa pang̃anib nang pagcacamali.
Icalaua. Dapat mong tandaang pinacalandas di dapat sinsayan
ang houag bumili, at houag bumasa nang ano mang libro, auit, at
casulatang uala sa unang fojas na may lubos na pahintulot ang
mañga PUNO. Sapagca,t, ang Páhiná 25ayao huming̃i nang pahintulot sa
mang̃a Puno ay marahil hindi cristiano, at cun ganoon sucat nang
ipaquibilang sa mang̃a baual ang quinathang libro; at cun
cristiano naman, at ayao huming̃i nang pahintulot ay hayag siyang
souail na cristiano, at masasapantahang magtuturo nang camalian.
Tanto cong magaling na yaong ibang libro,i, di nagcacailang̃an nang
pahintulot, at nang mailimbag; at mababasa ng̃a cahit uala ang gayong
pahintulot; datapoua,t, sang-ano man ang pag-iing̃at tungcol dito,i,
alang̃an pa; sapagca,t, sa casamaang nang mang̃a panahong
quinalalag-yan natin ay pati sa mang̃a librong di nagcacailang̃an nang
pahintulot, cun magcabihira,i, iguiniguiit din ang mang̃a erejía at
mang̃a lisiyang aral: caya ng̃a cailang̃an Páhiná 26din sumigao na ualang
tugot: ¡Caing̃at cayo sa mang̃a masasamang libro,t, casulatan!
Napagunaua mo na marahil, na sa toui cong sinasabing cailang̃an ang
pahintulot nang mang̃a Puno, ang tinutucoy cong mang̃a Puno ay ang
sa santa Iglesia, ang Santo Papa baga at ang mang̃a Poong Obispo,
palibhasa,i, sila na lamang ang macahahatol nang cagaling̃an at
casamaan nang ano mang libro.
Icatlo. Cun totoong totoo,t, ninanasa mong houag magcamali
dito sa daquilang bagay na ito, ang lalong mabisang paraan, na
nasasaclauan nang lahat na mang̃a ibang paraang iyong mapipili, ay ito
ng̃a: Na houag cang bumili, at houag bumasa nang ano mang libro,
diario, auit at ano mang casulatan na di ca maquipagsanguni
muna sa Páhiná 27iyong Confesor, sa iyong Amang Cura, cun sa
ibang banal na Sacerdote. At ito rin ang dapat mong ipasunod sa
iyong mang̃a nasasacupan. Sapagca,t, doon pa sa mang̃a librong hindi
masama, at may pahintulot ang mang̃a Puno sa paglimbag, ay marami rin
ang di mo nararapat basahin, sapagca,t, marahil macasasama sa iyo; at
caya ualang macapaghahatol sa iyo nang tapat gaya nang mang̃a may
catungculang magsaquit sa icagagaling nang iyong caloloua.
Sundin mo ng̃a, guilio cong cristiano, itong mang̃a bilin co sa iyo,
at ipasunod mo naman sa iyong mang̃a nasasacupan, at hindi ninyong
icapapang̃anyaya ang mang̃a masasamang casulatan. At cun sacali,t,
dala nang di ninyo carunung̃an nang dacong arao ay may pinatuloy cayo
sa inyong Páhiná 28bahay na mang̃a librong masasama ay inyong pagsicapang
hanapin, ay dalhin ninyo agad sa Amang Cura cun sa Confesor, na ito
ng̃a ang lalong magaling; ng̃uni,t, cun di ninyo magagaua ito,i,
sunuguin ninyong tambing. Sunuguin, sunuguing ualang aua,t, hinayang
sa salaping ibinili niyong mang̃a libro, at nang houag cayo,i, masunog
sa infierno dahilan sa canila.
¡Ay capatid co! cun tularan mo sana ang magandang halimbauang
ipinaquita niyaong isang babaying nang̃ang̃alacal nang libro, ayon
sa sinasalita ni P. Mach sa caniyang librong «Tesoro del Catequista»:
Nang malapit nang mangyari yaong balitaa,t, malaquing pagcagulo doon
sa caharian nang Francía, ay may isang babaying nang̃ang̃alacal nang
libro na dinatnan nang balita, na si P. Borgar (Beauregard) ay
lubhang mariquit na magsermon, na caya ng̃a hinahang̃aan siya nang
lahat na taga Paris. Páhiná 29Dala nang balitang ito,i napasa simbahan nang
Nuestra Señora de Paris ang nasabing babayi, at gayac siyang
maquiquinyig nang pang̃ang̃aral nang Pareng yaon; at nagcataon naman
na ang mang̃a sinasabi nang Pare noong gabing yaon ay pauang nauucol
sa mang̃a masasamang libro. Ang naturang babayi, baga ma,t, timtima,t,
may puri, ay nagbibili nang mang̃a librong laban sa ating santa
Religión at laban din sa magagaling na asal. Anaqui nabulagan siya
nang casaquiman sa salapi, gaya nang pagcabulag nang maraming
naglalaco,t, nang̃ang̃alacal nang mang̃a mahahalay na palasintahan,
auit, corrido at iba,t, iba pang mang̃a masasamang casulatan, at di
nila inaanumana ang mang̃a casalanang di mabilang na quinacamtan nila,
at ang mang̃a quinacamtan nang iba dahilan sa canila. Ng̃uni,t, ang
babaying yao,i, dahil sa pang̃ang̃aral nang Pare ay iminulat niya ang
mata nang caniyang isip, caya,t, napagquilala, na ang mang̃a
tampalasang librong lumalaban sa santa Religión, at umaaquit sa
maruruming hilig nang catauan, ay parang bucal nang camatay-matay na
lasong sumisira sa caloloua,t, puso nang tauo; at ang mang̃a
nagpapalimbag, nagbibili, cun tumutulong sa papaano mang paraan nang
pagcacalat sa mang̃a gayong libro ay catulad nang mang̃a manglalason;
at darating ang arao, at sila,i, hihing̃an nang Pang̃inoong-Dios nang
mahigpit na pagsusulit sa mang̃a caguluha,t, casalanang nangyari dahil
sa canila. Halos Páhiná 30di ng̃a magcasiya sa loob nang babaying yaon ang
sisi sa sarili, at napag-unaua na ang pang̃ang̃alacal niya,i, lubhang
di carapat-dapat sa isang calolouang may iniing̃atan pang cahihiyan at
pagquilala sa Dios; caya ng̃a,t, minabuti niyang lisanin magpacailan
man ang paghahanap buhay na yaon. Nang matapus ang sermon ay tinung̃o
niya ang bahay nang Pare, at nagsabi sa caniya nang ganito: Aquin
napagquiquilala, Ama co, ang cadaquilaan nang aquing pagcacasala sa
pagbibili co nang mang̃a masasamang libro; ng̃uni,t, yayang minulan na
ninyo ang paggamot sa aquing caloloua,i, lubusin ninyong
pagcagaling̃in: pumaroon po cayo sa aquing tindahan, tignan ninyo ang
mang̃a librong naroroon, at sunuguin po ninyo ang lahat na mamasamain
ninyo. Sang-ano man ang maguing capang̃aluguihan co, at mauala man sa
aquin ang lahat cong mang̃a tinubo, ay mamagaanin cong lahat, houag
lamang mapacasama ang aquing caloloua. Pinuri ni P. Borgar ang gayong
magandang banta, at nang̃acong tutulong̃an siya sa pagganap nang
caniyang ninanasa. Quinabucasa,i, naparoon siya, ibinucod ang mang̃a
masasamang libro,t, itinuro sa babayi, na quinuha nito,t,
isinugbang lahat sa isang malaquing siga na caniyang inihanda. Ang
halaga nang mang̃a sinunog na libro,i, mahiguit dao sa sanglibo,t,
dalauang daang piso; at magmula noo,i, pinagtiticahan niyang mahigpit
na hindi na magbibili nang Páhiná 31mang̃a ibang libro, cundi yaon lamang
macapagpapagaling sa mang̃a caloloua.
¡Tularan naua itong magandang halimbaua nang mang̃a sederang
naglalaco nang mang̃a bagay bagay na auit at masasamang libro! Tularan
mo rin ng̃a, guiniguilio cong bumabasa, cun sacali,t, sa mang̃a
nacaraang arao,i, di ca nagpacaing̃at capara nitong babayi; at tungcol
sa haharaping arao ay houag cang lumihis munti man sa mang̃a itinuro
sa iyo dito sa libritong ito. At isinasamo co pa sa iyo na ipaquilala
mo ang libritong ito sa iyong mang̃a hinlog, mang̃a catoto,t, mang̃a
caquilala, at nang sila nama,i, gumanap nang mang̃a bilin dito: at cun
magcaganoon ay mahahadlang̃an ang marami sa mang̃a capahamacang dala
nang masasamang libro,t, casulatan.
¡Loobin naua nang catamis-tamisang Páhiná 32Puso ni Jesús at nang
calinis-linisang Puso ni Maria, sampon nang maloualhating Poon san
José, na pagpalain nila,t, gauaran nang mahal nilang bendición itong
munti cong pagod, upang mapaquinabang̃an nang mang̃a caloloua, at
mapatungcol na lahat sa lalong capurihan nang Dios. Siya
naua.
Fr. José Rodriguez
Religioso sa Orden ni san Agustin.
# language_name_wals:	Tagalog
# language_name_glotto:	Tagalog
# iso639_3:	tgl
# year_composed:	NA
# year_published:	2006
# mode:	written
# genre_broad:	fiction
# genre_narrow:	general_fiction
# writing_system:	Latn
# special_characters:	NA
# short_description:	Pilar J. Lazaro Hipolito, Rizal sa Harap ng Bayan
# source:	http://www.gutenberg.org/files/18306/18306-h/18306-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

Bayan cong pinacaiirog: Ang unang pinasasalubung̃an ng̃ maligayang
pagbati at pagpipitagan, sampu ng̃ lahat ng̃ mg̃a napipisan, lalong
lalo na ang mg̃a ginoong bumubuo ng̃ pagpapaonlac sa carang̃alán ng̃
dakilang Rizal na casalucuyang ipinagdidiwang ng̃ capuluang Filipinas,
cayo'y hinahandugan ng̃ayon ng̃ di mabilang na pasasalamat, sanhi ng̃
pagcatanim sa kaibuturan ng̃ puso ng̃ araw na itong di co rin
nililimot.
Baga man culang pa sa tapat na cagulang̃an ang cutad na pag-iisip sa
Páhiná 4tungculing ng̃ayo'y ipinamahala, datapuwa, pinagtamanan cahit anong
hirap, macatupad lamang sa adhica ng̃ mg̃a capatid sa mabigat na
pasaning aco'y maging isa sa magpapaonlac, sa pamamag-itan ng̃ bigcás,
gayon sa pamimintuho sa Bayan cong kinamulatan.
Cung ang pupulas sa labi sa oras na ito ay culang sa timyas, ang
madlang nai-ipon na ang macatataroc ng̃ lalim ng̃ aking pagcapahat,
ng̃uni magi-ging isang pamucaw, isang pagcantig sa pintuan ng̃
calooban, bagay sa caramihang nagwawacsi pa ng̃ tunay na damdamin at
sumasampalataya sa hiduang aral ng̃ mg̃a nagcucubling halimaw na nag
aanyon mabait, bago'y caaway ng̃ cagaling̃an, na di pa nasiyahan sa
tinalicdang pagtatamasa ng̃ mg̃a cahirapan, cundi bagcus namamalagtas
sa lalong pag-api at pagdustang nacalalagim sa isang hindi nang̃imi sa
camatayan macapagbucás sa tulóg na loob ng̃ canyang cababayan, at
naging mananacop ng̃ Filipinas sa paghahayin ng̃ buhay ng̃ icatutubós
sa tanán, ng̃uni, ¡anong hapding salang̃in! ¡anong pait namnamin! cung
madilidiling yuco sa dating caugalian ang pinaghabinlang ilán ng̃
canyang mg̃a talinghaga.
Páhiná 5
¿Ibig ninyong makilala? ¡ah! wala acong carapatang tumurol at sucat
na lamang ipatalastas ang nacapanghihilacbot na usapan ng̃ mg̃a lahing
Lacandula rin, upang mang̃akilalang sila'y dapat pacasumpain, na
anila'y: Si Rizal ang tunay na may casalanan at nagcalat ng̃
caguluhan at cahirapang tinatangkilic ng̃ayon ng̃ Bayan, mg̃a
pang̃ung̃usap na di napag labanan ng̃ puso cong iwi at naramdamang
lumuha ng̃ dugó, at naipucol naman tuloy ang wicang: bakit hindi
mang̃atal at mapipi ang cumacatal ng̃ walang catotohanan; datapua't
ng̃ macapaghunos dili sa paglalatang ng̃ galit sa sumandaling iyon ay
dagling binawi at pinapaghari ang capatawarang naisigao ang mahalagang
bigcas ng̃ Póong si Jesús, ng̃ napapaco sa Cruz ng̃ casalanan: Dios
co sila'y patawarin mo sapagcat hindi nalalaman ang canilang
guinagawa (Palacpacan).
Talastas ng̃ lahat ang Bayan sinilang̃an ng̃ ating ipinag-gagalac
ng̃ayon, iyang dacong sinisicatan ng̃ maliwanag na araw, na
pinamumutictican ng̃ mg̃a bagong silang na pagmamalasakit, diyan sa
Calamba, niyong ika labing siyam ng̃ Junio ng̃ taong isang libo,
walong daa't anim na pu't isa, sa macatuid, ganap na apat na pu't limang
taon limang buan at labing isang araw ng̃ayon, at buhat naman ng̃
Páhiná 6gupuin ang canyang iniing̃atang buhay ng̃ mg̃a lihim na caaway, ay
sampung taon ng̃ayon walang culang.
Bakibaki-in mg̃a napipisang caguinoohan cung anong tabác ng̃
mapanglupig ang lumagpac sa ulo ng̃ mg̃a Bayaning nagsipagnasang
humawi ng̃ mg̃a calihimang mapagparusa, panaho'y tumatacas at
tumatacbong matulin ng̃ wala pang ninicat na pag-asa, iyang pag-asang
pag-aagawanan pa cung totoong mapa atin na. Siya'y hindi nalulupaypay
cahiman nauumang sa bagsic ng̃ paratang, nagpatuloy sa layong pawang
icagagaling natin, ng̃uni hindi kinilalang utang na loob ng̃ mg̃a
sumasamba sa capangyarihan ng̃ mg̃a mapagbalat cayóng wari ay catulong
bago'y tunay na calaban.
Bahagya pang tumutuntong sa guhit ng̃ pagbibinata, ay nagpakilála na
si Rizal ng̃ nacahahang̃ang catalasan ng̃ pagiisip, caya't minarapat
ng̃ magagandang pusong canyáng magulang na papag-aralin dito sa
Maynila, at hindi naman nalaon at nagpamalas ng̃ catalinuhan, at sa
catotohana'y lalabing tatlong taon pa lamang ang gulang ay sumulat at
cumatha ng̃ melodramang tula, na pinamagatan ng̃: Junto al Pasig, at
saca isinunod ang A la Juventud Filipina, El consejo de los Dioses
at iba pang nacalulugod.
Tayo naman, lalo na cayong mg̃a caPáhiná 7binataang dumog sa pag-aaral,
cunang halimbaua ang canyang mg̃a pagsisicap. Si Rizal, hindi dito
lamang sa Filipinas tinuclas ang caaya-ayang carunung̃an, cundi
naglacbay sa España, niyong taong isang libo, walong daa't walong pu't
dalaua, sa pang-ulong bayan nito, sa Paris, sa Bruselas sa Berlin, sa
Londres, sa Gante at sa mg̃a pang̃ulong Ciudad ng̃ Rhin at doon
natutuhan ang ucol sa pangagamot, «Filologia», «Etnologia»,
«Filosofía» at «Letras».
Iniwagayway ang nacamtan sa pagtitiyaga sa Capuluang ito, ng̃uni agad
hinarang ng̃ mg̃a malicmatang mapagpahirap, sapagca't hindi maglalaon
cung pababayaang magpapatuloy, at lilitaw ang itinatago-tago at
kinikipkip na calayaan ng̃ Filipinas, gayon man, hindi tumudla ng̃
macamandag, at sucat ng̃ tinugon ang pang̃ung̃usap nila ng̃
papaganito: «Na ang lahat ng̃ mg̃a lahi ng̃ tao ay nagcacaiba iba
lamang sa canilang mg̃a anyo, ng̃uni alinsunod sa Psicologia, ang
maputi, ang abo-abo, ang madilaw, ang cayumangui at ang maitim ay
magcacaisa ng̃ caramdaman, nagcacawang̃is ang mg̃a umu-udyoc na budhi
at hilig na magpapatiboc ng̃ puso, ang pinagcacaibhan lamang ay ang
paraan ng̃ pagsasaysay ó pag-gawa.»
«Na walang napagkikilala ang mg̃a AnPáhiná 8tropologo cundi ang mg̃a lahi; na
ang napagmamalas lamang ng̃ mg̃a mapagmasid ng̃ mg̃a pamumuhay ng̃
bawa't nación, ay ang pagcacaiba't iba ng̃ calagayan, ng̃ mayama't
mahirap, ng̃ mahal at timawa. Na sa mg̃a nayong lalong mg̃a paham ng̃
Francia at Alemania, ang lalong marami sa mg̃a nananahan doo'y casing
pantay rin ng̃ calagayan ng̃ pag-iisip ng̃ mg̃a tagalog, at ang culay
ng̃ balat, pananamit at wicang guinagamit ang bilang caibhan lamang.»
«Na ang pag-iisip ay tulad sa mg̃a cayamanan at cung may mg̃a naciong
mayaman at mahirap, ay may mg̃a tao ring mahirap at mayaman: Cung may
nagbabalac na taong siya'y ipinang̃anac na pagdaca'y mayaman, ang
gayong tao'y namamali, sapagca't siya'y sumilang ng̃ hubad na
cawang̃is ng̃ alipin at iba't iba pang lubhang mahahalaga, (Noli me
tangere dahong icapito).»
Pinag-inutan din niyang sinulat ang Noli me tangere na naghahayag
ng̃ sari-saring halimbawa, na isinawicang frances ng̃ taong isang
libo, walong daa't walong pu't siyam ng̃ mang̃ang̃alacal na capisanan
ni Stock, gayon din ang isinulat ni Dr. Morga na canyang dinagdagán
ng̃ mg̃a paliwanag ng̃ siya'y macapangaling sa Japón at Norte America
na nanahan sa Páhiná 9Londres. Sa Madrid ay nagbukas ng̃ isang pahayagan ng̃
taong isang libo walong daa't siyam na pu at pinamagatang
Solidaridad, pahayagang tuwing ica labing limang araw, at ang mg̃a
catulong sa pagsulat ay sina guinoong Marcelo H. del Pilar, Graciano
Lopez Jaena, Dominador Gomez at iba pa.
Dito'y mahihinuha na ang canyang catalinuhang calakip ang
pagsasangalang sa Bayan, sapagcat tumanghal ang canyang pang̃alan sa
pamamag-itan ng̃ pakikibaca sa mg̃a calapastang̃anang cumacalat sa
mg̃a paglulubog sa matwid hangang binawiang buhay ng̃ hindi sa sakit
cundi sa bilis ng̃ punlong pamatay ¡Oh catiwalian ng̃ panahon! Bahagya
pang umuusbong ang larawan iguinuguhit sa dulo ng̃ mg̃a sandata ay
isinabog na ang apoy ng̃ capahamacan ng̃ isang namamahalang nacuha sa
kintab ng̃ cayamanan, dinaig ng̃ capangyarihan at nagwasac ng̃ mahusay
na pananangkilic.
¿Natupad caya ang nais na hadlang̃an ang bawa't tung̃o ni Rizal? ¡ah!
hindi ng̃a at lalong nagsigla, bagcus nag alab ang sidhi ng̃
namumuksa, sumulac ang dugo at mandi'y iniukit sa pitac ng̃ dibdib,
caya't hindi tinugutan hangang sa maibagsac ang pamamahalang walang
matuid na pinanaPáhiná 10nangnan ang sulsol at hicayat ng̃ ilang malabis
nating kinapopootan.
Sa guitna ng̃ di maulatang pagpipighatí at pakikipanayam cay Simoun,
ay nagsalita nitong sumusunod.
«Isang Dios ang nagpaparusa sa caculang̃an ng̃ pananampalataya sa
pagcagumon sa masamang hilig, sa casalatán natin ng̃ dalisay na
pagsinta sa kinamulatang lupa at sa madalás nating pagpapaunlac sa
mg̃a cababayang nabubuhay sa pagpapahirap sa mg̃a duc-ha, carapat
dapat ng̃a, lubha ng̃ang carapat dapat na ating tiisin ang bung̃a ng̃
ating mg̃a cagagawan at tiisin naman ng̃ ating mg̃a anac, iyan ng̃a
ang Dios ng̃ kalayaan, guinoong Simoun na siyang sa ati'y pumipilit na
ating iruguin ang calayaang iyan, upang hwag na lubhang magbigay
cabigatan sa atin. Hindi ko sinasabing ating paghanapin sa patalim
ng̃ sandata ang ating iguiguinhawa, sapagca't hindi cailang̃an ang
espada sa icagagalíng ng̃ Bayan, datapwa't tutuclasin natin ang
cagaling̃ang iyan sa pamamag-itan ng̃ carapatan, sa pagbibigay unlac
sa catwiran at sa sariling camahalan ng̃ isang tao, sa pag-sintang
dalisay sa tapat na asal, sa ano mang bagay na mabuti at sa ano mang
cadakilaan hangang sa ihayin ang buhay sa camatayan, at pagca dumatíng
na ang Páhiná 11Bayan sa gayong mataas na calagayan, ang Dios ang sa canya'y
nagbibigay ng̃ sandata at nabubulíd ang mg̃a nagpapasamba, nabubual
ang mg̃a tampalasan, catulad ng̃ pagcalansag ng̃ mg̃a bahay bahayang
baraja. Tayo rin ang may gawa ng̃ ating mg̃a pagdaralita, hwag nating
bigyan sala ang sino man cundi liniling̃ap at pinababayaang tayo'y
apihin ng̃ calupitan, sapagca't cung makita sana niyang tayo'y
nahahandang makitungali at magtiis ng̃ cahirapan dahil sa
pagsasangalang ng̃ ating catuiran, maniuala cayong ang di dumiding̃ig
na iyan ang siyang una unang magcacaloob ng̃ calayaan, datapwa't
samantalang hindi tinataglay ng̃ Bayang Filipinas ang casucatang lacás
ng̃ loob upang isigaw na nacatunghay ang noo at hubad ang dibdib sa
canyang carapatang magtamó ng̃ catuirang makisalamuha sa lahat at
papagtibayin ang catuirang iyan ng̃ canyang sariling dugó; hangang
ating nakikitang ang mg̃a cababayan nati'y sa sariling calooba'y
nagdaramdam ng̃ hiya at diniring̃ig ang atung̃al ng̃ tinig ng̃
masamang budhi na nagng̃ing̃itng̃it at tumutol na sa hayag ay ayaw
umimic at nakikisang-ayon sa nagpapahirap upang cutyain ang
pinasakitan at pinarurusahan, samantalang nananatili ang ating mg̃a
carugo sa tacsil na asal na walang ini-ibig cundi ang sariling Páhiná 12
cagaling̃an; ¿bakit sila'y bibigyang calayaan? Na sa sa camay man at
wala ng̃ iba, sila'y magcacagayon din at marahil ay lalong sasama pa
sa dati. ¿Anong cabuluhan ng̃ «Independencia» cung ang mg̃a busabos
ng̃ayon ay siyang kinabucasa'y magmamalupit? At walang salang sila'y
mananampalasan ng̃a, sapagca't umiibig sa catampalasanan ang sa
catampalasana'y sumusunod Guinoong Simoun, samantalang hindi nahahanda
ang ating Bayan, hangang tumutung̃o sa pakikihamoc ang ating mg̃a
cababayan dahil lamang sa sila'y dinaya ó ipinagsumulong, na walang
maliwanag na pagcakilala ng̃ canilang dapat na gawin, ay malulugso ang
lalong pantas at mabuting balac, at mabuti pa ng̃a namang mawacsi,
sapagca't.... ¿ano't ibibigay ang panali ó pangapos sa nang̃ing̃ibig
sa canya, cundi din lamang tunay na sinisinta? (Noli me tangere, mg̃a
dahong 13,14 at 15.)
Ating panimbulanan ang canyang mg̃a sinabi, patuluyang sampalatayanan
na siyang macapaghahatid sa ating icaguiguinhawa, at sumandaling
pacaisipn ang mg̃a macabubuhay na pananalita na dapat itanim cailan
man ng̃ mahinang puso at tutupin ang dibdib at itanong sa sarili:
¿Taglay na baga natin ang kinacailang̃ang tapang ng̃ loob, upang
biglang pacaualan Páhiná 13ang pinagtitipunan ng̃ bucal at minimithi?
¿Kupás na caya na di muling sisilang ang calimitang mangyari na hindi
na nacatutulong sa pagtatangol ng̃ carang̃alan ay nacabibigat pa sa
pagdamay sa mg̃a mapagparusa ng̃ paglibac at pag-oyam sa ibinabang̃ong
catuiran?
¿Nalipol na caya dito sa atin ang lahi ni Iscariote at ni Galalon na
nagpahamac sa cabalat sa pamag-itan ng̃ carimarimarim na paglililo?
¿Pusó caya'y tumitiboc ng̃ naaayos at di napapatlang̃an sumandasandali
ng̃ mg̃a ibang damdamin?
¿Ang caual caya ni Cain na pumatay ng̃ lamán ng̃ caniyang lamán at
dugo ng̃ caniyang dugo sa udyoc ng̃ mapang̃anib na pananaghili, ay
wala na caya rito?
¿May pagyayacap na cayang maaasahan, yayamang dapat sa isang hirap ó
ginhawa tayo mamahay?
¿Hindi na caya naghahari sa calooban ng̃ marami sa atin ang malupit na
asal na mapagaling lamang ang canyang sariling catawan ay hindi na
inaalintana ang cahabaghabag na kinasasapitan ng̃ lupang kinakitaan
ng̃ unang liwanag?
¿Naubos na caya sa sangcapuluang ito ang mg̃a nagsisi-irog sa
caalipnan, caya sa caalipna'y nagsisisuco?
Páhiná 14
¿May dugo pa cayang may dung̃is na catacsilan sa ating mg̃a calahi?
¡Ah! ang canilang loob ay hindi matuturing̃an hangan sa di
naipamamalas sa gawa, pagcat cung aking pakimatyagan baga man sa
harapang ito ay nagcacatusac ang nakikipagdiwang sa mabunying Rizal,
may mang̃ilan ng̃ilan ding binabayo ang dibdib sa matinding pag
cagalit na hindi lamang maibulalas pagcat daig sila sa bilang ¡oh cay
saclap na matalos! Sayang ang bayang humahanap ng̃ icalalaya cung sa
bawa't pulutong ay may nasising̃it na palamara. (Palacpacan).
¿Hindi dapat pagtachan, sapagca't ang dakilang Jesús ay Dios ng̃
humirang ng̃ labing dalawa lamang na caniyang cacasamahin ay may
nalahog na isang Judas, ¿gasino pa cayang hindi magcaroon ng̃ libo
libo at lacsa lacsang namamayan?
Tacpan ang paning̃in sa paglacad ay malaking camalian; gapusin ang
camay, lalong cahiduaan at cung susian ang bibig sa paglalathala sa
harap ng̃ may capangyarihan ng̃ ating lubos na cabihasnan at
carapatán, ay isang bagay na hindi totoong catampatang pabayaan,
sapagca't ang dilang nacacabit sa ng̃alang̃ala ay tanda ng̃
pagcapahamac, pagca-alipusta sa pagcalubog ng̃ bayan, at cung walát na
ang Bayan ay lansag-lansag na rin ang Páhiná 15namamayan (Masigabong
palacpacan).
Hwag nawang magcaganito, ng̃uni ang sagabal ng̃ mg̃a mapagpiguil ang
siyang nacapagpapasindac at nacapagpapaudlot sa bawa't maguing bucal
ng̃ loob ¡oh! sayang na buhay cung magcacaganitong mang̃ing̃ilabot sa
bantang sinung̃aling, at cung tunay na namamayang may wagás na
pag-ibig sa Bayang pinagcautang̃an ng̃ unang liwanag, ay
macapag-wiwicang «minsan acong nabuhay ay «minsan naman acong mamatay
sa harap ng̃ Bayan.» (Palacpacan.)
Ng̃ayo'y araw na calumbay-lumbay, araw na ipinagsaya ng̃ mg̃a humatol
na Ulupong at ang araw ding ito nang taóng isang libo, walong daa't
siyam na pu't anim at sa bagong pamimitac, sa casilang̃anan ng̃
Astrong tumatanglaw sa boong sangsinacpan, ang Bagumbayang itong
ating kinaiipunan ay siyang naging sacsing tayo ay lalong inilucloc sa
carang̃alan, pagcat pinatay ang isang Rizal, hindi magtatagal at may
sisipot pang dalawa, tatlo ó daan mang caloobang Rizal.—(Palacpacan
at bravo.)
Natulad ng̃a ang umagang iyon sa culung̃an ng̃ mababang̃is na hayop na
may mabibisang camandag ang look na itong ng̃ayo'y tanda rin ng̃ ating
pagaalaala sa canya, siya'y naliliguid ng̃ mg̃a artillerong buhat sa
cuta ng̃ Santiago na inihatid dito, upang Páhiná 16tuparin ang mg̃a maling
cahiling̃an at cahatulan, at pinanood ng̃ mg̃a nag-gagandahang babaye
na ang suot ay catulad ang mg̃a pananamit ng̃ mg̃a salaula ng̃ unang
panahon sa Roma sa isang pagpipista sa Coliseo. (Palacpacan).
¡Oh lalong calupitan! sa biglang putoc ng̃ mg̃a baril na pamatay ay
sinabayan pa ng̃ hiyawang viva at bravo ng̃ mg̃a caharap doon, ng̃
lumagpac na ang catawan ng̃ Bayani, at siya na yatang pinacadasal
binyagang ipinailanglang sa lang̃it.
Nasunod ang pita, ng̃uni lalong ginhawa ng̃ matapos, sapagcat unti
unti ng̃ sumilang ang maliwanag na tala ng̃ caginhawahan, siyang
pagcahawi ng̃ pinid na itinabing sa ating mg̃a mata at pagcawaldas ng̃
tanicalang iginapos.
Ang panglao ng̃ umaga ng̃ taong iyon ay naging liwanag na mistula sa
ng̃ayon, at cung ang canyang mg̃a gawang magaling ay na sa sa puso
nating lahat, asahang ang pagtatagumpay, hindi maglalaon at atin,
atin, atin, atin. (Palacpacan).
Si Rizal ang nag-ulat ng̃ mg̃a catotohanan, si Rizal ang humarap sa
lalong pinacapang-ulo ng̃ capuluan, si Rizal ang di nang̃iming
maghayag ng̃ canyang damdamin, si Rizal ang nagpakilala ng̃ matuwid na
niyuyurakan at siya rin, si Rizal, si Rizal ang ng̃ayo'y nacacaharap,
iyang Páhiná 17kinainguitan ng̃ mg̃a manlulupig.
Hwag magugulantang mg̃a capatid na nakikinig, dagdagan ang ating
pagsisigla sa taón taón yayamang ang Norte América ma'y nalulugod din
cung pinupuri ang bayaning nagligtas sa Bayan, sapagca't silá ma'y
nagcaroon ng̃ isang Washington na ipinagdidiwang: ang culang lamang sa
atin ay ang magcaroon naman ng̃ isang araw na caparis ng̃ canilang
icaapat ng̃ Julio. ¡Oh cailan ca pa darating! (Palacpacan).
Nakilala na ninyo ang mg̃a catamisan ng̃ isang biyaya, caya huag
magpabaya, papag-ibayuhin ang galac, huag ibaon sa limot ang caniyang
mg̃a habilin, siya'y huag hiualayan ng̃ papuri, yayamang ang dakilang
Rizal na anac ng̃ Filipinas ang naguagayuay sa himpapawid ng̃ ating
caligayahan.
Dalang̃inan siya, pacamahalin, sambahin ang mg̃a aral, masdan ang
muchang iyan ni Rizal, iyang larawang Washington natin na tumuclas ng̃
sarisaring hiwaga na nacacubli sa mata ng̃ madla, na ng̃ayo'y hindi
caila at kilala ng̃ calahatan.
Sulong tayo, pagpisanpisan ang hiyaw na: «¡Mabuhay ang Filipinas!»
¡Mabuhay ang Norte América! ¡Mabuhay ang habilin ni Rizal!
Nasabi co na.
# language_name_wals:	Tagalog
# language_name_glotto:	Tagalog
# ISO_639-3:	tgl
# year_composed:	NA
# year_published:	2005
# mode:	written
# genre_(broad):	fiction
# genre_(narrow):	general_fiction
# writing_system:	Latn
# special_characters:	NA
# short_description:    Isabelo de los Reyes, Ang Singsing nang Dalagang Marmol
# source:	http://www.gutenberg.org/files/15129/15129-h/15129-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

    "Nagíng dahil n~g mapupusok na paghahakà ang
mainam na kathà, (novela) na sa pamamagitan n~g lagdâ
n~g isáng kilaláng mánunulat ay aming
inihahayág, at ipinalalagáy n~g; iláng
tiktik na ang Dalagang Marmol ay nanánagisag
sa kapalaran n~g Filipinas, na bagama't ngayo'y tila
tumatalikód sa kaawà-awà nating bayan,
n~guni't sa wakás ay gaganapin din ang kanyáng
pakiki-isáng dibdib kay Pusò (táong may
malakíng kabuluhán sa kathâ) na alinsunod sa
m~ga tiktik ay nanánagisag naman sa kahulugán
n~g Diwà ó n~g Mithî n~g bayang tagalog.
"May balità kaming sinalin na raw sa wikàng
ingles."
"N~guni, sinasabi naman n~g m~ga tagá Bulakán na
ang Dalagang Mármol ay walâng ibá
kundî si binibining Liwayway na tagá Baliwag,
pagkâ't ang kanyáng m~ga kagandahang iginuhit ay
siyá lamang tumútugón sa m~ga
pagkakakilanlán sa katauhan n~g násabing
binibini.
"Talagáng túnay ngâng nakahahangà ang
kagandahan n~g dalagang Liwayway, n~guni't dî namin
nababatid kung síyá n~gâ ang tinútukoy
n~g nasabing mánunulat, at ang amin lamang masasabi ay
yumaon na itó sa España. Sa kanyá sana tayo
makapagtanóng."
At sa El Grito del Pueblo n~g ika 20 n~g sinabing
buwán ay napalathalà naman, na dalawáng piling
Gurô sa pagtugtog ay nagsikathâ n~g isáng "Tanda
de Vals" na kuha sa guní-guní n~g kaniláng
pagkabasa sa kathâng násabi at yaó'y
sadyâng sa inyó nilá ipinatungkól.
Ang m~ga balitàng it'óy nakaguló n~g aking
isipan kayà akó humanap tulóy at nakakita
namán sa m~ga natitipon n~g násabing Pahayagán
n~g isáng aklát, na túnay n~gà't
matatawag na m~ga nangyari sa Paghihimaksík natin n~g 1899
ang linálamán, n~guni't kun tátarukín
ay makikitang kahalò ang isáng maliming pagaaral sa
mahalagá at tan~ging ugali n~g ating m~ga kawiliwiling
babai; kahit ang anyô ó ayos sa malayò pa'y
naghihimatóng gawâ n~g isáng dakilàng
mánunulat na may lubós kinabatirán sa ating
m~ga kasaysayan.
Ilinalahad n~g kathâ, na bagamán parang
mármól ó hielo ang babaing tagalog
dalá n~g malaking kahirapan kun ligawan, dapwâ't kung
umibig ay may káya namáng magtiís sa
lahát n~g hirap.
Akin n~gang tinagalog, at yamang ikáw pô ang
itinuturó n~g inyóng m~ga kababayan na parang
Dalagang Mármol, sa gayó'y walâ n~g
ibá pang marapat paghandugán nitóng aking
pinagpagalán kundî kayó, bagamán
dì nìnyó kilalá ang aking katauhan.
CARLOS B. RAIMUNDO.
Matapus ang kasindáksindák na labanáng
nangyari sa m~ga tagalog at americano sa Kin~gwá, lalawigan
n~g Bulakán, n~g iká 23 n~g Abril n~g 1899, na
siyáng ikinápatáy kay Coronel Stotsenburg, sa
Capitán at ibá pang m~ga kawal americano,
kamíng m~ga tagalog naman ay nagsiurong sa Sibul, at sa
isáng bahay-gamutan n~g aming m~ga kawal ay
nátagpuán ko ang isáng matapang na
pinunòng tagalog na bahagyâ náng
makagaláw at makapagsalitâ dahil sa marami
niyáng súgat. Malakí ang awà sa
kanyá n~g lahát n~g táong nan~garoroón
at siyá na lamang ang napagúusapan at lubós
nápupuri dahil sa kanyáng kabihasnán sa
pakikilaban at sa kapusukan sa m~ga pakikipagsagupà; at sa
katotohanan kahit mamámatáy na lamang ay pilit pa
niyáng napaúrong ang malalakas naming m~ga
kaaway.
Nang aking matantô ang labis na paglilingkód n~g
bayaning itó sa ating Bayan, ay pinagsikapan kong
siyá'y alagàan, bagamán walâ
akóng pananalig na siyá'y maáari pang
mabúhay.
N~guni't aywan kun sa kabagsikan n~g bisà n~g tubig sa
Sibul, ang pinunong itó na Pusò ang pan~galan, isang
araw ay idinilat ang m~ga matá at nagsalitâ n~g
ganitó:
—Sino ka man pô, maawàíng kapatid na
nag-áalagà sa akin, kayó'y
pinasásalamatan ko, at ipinamamanhik sa inyó na
huwág mo na pông lubhâng pagsikapang
akó'y agawin sa m~ga kukó n~g kamatayan,
pagkâ't batíd kong dî akó
mabubúhay dahil sa aking m~ga súgat, at
lalòng-lalò pa dahil sa kainitan n~g lupàing
itó. N~guni't nápakatamis sa akin ang mamatáy
sa paglilingkód sa kapús-palad nating Bayan.
Akó na kaylán ma'y di nakababatid kun paano ang
pag-iyák ay kusang tumulò ang luhà ko't
niyakap ang bayaning halos ay naghihingalô at aní
ko:
—Huwág ka pông man~gambá matapang na
pinunò pagka't nagsísimulâ na kayó sa
isáng panggaling.
—¿Man~gambá ang sinabi
ninyó—ang sagót ni Pusò—Di ko
nakikilala ang pan~gambá ni ang tákot n~guni, kun
inyóng mababatíd giliw na kaibigan ang lihim n~g
luntáy-luntáy kong pusò, marahil kayó
rin ang tutúlong dalá n~g inyóng
pagkahabág, upang madalîín ang
pagkamatáy ko.
At n~g masábi ang ganitó'y itinuro ang
kanyáng singsing sa daliri at bago nagpatuloy:
—Kaibiga't kapatid; ipinamámanhik ko sa
inyóng mangyaring pag-in~gatan ang singsing na itó
pagkamatáy ko, n~g di maalís sa aking bangkáy
at málibing na kasama ko. ¡Ay katoto! Kun
inyóng málalaman ang pinanggalin~gan n~g
singsíng na itó....
Hindi itinulóy n~g pinunò ang pagsasalitâ
pagkâ't di napigilan ang kanyáng luhà sa
pagkáalala n~g m~ga kapaitang kanyáng
linálasáp. Inalagatâ kong siyá'y
kusàng liban~gin at pasiglahin ang loób bago nagkunwa
akóng tumatawa:
—¡Ha, ha, ha! Tila ba dî
kayó—aní ko—sanáy sa m~ga
pakikitunggali, palibhasà lubhâ na kayóng
nalulunos dahil lamang sa isáng babai. Aking
ipinaáalala sa inyó, mahál na pinunô, na
sa gitnà n~g malakíng sakunâ n~g ating bayan ay
di dapat isagunitâ ang bagay na kasalawahang loób n~g
m~ga babai kahit silá'y sakdál n~g
gándá.
—Mapalad ka pò, katoto, na sa masíd ay di pa
naka lalasáp n~g libong kapaitan at m~ga lasong
natatagò sa pusò n~g isáng babai.
—¡Oh, ginoó! Sa kanilá'y
mayroóng masamá at may mabuti rin namán. At
ang tuntunin ko'y náuuwî sa: Madaling pag-ilag sa m~ga
may tagláy na kapintasan at manatili akó sa m~ga
mairugin at dî salawahan.
—¿Anó ang sabi ninyó? Sa lagay,
mayroón kayâng isáng babai man lamang na
dî balibát ang ulo at dî salawahan?
—Mayroón pô at dî ang lahát ay
pawàng kirí ó manglilipad....
—¿Túnay kayà? Kun sa ganáng
akin, lagì na akóng nagíng kapús-palad
sa dî pagkakatagpô n~g isáng babaing may
ganáp na pagkukurò at íibig n~g tapát
sa akin.
¿Alam mo pô ba kun bakit ang singsíng na
itó'y lubhâ kong mimámahál?
—Huwág na ninyóng ipabatíd
pagkâ't iyá'y isusukal lamang n~g iyó
pông kalooban.
—Mabuti n~gâ, katoto, na umagos ang aking
luhà at sa gayó'y maawasán n~g bigá't
yaríng dibdib. Makiníg ka pô at isisiwalat ko
sa inyó ang lihim n~g aking pusò.
Sa kaunti kong kabatirán tungkól sa pagkasalawahan
n~g m~ga babai, lalò ang magagandáng maraming
nan~gin~gibig, ay dî ko pinaháhalagaháng gasino
mulâ pa sa aking pagkabatà ang ganyáng
ásal; at ang palakad kong itó'y nagíng
makabuluhán sa akin, palibhasà, kun lumalayô
ang isáng lalaki ay silá an~g nagsisilapit, at kun
ang lalaki'y nagpapakita n~g katamlayang loób at
napagiin~gatang katabayin ang pag-iisip sa m~ga dahilanin n~g
pagibig, ay madalîng makatagpô; n~gunì, kung ang
lalaki'y maging mairugín ay agád kang hihiluhin n~g
m~ga babai at pahihirapang lábis n~g walà muntî
mang awà.
—Gayón, palá't batíd mo pô ang
lahát n~g iyán, ¿bakit kayó
napasilò?
—Akin nan~gâng sinabi, katoto, na kaylán ma'y
di akó umibig sa kanilá; n~guní dalá
yatà n~g aking malungkót na kapalaran, isáng
araw ay nápaparito akó sa lalawigang itó n~g
KABULAKLAKÁN ó Bulakán—sa m~ga
kastilàng dî mátumpák bumigkás
n~g máayos—at sa isáng maligayang halamanan ay
nakita ko si Liwayway na sa kagandahan ay higít n~g
malakí sa balitàng Helena, na dahil sa pagkatakas sa
kanyá sa Paris ay siyáng pinanggalin~gan n~g
kasíndák-sindák na patayan n~g m~ga
panahón n~g kabayanihan.
Ang binibining itó'y túnay na tila isáng
Dalagang Mármol, dî lamang sa pagkakahawig sa
larawan ni Venus na aking nákita sa Museo n~g Louvre
sa París, kundî pagkâ't tila dî
nakaráramdam kun minsan.
—Sinabi ko ná sa inyó, na ang kagandahan
nilá ay siyáng nakapagbibigáy n~g kayaban~gan
at kakirihán. Masisirà, sa wakás, ang
inyóng isip pag-isasaloób ang libolibo niláng
pang-aaglahi.
—N~guni, ¿dî ba dayà
ikararagdág pa sa halagá n~g kaniláng m~ga
kagandahang lantád, kun silá'y umibig n~g matibay at
huwág parang isáng babaing nápalungî, na
sa kanyáng malabis na karálitâán ay
napipilit itakal ang m~ga pinaghunusan n~g kanyáng
kahihiyán sa bala nang mákaibig?
—Sana n~gâ pô; n~guni't ang babai'y
talagáng siyáng demonio na ating kaaway, at
úpang huwág nating mákilala ang
kaniláng kasukabán ay ipinamámasid sa atin ang
dati niláng mukhâ noóng silá'y
isáng angél pa, at sakà
nagsosoót n~g barò't sáya.
Si Pusò'y nán~gitî n~g márinig ang
masayá kong birò at bago nagsalitâ:
—Hindî, katoto; si Liwayway ko'y dî
mangyayaring magíng isáng demoniong may
baró't sáya, kundî isáng diwatàng
nagliliwanag sa kanyang dikit at kahinhinan, Gayón man,
¡oh, pusò! gaánon~g hapdî n~g
súgat na sa iyó'y ipinagkaloób n~g
malupít na diwatàng iyan!...
Hindî náituloy ang pagsasalitâ, umiyák
at halos nagsimulâ sa paghihin~galô.
Sumigaw akóng nagpagibík at aming
pinagtulúngtulun~gang hinimasmasán sa
pagpapaamóy n~g eter ang kaawà-awàng si
Pusó, at n~g makalipas ang may kalahatîng oras ay
nagsaulì sa malay-táo, n~guni't dî ko na
siyá pinayagang bumanggit man lamang sa pan~galan n~g
kanyáng tinatawag Dalagang Mármol.
Makalipas ang dalawáng araw at n~g tila siyá
bumubuti n~g bahagyâ ay tinawag akó't anyá:
—Ang aking kunwâng paggalíng na inyóng
námamasdán ay hindî tátagál at di
sásalang akó'y mamámatáy rin
agád.
—¿Sa kátaón pa naman—aní
ko—na n~gayó'y madalî náng
sumusúlong ang inyóng paggaling?
—Iyá'y akalà lamang ninyóng mag-isa,
at yamang may natitirá pa akóng kaunting
búhay, n~gayo'y ipatutuloy kong ipahayag sa inyó ang
m~ga kapaitang linalasáp niaríng kalulwá,
upang akó'y pautan~gin ninyó n~g loób na
ganapín ang iláng ipagbibilin ko, sakaling
mátagpûán ninyó ang Dalagang
Mármol.
—¡Mármol na namán! Útang na
loób, kapatíd ko, huwág na sana munang
banggitín n~gayón ang pan~galang iyán
pagkâ't lúlubhâ ang iyó pông
karamdaman.
—Námamalî ka pô, katoto; lalò
akóng bibigát at dî makakátulog sa
pag-áalalang akó'y mamámatay n~g di nalalaman
nì Liwayway, na ang katapusáng pagmumuni ko't
buntóng hinin~gá'y sa kanyáng lahát
nátutungkól.
—Ang m~ga babaing parang mármol na may
pusòng matigás at malamíg na parang
hielo, ay dî karapatdapat makabalino sa ating
pag-iisip, lalònglalò pa sa kalagayang paris n~g
înyó.
—Walâ kayóng pagtin~gín sa akin,
katoto, kundî pakikinggán ang ipagbibilin
ko—aní Pusò na parang walâ nang
pananalig.
At n~g masabi itó'y naták ang luhà. Upang
huwág n~g lalòng magdalamhati pa'y náyag na
akóng siyá'y dinggín, bakit talagá rin
namáng malabis ang han~gád kong maunawà ang
m~ga lihim n~g dakilàng pusòng iyón n~g
bayani.
—Si Liwayway—aní Pusò—ay
naninirahan sa Baliwag sa bayan n~g m~ga nakawiwiling dalaga. Sa
lalawigang itó'y walâ náng ibá pa na
tan~gi sa pagkamagandá n~g kanyáng m~ga binibini
kundî ang bayang iyón.
—Alám ko ná.
—At kun nakabibighanì ang halos lahát n~g
babai sa násabing bayan, si Liwayway ko ang parang hari
nilá dahil sa walâng kaparis na kagandahan. Ang
kanyáng mukhà'y nagníningníng na parang
araw, at upang paputîín at pamurukin ang
kanyáng m~ga pisn~gí ay pinili n~g Lumikha ang
mababangóng kampupot at alejandría, pinaghalò
at doón kinuha ang kanyáng kúlay, kaya
maputîng parang azucena na nasasapyawán n~g
pamumúrok ang balát na parang búlak sa
lambót. Ang buhók ay kúlay gintô at tila
sadyâng kinulót n~g maselan na kamay n~g m~ga
diwatà. Mainam at kahilìihilì ang húbog
ng ilóng at pati m~ga tain~ga, sampu n~g dalawáng
matáng nan~gun~gusap sa kapun~gayan; m~ga n~giping parang
pinili, malinis at maputîng parang gáring; babang
nakalulugód ang pagkahatì, at ang kanyáng
makipot at mainam na bibig ay tulad sa isáng bulaklák
na bagong bumubuká ó sa isáng bátis n~g
matamis na biyayà pagkâ't makitid at
namúmulá ang kanyáng kabighábighaning
labi't n~guso at ¡ay! kung mangyayari sanang aking
máhagkáng minsán, marahil ay
máraragdagán pa ang búhay ko!
At sinabi itó n~g may kasamang malalim na buntóng
hinin~gá.
—¿Totoó kayâ—ang tanóng
ko sa kanyáng tumatawa akó upang
pasiglahín—na kayó'y gágalíng sa
isáng matamís na halík ni Liwayway?
—Walâng pagsala, maniwalà kayó sa
akin; ngunì, ¡kaawà-awàng pusò
ko! ¡walâ ná ang iyóng Liwayway at
dî ko alám kun saán naroón
n~gayón!
—Ihimatón man lamang ninyó sa akin at
pagsisikapan ko ang siyá'y hanapin.
—Huwág na kayong mapágod, pagkâ't
dî sásalang siyá'y lubhâng malayò
ná, at isá pa, tiyák na magíging
láson sa akin kun malaman ko pa ang kanyáng
kinásapitan.
—¿At bakit?
—Iyán n~gâ ang lihim na kanino ma'y dî
ko masasabi at dadalhin ko na sa húkay. Si Liwayway ay
parang isáng makisig at masayáng kulasisi na
nakawiwiling pakinggán pagmasayáng nagsasalitâ
at dî nagbubulàan. Siyá'y balita sa
lugód at inam makipag-usap; n~guni't mulà n~g
akó'y kanyáng mákilala'y naparam na
biglâ ang kanyáng pagkamasayá; parang ibong
nalaglág sa isáng sumpít at naging larawang
mármol n~g pumaták sa lupà.
—¿At ano ang naging sanhi?
—Ang lan~git lamang ang nakatatalós. Isáng
araw ay dumatíng kami sa nábangít náng
bayan ni Liwayway. Doó'y tinipon ko sa liwasán ang
pulutóng n~g aking kawal bago kami pasalabanán sa
Marilaw, at aking pinan~gusapan upang silá'y
pasiglahín at ipabatid tulóy ang lahát n~g
dapat gawin. Maraming táo ang nanoód at nakinig n~g
aking talumpatí na walâ sa áyos at sahól
sa linálamán; n~guni, marahil sa awà n~g m~ga
táo sa akin dahil sa akalàng akó'y
mamámatay na walâng sala sa dadayuhing labanán,
ay kinalugdán din akó't ipinagdíwang kahit
dî karapatdapat.
Nang akó'y manaog sa pinagtalumpatian ay
námasdán ko si Liwayway sa isáng
súlok.
Sinasabi sa m~ga Banal na Kasulatan, na ang angelna
nákita ni Magdalena at m~ga kasama sa libin~gan ni Jesus, ay
nagníningníng na parang araw. Gayón din si
Liwayway, kumikináng sa kanyáng kagandahan,
katimpîan at kahinhinán na parang bukáng
liwaywáy n~g isáng araw na maligaya.
Sa m~ga sandalîng yaón ay gumiít sa aking
puso ang isáng tan~ging damdamin na dî ko
málamang sabihin at kaylán man hanggá
noón ay dî ko pa napagkákabatirán. Ang
kanyáng pananamit ay karaniwan, n~guni't malinis gaya n~g
laging isinosoót n~g m~ga babaing bayan; at nabatíd
kong siyá'y isáng ulila na kinúkupkóp
lamang n~g isáng matandâng dalaga. Akó'y
nagkaroón n~g magiliw na pagtin~gín sa kanyá
at aking linapita't siya'y binati.
Magiliw namán siyáng sumagót, at dî
nalalamang sa aking dibdib ay nagninin~gas ná ang
isáng damdaming marahil ay yaón ang tinatawag
ninyóng pag-ibig.
Matapus ang sandalî sa m~ga salitâan naming
walâng kabuluhán ay sinabi ko sa kanyá:
—Liwayway, ¡oh, himalâng Liwayway sa
kagandahan! Akó'y paroroón ná sa
labanán at malapit ang dî ná ninyó
akó mákita. Akó'y paris din ninyó,
ulila sa lahát. Kun ang aking hinin~gá'y
malagót sa párang n~g pakikihamok, ay parang
isáng muntîng ilaw lamang na pinatáy n~g
han~gin. Sa bagay na itó,
¿maipagkákaloób kayâ ninyó,
diwatà n~g habág, ang mahalagá mo pông
pañô upang akó'y may máidampî
ó máitalì sa aking magiging súgat?
—Opò, ginoó—ang magiliw na
sagót ni Liwayway at ibinigáy sa akin yaóng
naipakamahalagáng pañô na nakapulupot sa
kanyáng leeg na parang linalik.
Hinagkán ko ang maban~góng pañô at
agád kong itinagò sa bulsá sa aking
dibdib.
Napipi ang aking lugód at nasàng paggantíng
loób sa kagandahang pusò ni Liwayway; n~gunì't
kulang pa rin ang katuwàa't ikasisiyá kong
loób, pagkâ't bagamán ibinigay ná sa
akin ang kanyáng pañô, ay ipinalalagáy
kong parang limós lamang sa kaninomang tagatanggól
n~g tinubùan; datapwà't sa kabilâng dako,
nahihiyâ namán akóng magparamdám
agád sa kanyá sa lubós na
kadalîán n~g umúunlád kong pag-ibig, at
súkat ang sinabí ko sa kanyáng:
—Maraming salamat, mahabaging Liwayway; at gantihin nawa
n~g Lumikhâ ang pusò mo pông gintô.
Lahát n~g aking m~ga kawal ay may tagláy na kalmen
ó antíng-antíng upang máligtás
silá sa punlô, n~guni, ulóg lamáng ang
iyó pông lingkód na walà anománg
agimat, at dahil dito, kun parang limós na ibigay
ninyó sa akin ang isáng buhók mo pô na
labis kong pinaháhalagahán, ay ikalulugód ko
at siyáng makapagbibigay sa akin n~g tápang at
kahihiyán sa dî pagdúrong, pagkamí'y
binabakang mahigpít n~g mayayaman at malalakás nating
kaaway.
Nang máriníg itó ni Liwayway,
minasdán akó, namulá n~g bahagya at dî
akó sinagót agád; n~gunì n~g makalipas
ang sandalî ay lumagót n~g isá sa
kanyáng mainam na buhók at ibinigáy sa akin
n~g malwág sa kalooban.
—Aytó pô—anyá—Láhat
n~g maitutulong ko sa ating m~ga bayani, agád
maáasahan sa akin.
Hinagkán ko ang buhók na aking kaaliwan at
sakâ ko binalot sa pañông itinatagò sa
bulsáng na sa tapát n~g dibdib.
Ibig ko pa ring magsalità at buksán ná
sanang minsán ang aking pusò sa linalan~git kong
dalaga; n~guni, akó, na kaylán ma'y dî
nakakilala n~g tákot ay nagíng umíd,
dalá n~g pan~gingilag na bakâ sabihin niyáng
akó'y isáng mapan~gahás.
Sumakáy ná akó sa aking kabayo at
ipinag-utos kong lumakad ná agád ang aking m~ga kawal
at n~g lilisanin ka ná si Liwayway ay inyabót ko ang
aking kamáy at isinalubóng anamán niyá
sa akin ang kanyáng maririkít na dalirì. Di na
kó nakapigil at pagdaka'y pinan~gahasan kong hinagkán
ang magandá niyáng kamáy at sakâ ko
sinabi n~g ako'y humihikbî:
—Paalám ná, ¡búhay ko!
Kinaí-inggitán kong túnay ang mapalad na
lalaking magkákamit sa nápakamahalagá at
dakilà ninyóng pusó.
¿Akalá ba ninyó'y umiyák
namán ang Dalagang Mármol n~g akó'y
mákitang híhikbî-hikbî'y lumalakad na
tún~go sa pakikilaban at sa kamatayan? ...
¡Hindî pô! Súkat ang akó'y
minasdáng parang siyá'y námanghâ.
At ang gayó'y nagíng parang isáng tinik na
mahayap sa aking pusòng nahahapis, pagkâ't inasahan
kong siyá'y umiibig ná sa ibá. Gayón pa
man, ang pagyao nami'y lubhâng kalagím-lagím at
halos lahát n~g m~ga babai'y nagsi-iyák, tan~gi
lamang yaóng diwatàng Dalagang
Mármol.
Talagáng túnay n~gâng kapuripuri si
General Antonio Luna sa m~ga labanáng lantaran,
palibhasà'y tagláy ang katapan~gang dî
pangkaraniwan, at dahil dito'y madalás niyáng
maampát ang kabilisán sa pagsalakay n~g m~ga kawal
americano, na may magagalíng na kañón,
baríl, maramíng kabayong malalakí at
ibá pang kasangkapang pawàng kalwagan sa pakikilaban;
m~ga bagay na siyáng totoóng kulang sa amin, sa
lubós na kasamâáng palad.
N~guni't sa isáng dako nama'y masasabing si Emilio
Aguinaldo'y talagáng dalubhasà sa m~ga
kaisipán at paraán n~g pagtambáng at
panunúbok sa kaaway na dî nakahandâ; at dahil sa
m~ga kagagawáng itó, malakí ang kanyáng
nápulô noóng labanán sa kastilà,
hanggán sa naratíng niyá ang magíng
Pang-ulo n~g m~ga general na naghíhimagsík.
Ang katotohana'y dî n~gâ dapat makilaban n~g
mukhâán sa isáng kaaway na may sapát na
lakás at nakahíhigít sa lahát n~g
bagay, at walâ n~gâng dapat gawín kundî
daanin sa paraáng ikabibiglâ at sa m~ga
pagtambáng.
Ang m~ga americano'y nan~gakaratíng ná sa Malolos,
at kinalatan nilá n~g m~ga pulutóng na tánod
ang lahát n~g himpilan n~g tren sa Bulakán at
pinagsisikapang máitaboy si General Luna sa kabilâng
dáko n~g ilog Kalumpít.
Sa gayó'y náisip naman ni Aguinaldong
dukutin ang m~ga pulutóng na nagtatanod sa m~ga
himpilan n~g tren sa Bigaá, Bukawe at Mariláw; at
isáng gabí ay pinalakad ang m~ga kawal na
lúlusob at pati siyà'y dumaló búhat sa
San Rafael, upang pamahalàan ang pagsalakay.
Ang paraán ni Aguinaldo'y pinalad. Sa lubós na
pagkabiglà n~g m~ga americano dahil sa dî nilá
ináasahang kapan~gahasan n~g m~ga tagalog, agád
siláng nagsitakbó't nagtipon sa Guiguintô at
ang iba'y sa dákong Maynilà, datapwâ't sa
pag-urong ay marami ang nápatáy n~g m~ga tagalog; at
sana'y mádadakíp na lahát kun
nátanggáp lamang ni General Luna ang pautos ni
Aguinaldo at nakadaló siyá n~g kasalsalan n~g
labanán. Gayón man nakúha rin namin ang
lahát-lahát na lamán n~g tatlóng
Himpilang násabi.
Alám na ninyóng m~ga tagarito na akó ang
lalòng ipinagdíwang sa gayóng
pagtatagumpáy namin, pagkâ't kundî lamang dahil
sa akó ang siyáng namayaning agád dumaluhong
at nakalupig sa m~ga kaaway, kundî pagkâ't dahil din
naman sa aking mabisàng pagdaló ay nagtagumpáy
rin ang m~ga pulutóng na pinalúsob sa ibá't
ibáng poók. N~guni't sa labanáng itó'y
mulî akóng nasugatan n~g malubhâ, kayâ
ginawâ akóng Coronel ni Aguinaldo at
ipinadalá akó sa bayang Baliwag upang
ipagamót, palibhasà'y para akóng patáy
n~g damputín sa párang n~g labanán.
Nang magsimulâ akó sa paggalíng at idilat
ang aking m~ga matá, akalà ko ba'y
nahíhibáng akó, nan~gan~garap ó
nápaakyát sa lan~git, pagkâ't
námasdáng hindî ibá ang
nag-áalagà sa akin kundî ang kawiliwiling
dalaga na nagpaalab sa payapà kong pusò n~g
isáng parang Volcáng pag-ibig.
Kusà akóng nápasigáw agád at
buntóng hinin~gá kong sinabi ang:
—¡Liwayway! ¡Liwayway! ¿Ikáw
n~gâ pô ba ang matamís kong Liwayway?
—Opò—sagót n~g Dalagang
Marmol—n~guni't huwág kayóng
magsalitâ, pagkâ't ibinabawal n~g manggagamot.
—Bayàan ná ninyó, at kahìt
mamatáy man akó n~gayó'y
mámatamisín ko rín, pagkâ't sa pilin~g
mo pô pápanaw ang búhay kong walâng
kabuluhán.
—Huwág pô—aní
Liwayway—Ikáw pô'y lubhâng batà pa
at gayón ma'y Coronel ná at marami n~g
kapuriháng tinamó sa pagtatagumpáy.
Aalagàan naming mabuti ang mahalagá ninyóng
búhay na lubháng kailan~gan pa n~g ating
kaawà-awàng Bayan.
—Nakawáwalâ n~g pag-asa ko, Liwaywáy,
ang máriníg sa inyó na akó'y iyó
pô lamang ináalagàan at ginagamót upang
maipagtanggól ko ang ating tinubùan. Nais ko ang
maglingkód sa kagalang-gálang nating Ináng
bayan, n~guni, han~gád kong mabúhay namán
upang ikaw pô, aking kayamanan ay siyáng
magpalasáp sa akin n~g m~ga katamisan n~g pag-ibig.
—Maghunos dilì ka pô, ginoóng
Coronel—ang sagót niyá sa aking may
kalamigán n~g isáng mármol—tila
yatà pan~git na ikáw pông hindî
napasukò n~g malalakás na americano, n~gayó'y
magiging bihag lamang n~g isáng dukhàng babai,
n~gayón pa namán sa m~ga dakilàng
sandalî na lubhâng kinakailan~gan n~g ating Bayan ang
iyó pòng talino at lakás.
—Dî ko kailan~gan turúan mo pô
akó n~g tungkól sa pag-ibig sa lupàng
tinubùan; n~guni't ikáw pô at ang inyóng
kataká-takáng kagandahan ay bahagi rin namán
n~g Bayang iyán. Ang kátamis-tamisang pag-ibig
ninyóng m~ga dalagang kababayan, ay siyáng tan~ging
nápakamahalagáng gantíng palà na
ináantáy naming kamtán sa likód n~g
lubhàng pagsisikap sa pagtatanggól n~g ating bayan,
kahit puhunanin ang aming búhay.
Hindi tumugón ang Dalagang Mármol; kumuha
n~g isáng mangkók na sabáw at ipinainóm
sa akin na para bagang dî niyá nápansín
ang m~ga sinabi ko.
Sa gayó'y aking binalikán ang paglúhog at
ani ko:
—Aking nakikita Liwayway, na walâng
pakiramdám, na kúlang akóng lubós sa
m~ga karapatán upang ihandóg sa inyó ang
marálitâ kong pusò. Gayón man, marapatin
ninyóng sagutín lamang ang aking
itinátanóng upang maawasán ang aking
dibdíb sa isáng pag-áalinlan~gang
totoóng nápakabigát.
—¿At anó pô
iyón—aní Liwayway.
—Ipagtapát mo pô lamang sa akin kun
mayroón nang lalaking lalòng mapalad na siyáng
nag-íin~gat sa susi n~g dakila ninyóng
pusò.
—Walâ pô. Kaylán ma'y dî ko pa
ginágawâ ang umibig dahil sa aking lubhâng
kabatàan. At ináakalà ko na kaylán ma'y
dî ko ná marárating ang umibig,
palibhasà'y walàng tumataláb sa aking damdamin
sa m~ga pagsintáng isinusuyò n~g m~ga
binatà.
Ganyán dî pô ang akalà ko bago
kayó nakilala; masanghayang bulaklák n~g luwalhating
Bulakán, n~guni't n~gayóng násumpun~gán
ko ang lábis na hináhanap ó kayâ'y ang
isáng pusòng malinis na walâ pang
iníibig, ¡ay Liwayway! tugunín mo pô
akó, alang-álang sa Lumikhâ, at kun hindî
ay huwág na ninyó akóng alagaan pa ni
gamutín, palibhasà nais ko pa ang mamatáy kay
sa mabúhay n~g walâng ináasahan.
Hindî rin sumagót ang Dalagang Mármol
ni nabago ang kanyáng mukhâ: túlad na mistula
sa mármol ó hielo; n~guni't marubdób
ang pag-áalagà niyá sa akin, at umaga't
hápon ay hináhandugán akó n~g
magaganda't sariwàng bulaklák na pitás sa
kanyáng marilág na halamanan.
Ganyáng talagá ang lahát n~g dalagang
tagalog na nátatan~gi sa kaniláng likás na
kahinhinan at samantalang mahihirap mapasogót ay lalò
namáng nagliliyáb ang ating pag-ibig sa
kanilá.
N~guni, ¡ay! Ang hielo'y untî-untîng
natutunaw ná at ang larawang mármol, parang
hiwagà'y nagkákaroón n~g búhay at
kasiglahán at nagiging mairugíng kasintahan n~g
dî niyá námamatyagán man lamang.
Kaylán ma'y hindî ipinagtapát sa akin na
iníibig niyá akó; n~guni't isáng araw
na akó'y dinalaw n~g m~ga pinunò n~g aming
hukbó, silásilá'y nagpápainamán
n~g pag-garà kay Liwayway, at siyá, malayòng
lisanin ang gayón ay masayáng nakikipag-usap sa
kanilá.
Ang ganitó'y sumúgat sa lalóng kalaliman
n~g aking pusò, palibhasà kaylán ma'y dî
siyá nagpamalas sa akin n~g gayóng pagkatuwà.
N~guni, dî akó nagpahalatâ at gayón pa
man, sa masíd ay parang ikinalilibáng ko rin ang
katuwàan nila.
Nang makaalis ang m~ga panauhin, lumapit sa akin si
Liwaywáy upang akó'y gamutín, n~guni sinabi ko
sa kanyá n~g mabuti ang aking mukhâ at sa lubós
na paggalang, na magágamót ko náng
magisá ang aking m~ga súgat, pagkâ't
akó'y malakás ná.
Siyá'y nagpumilit; n~guni't dî ko pinayagan.
—¿Sumukal ba ang inyóng loób sa
akin?—ang tanóng niyá na aking sinagot
namán n~g:
Walâ akóng kapangyarihang magalit sa inyó,
Liwayway; n~guni't nakasúgat n~g malubhâ sa akin ang
kasayahang isinalubong ninyó sa m~ga binatàng
pinunò, pagkâ't sa akin, kaylán ma'y dî
mo pô náipakita ang mahál ninyóng
pagtawa.
—¡Nakú! ¿at dahil lámang
diyán?
—¿Lámang ang sábi ninyó? Dapat
mo póng mabatíd, Liwayway, na túnay
akóng nasaktan; at saksí ko ang Diós: ibig ko
pang mamatáy n~gayón din—ang
náisigáw ko n~g dî na naaring ipagkunwarî
pang itagò ang aking dinaramdám.
—¿At kun akó na lamang ba ang inyóng
patayín, yamang akó ang tan~ging nagkasala?—ang
mairog niyang tugón sa akin.
—¿At sino akong papatáy kun ganitóng
walâng-walâ akóng kapangyarihan sa
inyó?
—¡Ah totoó n~gâ palá! Upang
magkaroón n~g kapanyarihang iyán ay tanggapin
ninyó n~gayón ang marálitâng
singsíng na itó: Siyá ang inyóng
kagatin at sa kanyá ibuntó ang inyóng malabis
na gálit—ang sinabi niyá at saká
nagtawá.
Agád akóng nákaramdam n~g isáng
katuwaáng hindî masáyod. Natulad akó sa
isáng bin~gíng nagkaroón n~g pakiníg
ó sa bulág na biglâng pinagsaulan n~g pani~gin.
Hinabol ko upang hagkán ang Dalagang Mármol na
karaka'y nagíng palabirô at kawiliwiling
diwatà. N~guni't dî ko ná siyá
inábot at walâng naiwan sa akin kundî ang
kanyáng sinsíng.
Nang makalipas ang may isáng oras ay dinalhan akó
ni Liwayway n~g pagkain. N~guni, walâ na sa kanyáng
maalindóg na mukhâ, ni bakás man lamang n~g
pagtawa kanina, at sinabi sa akin na parang galít:
—Kaylán man, huwág ninyó akóng
pan~gán~gahasáng hagkán, at kun hindî,
tayó'y totohanang magkákagalit. Akíng
ipinan~gan~gakò sa inyó at kayó'y
pináhihintulutang akó'y patayin kun márapatang
umibig sa ibá. At mulà n~gayó'y manahimik ka
pô.
¡Ang katuwàan ko'y dî maipagsaysáy!
Madaling sumulong ang aking paggalíng, palibhasà,
laging naaalalang akó'y Coronel ná at
maidaragdág pang akó'y mag-aasawa sa lalóng
magandáng diwatà na nanggaling sa makapangyarihang
kamáy n~g kábanalbanalang Lumikhà n~g
Sangkatauhan.
Datapuwa't matigás n~g kaunti ang úlo ni Liwayway.
Aywan ko kun sapagká't hindî pa nararatihan sa m~ga
láyaw n~g pagibig, kayâ ang nangyayari'y
madalás kaming magkaroón n~g m~ga alitan; n~guni't
paglalòng mahigpit ang aming pagkakáalít ay
lalò rin namáng humihigpít ang m~ga
buhól na nakatatali sa aming pagsisintahan; at bukód
sa rito, totoóng nápakatamis at dî masayod na
kaluguran ang umáapaw sa aming m~ga kalulwáng
nagkakasintahan, pagkami'y kusàng nagkakahin~gian n~g
tawad.
Mangyari'y sa París akó lumakí at
doón ko kinámihasnáng mákita ang
malayáng pagsisintahan na dî ikinúkubli at
lalò pa ang ikahiya, at siyáng totoó, na ang
m~ga pagsisintahan ay isáng bagay na katutubo sa babai't
lalaki, kayâ dî ko mákita ang matwíd kun
bakit ang gayó'y ating ikahihiyâ.
Doó'y dî n~ga ikinahihiyâ ó
itinatagò ang pagmamahalan n~g dalawáng pusòng
nagsisíntahan, at ang kadalasán, sa m~ga lansan~ga'y
makikita ninyóng naghahalikan ang isáng
laláki't isáng babai, n~g sino ma'y hindî
nagtataká; pagkâ't doón, ang halik ay halos
parang isáng pagkakamáy lamang n~g dalawáng
magkatotong nagmamahalan. N~guni, dito sa boóng
Kapilipinasan ay lubhâng nakamúmuhî ang
iláng palakad sa m~ga bagay na itó, pagkâ't
ibinabawal n~g m~ga magulang sa m~ga anak nilang dalaga ang
pakikipag-usap n~g tungkól sa pag-ibig sa isáng
laláking may nasàng lumigaw.
At mayroón pang lubhâng pan~git na ináasal
ang matatandâng babai, paris n~g kun pinapagbabantáy
sa gitnâ n~g isáng dalaga't bagong táong
nag-uusap ang isáng batà, upang huwag siláng
makapagsalitâan n~g tungkól sa pagsintá;
gayóng isáng sulyáp lamang ay madalás
pang nagiging makabuluhán kaysá mahabàng
pagsasaysáy n~g pag-ibig. ¿At anó ang malimit
mápalâ sa ganitô? Na, tinatamó n~g
matatandâng babai sa kaniláng kahigpítan ang
huwág n~gâng makipag-usap n~g sa pag-ibig ang
anák na dalaga kun na sa haráp nilá;
n~gunì, palibhasà ang m~ga bagay na itó'y
hindî maáarìng sansalàin kahit
anóng gawín, kayâ pumapayag tulóy ang
dalaga na makipag-usap na mag-isá sa kanyáng
mangliligaw n~g sa m~ga hating gabí, at sa dilím,
bagay na siyang madalás ikápahamak n~g
kapús-palad na babai, at sino ma'y walâng may
kasalanan sa gayóng katiwalîan kundî ang m~ga
malî nating ugalì sa bagay na itó.
Isáng araw na akó'y nakikipag-usap sa isáng
dalaga n~g m~ga bagay na waláng kabuluhán, anó
ba't napagitnâ sa amin ang isáng batàng
laláki upang mápakinggán ang aming
salitâan; sa gayó'y agád akóng
umalîs at sinabi ko sa matandâng babaing may bahay na
akó'y bábalik kun kaylán mawalâ ang m~ga
ugalìng nábabagay lamang sa m~ga igurót at
hindî sa m~ga táong mulát sa
kabihasnán.
Ang Dalagang Mármol, kailan ma'y hindî
nánalís sa m~ga halamanan n~g kanyáng
kawiliwiling bayan, kayâ namán parang ibong
gúbat na mailáp.
—Dapwâ't alalahanin ninyó, bayani—ang
giit ko—na ang m~ga ibong gúbat ang siyáng
lalòng masaráp kanin marin~gal masdán at
siyáng kahanapán n~g m~ga táo dahil sa
kailapán nilá; paris din namán n~g m~ga
bun~gang kahoy na pag-masaráp ay mahirap kitàin, at
sino man ay ayaw kumain n~g pagkaing lamás.
—Siyáng totoó—ang sagót ni
Pusò—n~gunì, ang ugalì ni Liwayway at
ugalì ko ay magkaibá: kami'y
nagkásumáng at kun minsa'y
nagkákabanggâng kusà. Gayón man,
untî-untî kong nahinayod sa kalakìhan n~g aking
pag-ibig. Siyá'y hindî na n~gayón yaóng
Dalagang Mármol ó isáng halamang
bundók na may lasang masakláp, kundî
isáng bulaklák na mainam at masamyó, ó
isáng kalapating púnay na maamò na ulóg
sa tamís umibig.
N~guni, ¡oh sa abâ n~g aking sawîng kapalaran!
Ang matandâng babaing nag-áalagà sa
kanyá ay nag-isip sa akin n~g masamâ; pará
bagáng mangyáyari na ang isáng lalaking
nínibig n~g maálab at sa boóng
pagtatapát ay makagágáwâ n~g isâng
gawîng hindî marapat ó isáng
kaliluhán sa kadakilàan n~g kanyá pa
namáng sinásambá n~g taós sa kalooban.
Inakalà marahil n~g tampalasang matandà na
akó'y kabílang n~g m~ga ibáng táong
kanyáng nákilala na may ugalìng
magaspáng at walâng dan~gál.
At, ang ginawâ'y itinákas si Liwáyway sa
isáng bayang dî ko alám upang ipakasál
sa ibá. Pinagpilitan kong siyá'y hanapin, n~guni't
dî ko natagpûán, at alinsunod sa
nábalitàán kó'y malayò ná
ang kinaróroonán at dî sasalang n~gayó'y
kasál ná sa ibá, pagkâ't dî
maáaring madalá n~g matandâ si Liwayway n~g
dî itó kasabwát sa pagtataksíl sa
kahabághabág kong pusò.
Dî rin namán akó makasunód sa
kanyá sa totoóng malayò, palibhasà'y
dî ko maiwan ang aking m~ga kawal dahil sa kapansanang
pakikilaban araw-araw sa kaaway na dî kamí
iníiwan magíng araw at gabí; at sa
wakás, aytó n~gâ akó't
namámatáy.
Pinulasán n~g luhàng mapaít ang bayani, at
sa gayó'y kinusà kong liban~gín.
At sa ibáng sandalî, aní Pusò sa
akin:
—Kun sa isáng pagkakataón at
mátagpûán ninyó si Liwaywáy, ay
sabihin lamang sa kanyá na kahit siya'y naglilo sa akin ay
pinatátawad ko rin n~g dî nagbabago ang aking pag-ibig
sa kanyá at akó'y pápanaw na
binábanggit ang kanyáng matamís na pan~galan.
At kun inyóng máhalatàng nakagigising ó
mulîng nabubûhay sa larawang mármol ang
anománg magiliw na pagtin~gin sa akin, anyayahan mo pô
at siya'y tulun~gang hukayin ang aking bangkáy at hanapin
ang singsing ko, upang maisaoli. Marahil kahit naging lupà
ná ang aking kaabâabâng m~ga butó't
lamán ay sisigáw pa rin akó at
sasabíhing:
—¡Liwaywáy, matamís kong
Liwaywáy! ¡Alalahanin mo ang iyóng
isinumpâ sa akin, n~g ipagkaloób mo ang iyóng
dî malilimot na singsíng, na, anímo'y patayin
kitá kun umibig sa ibá!
Mulîng naták na namán ang masakláp na
luhà n~g kahabághabág na bayani na waring ibig
náng panawan n~g mahalagáng búhay,
n~gunì't sa bisà n~g eter ay amin díng
nahimasmasán pá.
Ang singsing na sinasabi ay gintòng linubid na wan~gis sa
karaniwang gamitin n~g m~ga dalagang Bulakán. Tiyák
na sinasabing natataliàn n~g m~ga diwatàng
Bulakán ang pusò n~g kaniláng m~ga kasintahan,
n~g sa kailán ma'y dî na maáaring
siràin, sa pamamagitan n~g singsíng na iyáng
linubid na sadyâ n~g tibay.
Tungkól kay Liwayway, naunawà ko sa hulí na
ikinasál sa isáng americano, alinsunod sa pahayag n~g
isáng táong nakakita; at n~g matapus ay nagsiyao raw
silá sa isáng lalawigang malayò. N~guni,
ipinaglihim ko ang bagay na itó sa kapús-palad kong
kaibigan.
Isáng araw na akó'y nakikipagsalitâan kay
Pusò na tila untî-untî náng
gumágaling, karaka'y naghiyawan ang m~ga táo na
kamí'y linúlusob n~g m~ga kábayuháng
americano, at sunód dito ang isáng
kasindák-sindák na pútukan.
Agád-agád na inabót ni Pusò ang
kanyáng revolver at ang wikà sa akin:
—¡Madali! Ilapit ninyó ang aking
hinihigán sa tapát n~g bútas na iyón
n~g dinding at ikanlóng mo pô akó sa haligi.
At, n~gayó'y dumating ná, kapatíd ko, ang oras
na aking maitátakal n~g mahál ang búhay na
itóng walâng kabuluhán. Aytó,
itagò ninyó n~g boong in~gat ang tan~gi kong
hiyás, ang minúmutyâ kong sinsing, upang
huwág maágaw sa akin n~g m~ga kaaway. Isauli lamang
kay Liwaywáy, sakalìng siyá'y
matagpûán.
—Huwág na kayóng makilaban—ang amuki
ko—mahál na katoto, pagkâ't kayó'y
malubhâ at matitiyák kong dî ka pô aanhin
n~g m~ga kaaway sa kalagayang iyán.
—Hindî maáari—ang mapusok na
sagót sa akin—lahát n~g kawal na may dan~gal,
ay dapat mamatáy muna, bago sumukò sa kanyáng
kalaban. Tumakbó ka pô't aytó na
silá.
Dî n~gâ naman nagkabulà at sa isáng
kisáp-matá'y pinaputukán kamí n~g m~ga
americano at agád parang pinutakti ang aming bahay sa
tamà n~g punlô na lusót-lusutan sa lahat n~g
dako. Itinulak akó ni Pusò at siyá'y
naláglagán n~g isáng paták na
luhà sa pagiinit, n~g mákitang ayaw ko siyáng
iwan at anyá:
—Lumákad ka pô, kapatíd ko at
iligtá ang singsing na lábis kong
minámahál.
Sa gayó'y tumakbó akóng dalá ang
singsíng at kamuntî na akóng abútin n~g
isáng americanong kábayúhán,
kundî n~g mákita ni Pusò na akó,y
hináhabol ay agád siyáng pinaputukán at
noón di'y patáy na nahulog sa kabayo ang
americano.
Kinubkób n~g m~ga kaaway ang bahay na
kinároroonán ni Pusò at n~g akó'y
makalayô na sa katamtamang agwát sa loób n~g
isáng masukal na tálahibán, ay nákita
kong marami pang nápatáy si Pusò,
palibhasà't may mabuti siyáng panudlâ at sa
bawa't punlô n~g kanyáng revolver ay
isáng americanong patáy ó sugatáng
malúbhâ ang kapalít.
N~gunì't sa wakás ay tinamàan naman
siyá at nátanawán kong nahulog na parang
patáy.
Nang walâ náng sumásagót sa
putók n~g m~ga americano ay dumaluhong na silá't
tinalón ang bahay at doón nákita si
Pusò na walâng malay-táo, n~gunì't
huminhingá pa n~g kauntî.
Malakí ang pagkámanghâ at pagpuri n~g m~ga
americano sa kanyáng katapan~gan, palibhasà,
gayóng butó't balát na lamang ay lumaban pa sa
lalòng kabayanihan.
Hinubarán si Pusò upang siyasatin ang
kanyáng m~ga súgat at n~g mákitang siya'y
Coronel ay sinikap na linanggás n~g main~gat ang bago at
m~ga dáti niyáng súgat at sakà
ginamót.
Sa liblíb na aking kinátatagùan ay
nagdaán ang dalawáng makabebe na kasama n~g m~ga
americano, at aking nápakinggán sa kanilá ang
sumúsunód na salitân.
UNANG MAKABEBE:—Itó ang "nunò" n~g
tápang. ¿Sino ang mag-áakalàng,
makamatáy pa n~g walóng americano, ang Coronel na
itóng halos ay naghíhin~galô na lamang?
IKALAWÁNG MAKABEBE:--Sinasabi n~g americanong
manggagámot na kun sa m~ga súgat daw lamang uy
maáari pa siyáng mabúhay, pagkâ't ang
punlô'y hindî naman nakasirà n~g m~ga
sangkáp na mahahalagá sa loób n~g
katawán; n~guni, may kahirapan daw siyáng
iligtás dahil sa lubhâng kakulan~gan n~g dugô,
kayâ nawáwalâ tulóy ang pag-asa dahil sa
kahinàan n~g katawán.
Inakalà kong nákaramdám mandín ang
m~ga makabebe na may táo sa aking kinalalagyáng
liblíb, kayâ agád akóng tumalilís
at nagtatakbó n~g walâng tígil, hanggan sa
isáng náyong malapit sa Baluarte; at matápus
ang walâng lagót na takbó ay dumatíng
akó sa Gapáng kinabukasan, n~guni't patay na halos sa
pagkagútom, sa pagkasindák at sa
pagkapágod.
Tumawag akó sa unang bahay na aking
natagpûán at magiliw namán akóng
tinanggáp n~g málaman nilá ang nangyari sa
akin, na nakatákas lamang akó sa m~ga americano.
Bahagyâ na akóng makapagsalitâ dalá n~g
malaking panghihinà at ni ang pan~galan n~g bayani't
matapang na Pusò ay di ko ná nábanggit man
lamang.
Isáng matandâng babai na nag-n~gan~galang Edeng na
lagìng may púgong na pañô sa úlo,
paris n~g ugaling kataglayan n~g matatandâng babai sa
lupàing itó, ang siyáng nan~gan~ga siwà
sa aking pagkain at sa ilán pang m~ga kailan~gan; n~guni't
kun minsán, akó'y nayáyamót sa
matandâng itó dahil sa tuwî náng
káu-usisà sa akin n~g tungkól sa m~ga
balità n~g labanán; at lahát halos n~g m~ga
pinunò ay itinátanóng sa akin kun saán
dapat mákita. Akó namán na talagáng
mayayamutin ay agad sumásagót na walâ
akóng nalalaman at lalò ko pang
sinásadyâ, pagkâ't kun minsan ay
hinihinalà kong bakâ isáng tiktík n~g
m~ga americano. Pagkatapus n~g m~ga iláng tanóng
niyá sa akin, tuwî na'y nahuhulog sa pagsisiyasat n~g
kun saán pumuntá ang m~ga kawal n~g balitàng
si Pusò. At sinásagót ko naman n~g:
"Aywán."
Sa gayó'y tumútugón ang matandâng
Edeng na anyá'y:
—Parang linamon n~g lupà si Pusò;
marahîl ay namatáy ná, kayà walâ
náng mábalità sa kanyá, pagkâ't
noóng siyá'y buháy, araw-araw ay
napag-úusapan ang mahigpît niyáng panglulusob
sa m~ga pulutóng n~g kaaway.
—Aywán kó pô, aywan ko—ang lagi
kong sagót. At sa sarili ko'y nasasabing:
—Datihan ang tiktík na itó. Marahil ay
makaligtás sa pagkálibing n~g buháy.
Isáng araw ay isinoót ko ang singsing n~g aking
katoto at bahagyâ pa lamang namasdán ni matatandang
Edeng ay hinawakang nan~gán~gatál ang aking
kamáy, tiningnáng mabuti ang singsing at
nápaiyák. Akó'y nagtaká at aking
tinanóng:
—¿Bakit pô?
—¡Taksíl na táo!—ang sagot na
humahagulgól—Ikáw pô palá ang
pumatáy sa kulang palad kong si Pusò at
n~gayó'y nagkukunwarî pa kayóng waláng
namamalayan sa kanyá. Sábi ko na n~ga ba't sa
mulâ pa'y kumúkutób na sa aking loób na
ang táong itó'y may kinalaman kay Pusò ko.
—Ikáw pô ba'y anó ni Coronel
Pusò? ¿Kayó pô ba'y ina sakali?
—Opò. Kayâ n~gâ
ipinamámanhík ko sa inyóng sabihin lamang
agád sa akin ang nangyari sa hirang kong bunsô.
—Totoó't kinusà ko pô ang pa-ewan sa
inyo pagkâ't hinihinalà kong kayó'y
isáng tiktík n~g m~ga americano; alám na
ninyóng kun minsán ay m~ga babai ang ginágamit
nilá sa tungkuling itó, at si Pusò'y para kong
kapatid, katunayan, n~g kamí'y maghiwaláy at n~g
siyá'y humándâ sa pakikilaban n~g walâ
anománg pag-asàng mabúhay pa, ibinigáy
sa akin ang kanyáng pinakamúmutyâng
singsíng upang isaulì ko sa may ari.
—¿Siyá pô ba'y buháy pa
ó patáy ná?
—Dî ko pô masabi, pagkâ't
dinampót na parang patáy n~g m~ga americano; n~guni't
n~g matapus ay sinasabi niláng alinsunod sa
manggagámot, kun dahil daw lamang sa kanyáng m~ga
súgat ay maáari pang mabúhay,
palibhasà't hindî sumirà n~g m~ga bahaging
maselan sa loób n~g katawán; n~guni't na sa
kahangganan daw ang kanyáng panghihiná.
—¿At saán naroón n~gayón?
—Iniwan ko pô sa dákong Sibul na
ináalagàan n~g m~ga americanong nakábihag sa
kanyá.
—Kun gayó'y ibigáy na ninyó sa akin
ang singsíng.
—Patawarin mo pô akô. Mahigpit na lubhâ
ang bilin sa akin at kahit kayó ang kanyáng
iná'y dî ko pô maipagkakaloób sa
inyó, kundî sa túnay na may ari; at siyá
ma'y kinakailan~gang sabihin muna sa akin ang
pagkákakilanlán.
—¿At anó ang palátandâan?
—Sa pan~galan niyá. Hanggá n~gayón,
akó'y inyóng patatawarin, hindî pa lubós
ang paniwalà ko sa inyó; akó'y iyó pong
náhuli sa biglâan at dahil lamang sa pagkatutóp
kayâ nagsabi sa inyó n~g totoó.
—Huwag kayóng mag-isip sa akin n~g
masamâ—ang sagót n~g nahahapis na matandâ.
Ang pan~galang inyóng hinahanap ay ...
¡Liwaywáy!
—¡Iyán n~ga pô!
—¡LIWAYWAY! Iyán ang naging
kapahamakán n~g aking kulang palad na anák.
—¡Totoó n~gà pô! At kundî
dahil sa kanyá ay dî hinanap ni Pusò sa
lubós na kawalâng pag-asa ang kamatayan sa parang n~g
labanán. Tila pô parating siyá'y
nagpápatiwakál ... Súkat na pô. Kung
túnay na kayó ang iná n~g Coronel ay dî
dapat siyasatin pang lahát ang lihim n~g aking kaibigan,
upang huwág ka pông malunod sa kadalamhatian ...
¡Liwayway! ¡Oh, walâng awàng Liwayway!
At, nagkahalò ang aming luhà n~g
kapús-palad na iná.
Nang mahimásmasán ang aming m~ga pag-iyák
ay sinabi sa akin ni matandâng Edeng:
—Súkat ná, mahál kong anák;
akó'y mayroóng kauntîng salapî na ating
mábabaon. Ating hanapin si Pusò at siyá'y
alagàan upang mabúhay pa kun itutulot n~g
maawàing Maykapál. Kun sa m~ga americano lamang natin
siya iáasa ay mahirap, pagkâ't marami rin namán
siláng gagawàing ináatupag.
—Tayo na pô—aní ko.
At matapus ihandâ ang kauntîng abúbot na
aming dadalhín ay lumakad kamí.
Nang may isáng linggó na kamíng
naglálakád ay natagpúan din namin si
Pusò sa isáng bahay-gamútan sa Maynilà.
Ipinakilala ko sa m~ga americano na si matandàng Edeng ay
siyáng iná n~g Coronel at hinilíng naming
ipahintulot nilá na aming maalagàan si Pusò
doón din sa báhay-gamútang yaón; bagay
na ipinayag namang malwág n~g m~ga americano, at hanggan sa
kami'y binigyán pa n~g mátutulugan at pagkain, n~g
maunawàng kamí'y nanggaling sa malayòng
bayan.
Si Pusò'y hindî pa nakakákilala n~g
táo; nahihibáng at madalás
mábanggít ang n~galan ni Liwaywáy ó ang
n~galan ko; n~guni't isáng bagay na kaibá:
kaylán ma'y hindî nábanggít ang sa
kanyáng iná.
Ang malápot na sabáw n~g m~ga americano at ang
bisàng tambin~gan n~g kaniláng m~ga gamót; ay
madalîng tumaláb sa m~ga sangkáp n~g
katawán ni Pusò; at dî nagluwát ay
pinagsaulan siyá n~g isip. Dî siyá
nágúlat n~g akó'y mákita pagkâ't
akalà niyá marahil ay dî kamí
nagkákahiwaláy at hindî siyá bihag n~g
m~ga americano.
Ang kanyáng iná'y dî napakikita at kun
natútulog lamang si Coronel Pusò sakâ
lumálapit upang huwág daw mabiglâ sa
pagkatuwâ.
N~guni, isáng gabí, n~g mákita kong
dî ná makikilos ang kanyáng paggaling at
ligtás ná ang kalagayan, sinabi kong dumating ang
kanyang iná.
Si Pusò'y nag-alan~gan sa una at sakâ
nagsalità n~g lubhâng malakí ang
pagtataká:
—¿Anó ang sinabi ninyó katoto?
Walâ akóng iná ni amá at matagál
náng panahóng akó'y naulila.
¿Nanánaginip kayâ akó?
—Hindî, katoto; nariyán sa labás ang
matandáng Edeng na nagsasabing ikáw pô'y
kanyáng anák; at lubós nagdadalamhati dahil sa
ginawà sa inyó ni Liwayway, n~guni't n~gayó'y
walâng pagkásiyahán ang tuwâ dahil sa
inyóng paggalíng.
—¿Edeng? ... Hindî ko man lamang
naáalala ang pan~galang iyán.
—Dî maáari. Siyá ang nagpumilit na
kami'y parito't kayó'y paghanapin; siyá ang
nagdúkot sa lahát n~g gugol n~g aming
paglalakbáy at sa mulâ-mulâ pa'y siyá na
rin ang aking kasama't katulong sa pag-aalagà sa
inyó.
—¡Malakíng kababalaghán ó
pagkahibáng ang ganitó! ¿At bakit
siyá'y dî ko nákita minsán man
lamang?
—Pagkâ't kusàng nagtatagò
pag-kayó'y gisíng upang anyá'y huwág
kayóng mabinat sa biglâng pagkatuwâ; n~guni't
siyá ang nag-iinit at naghahándâ n~g
inyóng m~ga gamót at naglilinis n~g inyóng
m~ga damít; at kun kayó'y natútulog ay
siyá ang nagpúpuyát sa inyóng siping
n~g dî ináalis sa iyó pông mukhâ
ang kanyâng m~ga matá, matáng lagì na'y
dinadaluyan n~g masaganáng luhà nóong
kayó'y malubhâ.
—¿Iyán ba'y birò ó
totoó?
—Kaylán ma'y dî akó nan~gahás
bumirò sa inyó.
—¿Bakà kayâ si Liwaywáy!
--- Hindî mangyayari pagkâ't siyá'y
isáng matandâng húhukót-hukót
ná at dî pansín kun minsán ang maglinis
n~g sariling katawán.
—Si Liwayway ay batàng-batà at
salamín sa pagkamalinis.
—Hindî n~gâ maáaaring siyá'y si
Liwayway, pagkâ't kun akó'y natátanóng
at sinásaysay ko naman ang madlâ ninyóng sinabi
sa akin tungkól sa inyóng m~ga pag-ibig kay Liwayway,
ay sinusumpâ niyá sa matindíng
pagdaramdám ang kataksilán n~g Dalagang
Mármol....
—¿At ang singsíng?
—Na sa akin. Hinihin~gî n~gâ n~g matandâ
n~guni't dî ko ibinigay.
—¿Nahíhibáng kayâ akó,
oh, Dios ko? ¿Sino kayâ ang matandâng Edeng na
iyán? Marahil, isáng kamag-ának kong
totoóng malayò. Inyó na n~gâng
papasukin.
At pinaroonán ko't tinawag naman si matandâng
Edeng.
—¿Dî kayâ mabinat kun akó'y
biglâ niyáng mákita?—ang tanóng'sa
akin n~g matandâ, sa lubós na pagmamasakit.
—Hindî pô—aní
ko—pagkâ't tila malakás pa kay sa akin.
Nások kamíng magkasama. At si Pusò,
dalá marahil n~g kanyáng panghihinà pa,
ó panglalabò n~g ilaw ó n~g malabis
niyáng pagtataká ay dî nákilala sa
sandalìng iyón si matandâng Edeng, kayà
anya:
—¡Kaawà-awàng matandâ! Marahil
ay napagkámalán ninyó akó,
pagkâ't matagál náng panahóng
namatáy ang aking iná at dî ko man lamang
kayó nakikilala. Gayón man, mulá
n~gáyó'y paparahin ko kayóng túnay na
iná, alang-alang sa mairog na pag-aalagàng
ginawâ ninyó sa akin, at salamat sa gayón,
akó'y mulîng nabúhay. Kun sakali't
kayó'y nakaranas n~g kakulan~gang palad na mawalán
n~g anák, ay magíng akó na pô ang
mákapalít at maáasahan ninyón~g ang
boóng búhay kó't wagás na pagganti at
lubós ihahandóg sa inyó.
—Hindî akó kulang-pálad, kundî
nápakamapalad n~g mákita kitang mabuti ná!
Gayón din, hindî akó námamali.
Makiníg ka, irog kong anák;
Isáng dalagang kulang-palad ay pinagtulun~gang inagaw n~g
kanyáng m~ga kamag-ának, sa lalaking kasintaha't
katipán. Dinalá sa malayò at doó'y
pinilit ipakasal sa isáng americano. Ang dalaga'y nag
kunwarîng umayon at na pakasal n~gâ dilì ang
hindî, n~guni't mulâ rin doón sa Simbahan ay
tumanan siyáng patun~go sa bulubundukin, upang hanapin ang
dati't túnay niyang kasintahan; at n~g huwág
siyáng malapastan~gan n~g m~ga lalaki ay naglagáy sa
ulo n~g úban at nanamit n~g tulad sa isáng gusgusing
matandâ. Ang dalagang iyán ay ...
¡náitó n~gayón!
Pagkasabi nitó'y agád inalís ang
kanyáng balát-kayông úban at ipinakilala
ná ang túnay na taginting n~g kanyáng tinig,
pinahiran ang marun~gis na mukhâ at daglî n~gâ
namang lumitaw ang luníngníng n~g bukáng
liwaywáy na maipaparis lamang sa sumilang noóng
lalan~gin ang Sangsinukob at n~g lumitáw ang
kauná-unahang liwanag.
Nápasigáw si Pusò sa katwâán
at namamanghâng idinídipá ang m~ga kamáy
ay nagsalitá n~g pabuntóng hinin~gá:
—¡Liwaywáy, Liwaywáy kong hirang!
Sumapiling naman agad si Liwaywáy at magiliw
niyáng hinagkán sa bibig, bago silá
nagyákap n~g mahigpít, samantalang
inuúlit-úlit n~g Dalagang Mármol ang
anyá'y:
—¡AKÓ'Y IYÓ'T IYÓ RÍN
at iyóng iyó kailán man!
Magiliw na nagkahaló ang kaniláng m~ga luhà
at aní Pusò n~g makalipas ang sandalî:
—¡Malungkót na kapalaran ang akin!
¡Hindî ná maáarìng kamtán
kitá kun ganyáng ikáw ay kasál
ná sa ibá!
Mulìng hinagkán ni Liwaywáy si Pusò
at magiliw niyáng sinabi ang anya'y:
—¡Gumalíng ka nawà agád,
dakilàng bayani n~g katagalugan! Kun tungkol sa akin,
akó'y iyó't iyó rin, mangyari ang
mangyayari, pagkâ't dî maáaring pag-asawahin ang
isáng baka sa isang kalabáw.... Kahit
akó'y patayín, hindîng-hindî akó
makasásama sa asawang ipinilit sa akin.
—Huwág kang man~garap, kahabághabág
kong Liwaywáy pagkâ't siyá'y iyó
náng asawa at dî maáaring pawiin pá ang
náisulat ná.
—Anóng náisulat ang sinasabi mo?—ang
pagalít na sagót ni Liwaywáy.
—Ang iyóng pag-aasawa at ang batás na
nag-uutos na dapat sumama ang babai sa kanyáng asawa,
¡Ang batás!—ani Liwaywáy sa
lubós na katigasáng loób.
—Ang batás na pawàng gawâ lamang n~g
m~ga tao ay dî umáabót ni mangyayaring
makahadláng sa dalawáng pusò na
pinagtalì n~g pag-ibig. Ang mahalagang pag-ibig na
itó ay siya lamang tan~ging makapaghahari sa
daláwáng pusòng nagkakasintahan n~g
mataós.
—Pawàng matatamís ang iyóng
ipinan~gun~gusap, búhay kó, datapwâ't dî
na makakalág ang pinagtalì sa "bendición" n~g
parè.
—¿Anóng muwáng n~g parè? Ang
Lumikhâ lamang ang nakatatalós sa kalooban n~g m~ga
táo, kayâ naman sa dalawáng pusòng
nagmamahalan tan~ging ipinagkakaloób lamang ang mahál
n~g pagpapalà.
—Talagáng tayo'y ipinan~ganák na kulang
palad, pagkâ't dî maáari ang lahát mong
tinuran. Dî sásalang parurusahan ka pa,
kahabághabág na sintá ko! ... Dî mo
n~gâ maíiwan ang iyóng asawa at
pípilitin ka n~g may kapangyarihang makisama sa kanyá
pagdatíng n~g oras.
—Magpápatiwakál namán akó bago
kitá iwan. ¡Itó'y asahan mo!
—Huwág ná Liwaywáy, Limutin mo
ná akó, at upang maging kaaliwan mo'y súkat
ang málamang akó sa iyó'y lubós
kumíkilala n~g malakíng utang na loób; at
n~gayó'y mamámatáy akó sa gitnâ
n~g lalòng dî masayod na kaginhawahan, dahil sa
pagkaalam kong iníibig mo pa akó hanggang dito
...
Nagyakap siláng kapwâ niniyák na dî
mátutuhan ang maghiwaláy; pará bagáng
dî na silá muli pang magkíkita.
Nang sandalîng yaó'y nagkátaóng
pumasok ang manggagamot na americano upang dalawin si Pusò,
at n~g mákita ang dalawáng magkasintahang
nagkakáyakap n~g mahigpít at halos pigtâ sa
luhà ay nagsalità n~g ganitó:
—Hindî pa náuukol sa inyó,
ginoóng Coronel, ang magbatá n~g malalakíng
dalamhati. Bakà kayó'y mabínat. At
bukód sa rito, kayó, na labis napupuri dahil sa
katapan~gan sa m~ga pakikilaban, tila pan~git sa inyó ang
umiyák na parang isáng mararamdaming binibini.
—¡Ay, giliw kong Doctor na sa dunong mo pô'y
náligtás akó sa kamatayan!—- aní
Pusò—kun iyó pô lamang
mabábatíd ang malakíng sakunâng nangyari
sa akin. ¡ah! makálilibong mapaít kaysá
kamatayan!
—Alám ná ninyó mahál na
Coronel ang túnay na pagtin~gin ko sa inyó; at kung
ipinálalagáy mo pông akó'y parang
kapatíd, ay sabihin sa akin ang inyóng m~ga
ikinahahapis n~g kayó'y madamayan at malunusan kun
maáari.
—Huwág na pô, Doctor, pagkâ't
makasásamà pa sa kulang palad na babaing
itó.
—¿At bakit dî natin sabihin sa
kanyá?—ang giít ni Liwayway—Ang Doctor na
itó'y ayos mabuting táo at may ugaling mahál.
May masamâng americano at may mabuti namán. At sabihin
n~gâ ninyó, Doctor, ¿maáari bang
ipílit ang katuparan n~g isáng pag-aasawang
dinaán lamang sa gahasà ang babai?
—Hindî—ang sagót n~g
Doctor—Ipaunawà ninyó sa akin ang nangyari at
akó ang bahalà.
Isinaysáy ni Liwaywáy ang lahát n~g
nangyari at ganitó ang sagót n~g Doctor.
—Manahimik kayó at manalig na makakalás ang
lahát. Búkas ay makikipagkita akó sa aming
General upang ipabatíd ang bagay na itó.
—Libong salamat, dakilàng Doctor—ang
panabáy na sagót n~g kaawà-awàng
magkasintahan—maging bibig angel nawâ
kayó na siyáng tumangkilik sa aming salantâng
pusò.
Nang makalampás ang isáng linggó ay
nagbalík ang Doctor at sinabi kay Coronel Pusò:
—Maibábalità ko sa inyó na ipinatawag
n~g General naming americano ang nagíng asawa ni Liwayway
patí n~g kanyáng m~ga kamag-ának at
silá'y tinanóng kun totoó n~gâng si
Liwayway ay pinilit lamang sa pag-aasawa, gaya n~g
lumálabás na katunayan sa pangyayaring tumanan
siyá agad upang sumama sa isáng Coronel na tagalog na
kanyáng dating katipán. Aywán ko kun
anó ang kaniláng isinagót, at n~gayón
n~gâ'y ipinatatawag kayó, pagkâ't sinabi kong
ikáw pó'y mabuti ná, giliw na Coronel.
—Tayo na pô, matalinong Doctor—ani
Pusò.
At agad siláng naparoón sa bahay n~g General
americano na kasama si Liwaywáy.
Nang dumating silá sa tanggapan n~g nasabing General, ay
dinatnán nilá roón ang maraming
kapús-palad na m~ga babaing tagalog at
kinastilà (mestiza) na nagsísidaíng at
nagsisiiyák n~g gayón na lamang.
Kami pô—ang hinakdál n~g m~ga babai—ay
nagsipag-asawa sa m~ga kawal americano't aytó dalá
namin ang m~ga katibayan n~g pagkákasál; n~guni't
n~gayó'y kusà kaming iniwan at súkat.
At naghagulgulan silá n~g katakot-takot na gayón
na lamang ang naging in~gay.
Di málaman n~g General americano ang kanyáng
gagawín at walâng isinásagót
kundî:
—Huwág kayóng man~gambá, m~ga aling
kuwán, pagká't kun kayó'y iniwan n~g
ilán, ay mayroón pa akó ritong ibáng
m~ga kawal at mahigit sa libo ang inyóng
mapagpípilian sa m~ga mapuputî at maiitím.
—¡Nakú, ginoóng General!—ang
sabáysabayang sigáw nilá—¿At sino
pô ang magpápakain sa aming m~ga "boys" ó
sanggól na may maitím na parang cafeng may
gátas at mayroón namang maputîng parang
labanós?
—¡Abá! ¿anó ang kasalanan ko sa
ganyáng nangyari?—ang magiliw na sagót n~g
General—Kayó ang hahanap at n~gayó'y akó
ang pagbabayarin n~g inyóng m~ga pinggáng
baság.
—Hindî pô kamí—aní n~g
m~ga babai—ang humanap sa kanilá, kundî ang
inyóng m~ga kawal at silá ang kunwari'y nanuyò
upang basagin lamang palá ang aming man~ga
pinggán.
—Hindî lamang iyán—ang dugtóng
n~g isáng nagn~gan~galang Tinay—kundî
dinalá pa n~g demoniong asawa ko ang lahát n~g aking
pan~gan~gari.
—Kun gayón, ¿anó pông
saysáy n~g kasulatang itó sa pagaasawa na
ibinigáy sa amin?—ang tanóng n~g isáng
nagn~gan~galang Delang.
—¡Oh, m~ga aling kuwán!—ang
pan~gitî't malamig na sagót n~g
General—iyá'y isáng papel na basâ....
—¿Bakit pô papel na basâ—ang
tutol n~g matandàng Ganguê, at sa boóng
kawalán na yatá n~g pag-aasa anya:—Miyák
kayó m~ga kababai kong kulang-palad at paabutin sa lan~git
ang sigaw, m~ga inang kahabághabág at m~ga
batàng kulót na makapál ang labì't
n~gusòng parang demonio, upang maawà sa inyó
ang nalalamigáng General na itó.
N~g márinig ito at pasimulán ang matindíng
hiyawan sa m~ga paglun~goy at pagdaíng, lahát ay
nagkasabáysabáy at parang m~ga insík na
pinagnakawan sa in~gay.
Nang sandalîng itó kamí dumatíng. At
n~g mákita kamí n~g General ay nagdumalî sa
mapítagang pagtanggáp sa amin at matapus na kami'y
handugán n~g úpuan at paalisín ang m~ga babae
ay nagsalitâ:
Mabunyíng Coronel
Pusò—anyâ—pinupuri naming lahát ang
iyó pong dî karaniwang katapan~gan sa
pagtatanggól n~g inyóng bayan. Ganyán ang
dapat alagataín n~g lahát n~g lalaking may
dan~gál. N~gunì't kayó'y aming nalúpig
dahil sa kabutihan at kasaganàan n~g aming m~gá
nágagamit sa labanán. Gayón man, kami'y
hindî naparito upang agawin ang inyóng m~ga
lupàín at kayó'y alipinin. Naparito
kamí upang kayó'y turúan at tulun~gang
ihandâ ang inyóng bayan sa ganáp na
pagsasarilí at sa gayó'y itutulong naman namin ang
madlâng karunun~gan at kayamanan n~g América, upang
magíng maayos ang inyóng bayan at upang kayó'y
magkaroón n~g m~ga Páaraláng ulirán,
treng matutulin, m~ga tuláy na bakal, m~ga bagong
máquina sa pagbubukid at ibá pang m~ga
dàkilâng paraán upang ibunsód ang
pagkasulong n~g inyóng bayan.
Tungkól sa inyó, alam mo pô na kayó'y
nabihag at mulíng nabúhay dahil lamang sa aming m~ga
pag-iin~gat. At dahil dito, n~gayó'y hiníhiling ko sa
inyó na kamí'y tulun~gan naman n~g pagpayapà
sa iyó pông bayan at kayó'y manumpâ
tulóy n~g pagsukò at pagpapakumbabâ sa
America.
—Minábuti ko pô ang lahát n~g
inyóng ipinahayag—ang sagót ni
Pusò—n~gunì, dî akó
makapanúnumpâ n~g pagsukò at
pagpapakumbabâ, kundî isáng tapát na
pakikipagkilala lamang sa America, kun totoó n~gà ang
sinabi mo pô na ang ipinarito ninyó'y upang
kamí'y tulun~gan lamang na makapagsarili pagdating n~g
panahón.
—Karapatdapat ang iyó pông sagót,
matapang na bayani. Tinátanggáp ko ang inyóng
panunumpâ n~g pakikipag-ibigan sa America; at mulâ
n~gayó'y makalalayà na kayó't
makaparoroón kun saán ibig.
—Pinasasalamatan ko kayó n~g taós sa
kalooban; n~gunì, ¿anó ang ipasisiyá mo
pô sa kahabaghabág kong kasintahan na pinílit
ikasál sa isáng americano?
¿Dî ba ninyó námasdan n~gayón
lamang na ang pag-aasawa n~g m~ga americano sa babaing tagalog ay
nagiging parang sulat insík lamang at sa wakás ay
iníiwa't súkat ang m~ga kulang palad na filipina,
pagkatapus na masunód ang kanilang han~gád?
Gayón din ang kasál ni Liwayway sa americano,
pagkâ't siyá'y pinílit lamang. Bukód sa
rito, ang americanong naging asawa ni Liwayway ay nahihiyâ
náng pumisan pa sa kanyá n~g malamang siyá'y
sa inyó nakisama. Kung ibig mo pô n~gayón di'y
ikakasál kayó n~g General Preboste.
—Opò—ang sabáy na sagót n~g
magkasintahan—n~guni't kami pô'y nábibilang sa
m~ga alagád n~g Simbahan Tagalóg, kayà ibig
naming kami'y ikasál n~g amin díng túnay na
pari.
—Lalòng mabuti. N~gayón di'y
padádalhán ko n~g isáng magalang na paanyaya
ang Kgg. P. Aglipay, Vicario General Castrense n~g Katagalu~gan at
nais akó na sana ang magíng ináama n~g
balitàng Coronel na tagalog at n~g magandáng filipina
na magiging ulirán n~g m~ga babai sa pagkamatimtimang
umibig.
Dî lumipas ang isáng oras at dumating ang
kátaás-taásang Pinunò n~g m~ga Paring
tágalog, at sa harap n~g maraming pinunòng
americano'y ikinasál si Coronel Pusò kay
Liwaywáy, na nakasísilaw sa kanyáng
kahinhinán at kagandahan.
Sa wakás n~g kasál ay sinabi n~g General
americano:
—Mabúhay nawâ kayó n~g mahabàng
panahón sa lubós na katahimikan at kasyaháng
loób, at nais ko na ang inyóng mataós na
pagmamahala'y magbun~ga n~g m~ga batàng pawàng
mababaít at masintahin sa tinubùang lupà. At
n~gayón, parang muntîng handóg ko sa
pagka-ináamá, ay ipinamámanhík,
dakilang Coronel Pusò, sa tanggapin ang katun~gkulang
pagkapinunò (Gobernador) sa lalawigan ng
Kabuláklakán, upang ikaw pô
namá'y makapaglingkód sa ikapapayapà n~g inyo
ring bayan.
Tinanggap ni Pusò sa lubós na pagkilala n~g
útang na loób; at siláng mag-asawa'y
nabúhay sa lalông wagás na pag-iibigan at sa
lubós na pagkakasundô; at sa ilinakad n~g
panahón ay nagkaroón silá n~g tatlóng
anák na nagíng makabuluhán at
ikinádan~gál n~g lalawigang
Kabuláklakán.
At ang singsíng na linubid ay siyáng nagíng
buhól upang paglakipin ang dalawáng pusóng
ulirán sa pagsisintahan at sa
pagmamáhalan.—WAKÁS.

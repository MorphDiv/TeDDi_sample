# language_name_wals:	Tagalog
# language_name_glotto:	Tagalog
# ISO_639-3:	tgl
# year_composed:	NA
# year_published:	2005
# mode:	written
# genre_(broad):	fiction
# genre_(narrow):	general_fiction
# writing_system:	Latn
# special_characters:	NA
# short_description:    Pantaleón S. Lopez, Apô-Apô (Zarzuela) at Kung Sinong Apô-Apô (Kasaysayan)
# source:	http://www.gutenberg.org/files/17023/17023-h/17023-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

    Zarzuelang tagalog na may isang bahagi,
ikatha ni P. S. Lopez, at tugtugin ni Mateo
Varios na pinamagatang:
Pagbubukas ng̃ tabing mamamasid ang isang
taller ng̃ pandayan si Ludovico at mg̃a panday.
Agong.—Luduviko kapatid ko:Páhiná 6 dahil saiyo ay diko maikakailâ
na ako'y guminhawâ sanhî sa mabuting iyong pamamanihala nitong aking
kabuhayan.
Vico.—Diko po itinuturing.
Agong.—Sa gayon ay maraming salamat aalis.
Pedro.—Kaibigan ayon sa kainaman mong ugali dika sukat mag
tiwalâ ng̃ labis sa ating apô-apôan, sapagkat dinguín mong madalas
asalin niyan:
Iyan ay walang ugaling makisama sa di niya mauulól, at marunong
gumalang sa matwid, siya,i, di mopa kilalá dahil sabago kapang
nakakasama ¿gaano nabang panahon ang iyong pagkalagay dito?
Vico.—Dalawang taon lamang.
Pedro.—¿Gasino na ang dalawang taon? ako'y nakilala ko pati
inunan niyan at sa katunayan, iyan ay pang-ulo ng̃ isang tungkos na
inútil at walang ini-isip kung di ululín ang mg̃a kaawa-awa, walang
bigóng kilos na di pinagkakagasta; at ang bawat hindi umamin sa linsad
niyang paraan ay tuturang walang pag-ibig sa lupang kinamulatan.
Vico.—Katoto: masalág ko ang iyong pang̃ung̃usap, si Tio
Agong ay walang kasalanan, sapagkat sa bayang walang napakukutos, ay
walang mang̃ung̃utos, tuturan mong siya'y pang̃ulo ng̃ isang
kapisanan. ¿Hindi mo ba natatalos yaong wika: Na sa bayan ng̃ ulol
walang Hari kundi ang gungong? Kaya wala sa gunam-gunam ko ang ako'y
kaniyang Páhiná 7pagtaksilan.
Pedro.—Ito'y sinabi ko lamang, huag mong lílimutin yaong
wika: na ang mapagkatiwala madalas mapang̃anyaya iyong tatandaan
aalis.
Lalabas si Soledad Malungkot.
Lalabas si Pedro, may dalang sulat.
Pedro.—Soledad pag masdan.Páhiná 9
Soledad.—Tio Pedro, ikaw po,i, manaing̃a: natatanto ko po
na ikaw ay may dang̃al na taglay, kung ako po ba'y may ipag tapat sa
iyo, ikubli mo po kaya.
Pedro.—Ah, Soledad puputok sa lupa, ng̃unit sa aking dila ay
hindi; turan mo.
Soledad.—¿Ano po ba ang pagkakilala mo kay tio Agong?
Pedro.—ha, ha, ha. Isang tawong lasengo, ang sinabi sa umaga
na lilimutan sa hapon, isang ugaling muy ordinario, baga man mauban,
ang laman ng̃ utak ay kamangmang̃an, isang tawong mapag-ulol sa
kababayan, isang tawong madalas sangkalanin ang bayan, isang tawong
mapag apôapôan, isang tawong hantik pa sa limatik, isang tawong
mapagpasamba sa tanto niyang hang̃al, isang tawong tumandâ sa
pagkabusabos, at isang tawong....
Soledad.—Hintay ka po muna.
Pedro.—Ah, hindi mona maa-awat, isang tawong kung hindi mo
alintanahin ang kanyang....
Soledad.—Tapusin mo na po.
Pedro.—Aba ay tapos na ng̃a, ¿ano naman ang ipagtatapat mo
sa akin?
Soledad.—Marahil po'y tanto mo, na kung hindi dahil kay
Ludovico, ay hindi uusbong ang kaniyang kabuhayan.
Pedro.—Oo ng̃a, tanto ko, kaya't ang pamarali ni tio Agong,
si Ludovico daw ay socio industrial sa pandayang ito.Páhiná 10
Soledad.—Madalumat mo po bang ialay sa akin ang kanyang
pag-ibig, madalumat mo po bang nasain ng̃ Agong na iyan, na ihapay ang
puri ng̃ kanyang pinakikinabang̃an.
Pedro.—Ito'y hindi ko ng̃a madadalumat at dapat ko namang
dalumatin, na baka kaya naman ang ibig niyang mangyari, sapagka't si
Ludovico ay socio industrial niya sa pandayan, siya nama'y maging
socio industrial ni Ludovico sa iyo ha, ha, ha ... ito'y hindi natin
masusukat.
Soledad.—Kaya't yayamang sa aking asawa'y wala akong sukat
magagawang paraan upang ipamalay sa kanya ang mg̃a bagay na ito ikaw
na po ang magsabi sa kanya.
Pedro.—No puede ser hija de Dios.
Soledad.—¿Hindi ka po ba nahahabag sa aking asawa?
Pedro.—No puede ser hija de Dios. takot na takot ako sa
basagulo, kung iyan ay sabihin ko kay Ludovico at paputukin naman ni
Ludovico ang ulo niyan, di pati ako'y hila-hila sa Juzgado.
Soledad.—¿Ano po itong sulat na ibinigay mo sa akin?
Pedro.—Si tio Agong ang nagpapadala sa iyo niyan, huag ko
daw pagpapahamakang buksan.
Soledad.—Ng̃ iyo pong matanto babasahin ko sa iyo bubuksan
ang sulat.
Guiliw kong Soledad: Gaáno kayang pagtataká ang tatamuhin ng̃ iyong
mapayapang Páhiná 11dibdib na kung sa kalatas kung ito'y matantô ang laki ng̃
aking pag-ibig.
Pedro.—Samantalang binabasa mo, dadasalin ko naman ang
sampung utos ng̃ Dios, Luluhod. Ang una ibigin ang Dios na lalô sa
lahat.
Soledad.—Ini-ibig kita hangang huling tibok ng̃ aking
paghing̃a kahi't dios man ang humadlang.
Pedro.—Ang ikalawa huag kang manumpa sa sa ng̃alan ng̃ Dios.
Soledad.—Ikaw ang pang̃ing̃ilinan ko't igagalang.
Pedro.—Ang ikatlo sa lahat lamang ng̃ lingo at pista ka
mang̃ing̃ilin.
Soledad.—Soledad igagalang kita.
Pedro.—Ang ikaapat igalang mo lamang ang ina mo't ama gayon
din ang katwiran.
Soledad.—Mamahalin kita ng̃ higit sa buhay.
Pedro.—Ang ikalima huag pumatay ng̃ tawo.
Soledad.—¡Ay Soledad! ikaw ang buhay ko.
Pedro.—Ika anim huag kang makiapid sa di mo asáwa.
Soledad.—Ikaw Soledad ang tang̃ing numakaw ng̃ aking puso.
Pedro.—Ang ikapito huag mong nanakawin ang ipinagkakatiwala
sa iyo.
Soledad.—Soledad ng̃ aking buhay ang ninasâ kong ito'y hindi
mahahadlang̃an kahit ang Dios.
Pedro.—Ikawalo, huag kang mapagbintang sa Páhiná 12kapua mo, bago
bago ikaw ang lilo.
Soledad.—Soledad ko, ikaw ang pinagnasaang pagkamatayan ng̃
aking pag-ibig.
Pedro.—Ikasiam huag pagnasaan ang asawa ng̃ kapua mo.
Soledad.—Guiliw kong Soledad ikaw ang aariin kong kaisang
puso.
Pedro.—Ikasampu huag mong pagnasaan ang ari ng̃ iba, lalo na
kung iguinagalang ka.
Soledad.—Hahanganan kona ang takbo nang pluma sapagka't ikaw
din ang iibiguin ko kahit anong karatnan.
Pedro.—Ang sampung utos ng̃ Dios dalawa ang kinauuwian:
ibiguin mong iyong kapua gayon din ang Dios, at bayaan mong mamili
sila kung alin ang kanilang ibig titindig. Pues iha ikaw ang
makapamimili ng̃ iyong ibig.
Soledad.—Kaya ng̃a po tio Pedro, gawan mo po ng̃ paraan
walin sa kanyang loob ang kanyang nina-nais sa kayo din po ang
kaututang dila niyan.
Pedro.—Bueno, pabayaan mo,t, akong bahala.
Soledad.—Siya diyan napo kayo aalis.
Pedro.—Saragating tawo itong si Agong Maria, Maria lalabas
si Maria.
Maria.—Ano.
Pedro.—Natatanto mo itong si Tio Agong; ibig Páhiná 13palang lumigaw
dito kay Soledad, Jesus mariosep bakit ko ba naipagtapat dito.
Maria.—¿Si Soledad na asawa ng̃ kanyang kasamá?
Pedro.—Oo.
Maria.—Maniwala kana sasinasabi kona sa iyo,t, ang sinalibad
ng̃ isang laksang iyan e.
Pedro.—Ako pang guinawang taga dala nang sulat.
Maria.—Sinasabi ko sa iyo,t, iyang pagka meketrepe mo á
¿Hindi kaba na hihiâ sa tawo na iyang tandâ mong iyan ay pumasok kang
...ow aambaan ng̃ suntok pag hindi ko pinaaguasa ang ilong mo á
¿Bakit ba sunod ka ng̃ sunod sa hayop na iyan?
Pedro.—Mangyari ako'y natatakot baka akoy maturang hindi
mabuting kababayan.
Maria.—Naku.....pag hindi ko binalibol ang bung̃ang̃a mo á,
ang sukat mong akalain itong aking sasabihin: kung ang tawo bang iyan
ay mabuting cristiano, dapat bang pag nasaan ang asawa ng̃ kanyang
kasamá.
Bokokoy.—Magandang araw po.
Pedro.—¿Sino?
Bokokoy.—¿Sino puba ang amo dito?
Pedro.—¿Bakit?Páhiná 14
Bokokoy.—Ibig ko pu sanang manilbihan.
Maria.—¿Baka hindi ka makatatagal dito?
Bokokoy.—Tatagal po.
Pedro.—Ng̃ akoy maligtas sa mg̃a basagulo ipasok ko ito, hoy
¿ano ang pang̃alan mo?
Bokokoy.—Bokokoy po.
Pedro.—Dito'y talagang nang̃ang̃ailang̃an ng̃ alilà,
datapua't isang alilang pipe, dahil sa ikaw ay hindi pipe tuturuan
kitang maging pipe, pagka't ang amo dito ay ayaw makikisama kung hindi
sa pipe, bulag, at kimaw na gaya ko; ako man ay hindi rin kimaw
nagkikimawkimawan lamang ako, o tignan mo.
Biglang hahampasin sa tiyan si Bakokoy.
Bokokoy.—Aray, ha ha ha.....
Pedro.—¿Bueno, ibig mo? iyan man hindi rin bulag.
Bokokoy.—Opo.
Pedro.—Pag sinabi sa iyong ganito ikukumpas ang kumay sa
mukha babayi ang kailang̃an kukumpas uli pag ganito lalaki.
Bokokoy.—Opo.
Maria.—Mabuti, insayuhin mong mabuti iyan at papasok ako
dito sa loob aalis.
Pedro.—¿Magkanong sueldo ang ibig mo?
Bokokoy.—Kahi't na po magkano uubo sa loob si Agong.Páhiná 15
Pedro.—Humanda ka at nandito na. Lalabas si Agong.
Agong.—Pedro, aha? sino iyan?
Pedro.—Ibig pumasok na alila pinapag-antay ko dahil sa pipe,
baka wika ko maibigan mo.
Agong.—Aha, oo kung pipe ay ibig ko ng̃a magkano ang̃ sueldo
tanung̃in mo.
Pedro.—Bokokoy.
Agong.—Anong ng̃alan?
Pedro.—Bokokoy, ayon sa recomendación na aking tinangap.
Hoy, kukumpasan kung magkano ang ibig sahurin magkano ang ibig mong
sueldo.
Bokokoy.—Ikukumpas na limang piso.
Pedro.—Límang piso daw.
Agong.—Comforme ako, hoy tatampalin sa balikat kukumpasan
ng̃ kahit anong makita huag sasabihin huag mong sasabihin ¿ha?
Bokokoy.—Ong.... tatang̃otang̃o.
Agong.—Tio Pedro, anong sagot ni Soledad?
Pedro.—Tio Agong, pillo ka pala naghain ka pala ng̃ pag-ibig
kay Soledad.
Agong.—He, he, he.... Saragate ka tio Pedro, marahil
binuksan mo ang sulat.
Sa tuina't magtatawanan ang dalawa makikitawa si Bokokoy.
Pedro.—Hindi ko binubuksan kung di binasa sa akin ni
Soledad, dahil sa kilala ni Soledad na marunong akong magkubli ng̃
Páhiná 16lihim, samantalang kanyang binabasa dinadasal ko naman ang sampung
utos ng̃ Dios, ng̃ marinig niyang ang ika anim na utos ng̃ Dios na
huag makiapid sa may asawa namung̃ay ang mata, saka tumawa ng̃ lihim
kaya't tila tinatangap na ang iyong pag-ibig magtatawanan
maquiquitawa si Bakokoy.
Agong.—Hoy, ¿bakit ka tumatawa?
Pedro.—Talagang ganyan iyan, pagnakakita ng̃ tumatawa
nakikitawa din ha, ha, ha ... Tatawa si Pedro makikitawa si Bokokoy
nakita mo na di nakikitawa naman.
Agong.—Aba sieng̃a a, dahil sa ang aking pagkaalam, ay
tungkol pipe, siempre bing̃i.
Pedro.—Oo ng̃a bing̃i ng̃a iyan sa iyon ang kanyang ugali,
pag nakakita ng̃ tumatawa nakikitawa, anong magagawa natin: tawanan
mo; pag hindi ka tinawanan talo ako.
Agong.—Hoy, ng̃ing̃iti si Agong ng̃ing̃iti din si Bokokoy,
hahalakhak si Agong hahalakhak din si Bokokoy.
Pedro.—Kaya wala tayong dapat katulung̃in sa pagligaw mo kay
Soledad kung hindi iyan.
Agong.—¿Saan naroroon si Soledad? liling̃on si Pedro
masusuliapan si Soledad na lumalabas.
Pedro.—Naito siya't dumarating Patakbong aalis.
Agong.—Ay! Soledad!Páhiná 17
Soledad.—Aba bastos na tawo ito, hindi na kayo nahihiya,
kahit may tawo.
Agong.—Diyan ay huag kayong mag-alaala, pagka't tang̃i sa
iyan ay pipe, bing̃i pa ¡Ay Soledad!
Soledad.—Di ka na nang̃imi sa aki'y maghain ¿ng̃ iyong
pagsinta? ¡may lahi kang taksil!
Agong.—¿Maging sala kaya ang gawang gumiliw?
Bakokoy.—Frefeta Jeremias.
Bokokoy.—Santo Nicodemus.
Agong.—Ako'y kilanlin mo sa bayan ay tanyag bawa't nasain
ko'y nasusunod agad.Páhiná 18
Soledad.—Kung magkaganito matwid ay baligtad, ng̃uni't huag
gawin sa nang̃adidilat.
Agong.—Pag-ibig ko'y tuloy, hindi magagatol pagka't akong
apô....
Bokokoy.—Malapit lumindol.
Agong.—Ang kahit bumaha ng̃ayon din ng̃ apoy, ini-ibig kita
yayakapin.
Soledad.—Iilag Ah, lahing Faraon.
Tatampalin pagkatampal aalis patakbo.
Bokokoy.—Aray....
Agong.—¿Nakita mo ang guinawa sa akin? Pakumpas.
Bokokoy.—Ong ... pailing-iling.
Agong.—Huag kang magsasabi kanino man pakumpas aalis si
Agong sapolsapol ang mukha biglang tatawa si Bokokoy pagkaalis.
Bokokoy.—Walang hiya pala itong apô-pô namin dito.Páhiná 19
Darating si Lodovico lalabas sa fondo at si Soledad sa kaliwa.
Vico.—Oh Soledad kailan man ikaw ay na sa aking piling,
hindi ko nakikilala ang kamatayan.
Soledad.—¡Ó Asaua ko! kailan mang oras di kita masilayan,
tanto akong nalulumbay.
Vico.—Tunay kaya?
Soledad.—Tunay.
Vico.—Kung gayon ay dínguin.
Vico.—Asawa ko, kahit ang pagod ko'y halos makaputol ng̃
hining̃a kapag ikaw ay nasa piling naiisbang walang liban.
Soledad.—Kaawa-awa kang tunay sa iyong kasamá, iyo ang
pag-luhâ, iyo ang pagdaing, iyo ang pagtaghoy, at iyo pa ang damdamin.
Vico.—Hindi magkakagayon at sino ang tawong iyan hoy, ¿Sino
ka?
Bakokoy.—Sino naman kaya ito.
Kukumpas ng̃ pagalang.
Soledad.—Iyan ay bagong pasok lamang dito.
Vico..—Bakit kukumpas kumpas.
Soledad.—¿Bakit, kailâ pa ba sa iyo ang pag uugali niyang
kasama mo? ayaw makikisama kundi sa mg̃a inútil, iyan ay pipe.
Vico.—Pasiensia hija iyan ang ugali niyan ¿anong magagawa
natin?
Soledad.—Magpahing̃alay ka.
Vico.—Oo ng̃a aalis.
Soledad.—¡Oh Bathala!Páhiná 21
Bokokoy.—Daig kong napako.
Vico.—Sa loob. Soledad.
Soledad.—Nandian na. Aalis lalabas si Pedro.
Pedro.—Bokokoy kukumpas lang si Bokokoy pag akong kausap
mo huag kang magpipipe at babasaguin ko ang bung̃o mo, ¿anong narinig
mo?
Bokokoy.—jajaja. Saragati palang tawo iyang amo natin, dapat
ba namang.... ibubulong.
Pedro.—Sust, kuidado kahit anong makikita mo huag kang
magsasalita kung ibig mong ikaw mapamahai sa kanya, sapagka't kaya
iyan nag-uugali ng̃ ayaw makisama kung di sa pipe, bulag, bing̃i, at
pilay ng̃ upang masunod ang lahat niyang nais nalaman mong ibig niyan,
apoin siya kahit pabalubaluktok ang kanyang gawin.
Bokokoy.—Iyon pala lamang bayaan mo,t, akong bahala.
Pedro.—Ipinatatalastas ko naman sa iyo iyong Páhiná 22isang dumating
dito ang asawang tunay noong babae at siyang segundo amo dito.
Lalabas si Agong Huag kang maing̃ay at lumabas si Agong
magpipipipihan ka.
Bokokoy.—Oong......
Pedro.—Maniwala ka sa akin na labis ng̃ buti si tio Agong.
Agong.—Tio Pedro, gahol ito'y huli ng̃ aking pagdaing sa
iyo sa naisip kong ito'y hindi siya sasala tatawa makikitawa ang
dalawa nakitawa na naman ang sinalibad ng̃ ... ang sulat na ito ay
sasabihin kong telegrama sa akin ng̃ isang kaibigan ko sa Calasiao si
D. Ludovico ang aking uutusan ang sa sama sa tren kayong dalawa ni
Bokokoy, at sa alas onse ng̃ gabi kakausapin ko si Soledad, sa ibig
man at sa ayaw iibig siya sa akin naito siya't dumarating, darating
si Ludovico, magsi pormal kayo.
Vico.—Guiliw kong kapatid sa awa ng̃ Dios ay tapos ko ng̃
naihatid ang mg̃a gawa natin ibig kong sa lingong haharapin palakihan
na itong taller.
Agong.—Ako'y talima sa iyong bawat maibigan; kapatid:
basahin mo itong telegramang aking tinangap buhat sa Calasiao doon ay
may gawa na lubhang kailang̃ang ikaw ay makarating.
Vico.—Talos mo nang dati na akoy nasa ilalim ng̃ iyong
kapangyarihan, tang̃i sa roon kailan man at sa ikagagaling, íka
uusbong ng̃ ating kapisanan kahit sa nag-u-umpugang bato paroroonan
Páhiná 23ko.
Agong.—Kung gayon maghanda kana.
Vico.—Sa gayon ay paalam aalis magtititigan ang tatlo at
saca maghahalakhakan ng̃ tawa.
Agong.—¿Naniwala na kayo? sa sinasabi ko sa inyong wala
akong iisipin na di masusunod, ng̃ayon akin si Soledad, diyan na muna
kayo ja, ja ja ja Agong magsaya ka Agong aalis mamaya sa anyong si
Agong ay tatalikod babanatan ng̃ tampal sa batok ni Pedro magugulat si
Agong itatagong bigla ang kamay ni Pedro.
¿Sinong bumatok sa akin?
Pedro.—¿Nananaguinip ka ba tio Agong? ¿Hindi ba kayâ ibig na
ibig mong makisama sa mg̃a inútil ng̃ walang makabatok sa iyo gumawa
kaman ng̃ hindi katuiran, at saka ng̃ayon ay tatanung̃in mo sa akin
kung sinong bumatok sa iyo e, ¿sinong babatok sa iyo ako ba?
¿mababatukan ba kita kimaw ako? Bokokoy: ¿Sinong bumatok kay tio
Agong?
Bakokoy.—Kung hindi lamang ako pipe sinabi kona pakumpas
ong......
Agong.—Adios tio Pedro tutumbukin sa sikmura Adios Bakokoy
aalis masaya.
Bakokoy.—Tio Pedro sundot sa sikmura pillo ka.
Pedro.—Jajaja Lalong pillo si tio Agong papormal ating pag
isipan ng̃ lalong magaling ¿pa anong gagawin mo kung ikaw ay si
Ludovico?
Bakokoy.—Kung hindi ko nalalaman kahit ako Páhiná 24lokohin; mag
papasencia ako lalabas si Luduvico taglay ang isang maleta de viage
at tampipe. Huag kang maing̃ay at dumarating si Ludovico.
Páhiná 26aalis patakbo ang dalawa lalabas si Soledad malungkot si Vico naman
sa dakong kanan.
Vico.—Anong sarap mong magmahal.
Soledad.—Ako'y iyong ipagsama lambing.
Vico.—Huag na asawa ko paalam aalis malungkot si Soledad.
Soledad.—Hindi ko napiguil ang asawang irog Lalabas si
María.
Maria.—¡Solédad! ¿Bakit nalulungkot?
Soledad.—Si Ludovico'y umalis.
Maria.—Bayaan mo't babalik.
Soledad.—¡Oh María!
Ako'y mayroong nais ng̃ayong ipagtatapat.
Maria.—Turan mo Soledad ng̃ aking matatap.
Soledad.—Ang lilong si Agong magdaraya't sukab
ay sa gabing ito'y ga ibig mang̃ahas.
Ibig pang̃ahasan ang pagka babai
ilublub sa lusak sa asawang puri
mahigpit na bantâ mamayang alas once
gagahisin ako.
Maria.—¿Ano ang sinabi?
Páhiná 28¿Bakit di sinabi sa iyong asawa
ang masamang nasa ng̃ kanyang kasama.
Soledad.—¡Hindi ko maatim! maniwala Maria
ang bigyang damdamin asawa kong sinta.
Maria.—Diwa'y ibig mo, eh?
Soledad.—¡Oh Maria! ako'y iyong turuan
ng̃ makaligtas sa kamay ng̃ halimaw.
Maria.—Kung gayon tayo na sa loob
at lihim nating pag-usapan
aalis ang dalawa lalabas si Agong, Bakokoy at Pedro waring
nagbubulung̃an.
Agong.—Talastas na ninyo ang inyong gagawin ang magdadala
ng̃ tampipe, ikaw; ang maleta, ikaw; ihahatid ninyo sa tren huag
kayong aalis sa estacion hangang hindi umaalis ang tren niyang
sinasakian, at walang sala mamiyang gabing mag aalas once, kayo din
ang aking katulong.
Pedro.—Ng̃unit.....
Agong.—Walang ng̃unit, ang malalaking bagay na aking na isip
ay nasusunod, ¿ito ba lamang ang hindi? kapag kayo'y hindi sumunod sa
nais ko, susumpain kayo ng̃ Bayan? ¿Hindi ba ninyo alam pág hindi
ninyo tinupad ang bilin ko ipa boboycotage ko kayo at ako ang inyong
punô? kung ang sambayanang tawo sumusunod sa bawat maibig ko ay kayo
pa bang susuay, hindi mangyayari at saka natin tignan.Páhiná 29
Bakokoy.—Naku parang kung ito'y magalit sa akin ay
natatakot ako.
Agong.—Gayon din sabihin sa ating kapanalig, na sa lahat ng̃
botohang ating gagawin ako ang inyong iboto, gayon din na inyong
papilmahan sa lahat ang papel na ito sa pang̃alan ko.
Pedro.—¿Ano ba iyan?
Agong.—Huag ng̃ ipabasa, ang nakatalata diyan ating
paa-alisin sa tungkol si Doctor dahil sa siya'y bubulong.
Pedro.—¿Baka ikaw ay namamali?
Agong.—¡Tío Pedro! ¡Tio Pedro! huag ninyo akong
pagsusumang̃in ako ang ilagay ninyo sa tungkol niyang taglay,
sapagka't akó ang inyong puno. Lalabas si Vico.
Vico.—Mg̃a kasama ako'y nahuli sa primer viahe kaya't sa
segundo na ako sasakay.
Agong.—Sa bagay pala'y ikaw ay naparoon na.
Vico.—Oo katoto.
Agong.—Yayakapin ¡Oh! napakasíkap na aking kasama; kasama,
kong magandang puso, sa bawat koma ay wung̃ol si Pedro at si Bakokoy
kasama kong mapagtapat.
Pedro.—Ng̃ ipagbili ni Judas si Jesus ay niyakap muna.
Agong.—Kasama kong pinaglagakan ng̃ aking pagkakatiwala, at
kasamá kong...
Pedro.—Kasamá.
Vico.—¿Baka tanghaliin ako kasamá.
Agong.—Bueno Bakokoy ang tampipe, Pedro, Páhiná 30ang maleta samahan
ninyo ang aking kasamá.
Vico.—Bueno kasama adios aalis ang tatlo urong ng̃ urong si
Agong hangang sa matihaya sa Palihan at puro adios ang sinasabi.
Agong.—Adios, adios, adios, adios. Pagkatihaya mutación
calle Lalabas si Ludovico, Pedro at Bakokoy.
Bakokoy.—Ludovico kung sa hanga po ng̃ akin ay hindi co po
ibig ang ikaw ay umalis sa gabing ito: dahil nabalitaan ko po sa isang
kaibigan na lolooban ang inyong oficina kapag kayo'y umalis.
Vico.—Nariyan naman ang aking kasama upang magtangol.
Pedro.—Inaakala mo bang inaaring tawo ng̃ lahat ang iyong
kasama? kilala na ng̃ lahat ang pagka apô-apô niyan, ang sabihin mo'y
dahil pa sa tawong iyan kaya lolooban ang oficina; kaya't akong may
sabing huag kang magtuloy; manubok ka ng̃ayong alas once ng̃ gabí at
walang salang di may saka mangyayari; sa kali't wala kang makita
magpatuloy ka bukas ng̃ pag-alis.
Vico.—Bahala na at aking iisipin paalam mg̃a kapatid
aalis.
Bakokoy.—Hindi rin tayo pinakingan.
Pedro.—Paanong ating gagawin kung gagahisin na si Soledad?
Bakokoy.—Babalugbugan ko. ¿Ikaw paano pong nasa sa loob mo?
Pedro.—Nasa sa loob ko kapag pinagpahamakan niya ang puri
ng̃ ating kasamahan ay Páhiná 31hambalusin ko lalabas si Agong kasama ang
mg̃a panday.
Agong.—Tio Pedro ¿Ano napilmahan na ba ang pinapipilmahan ko
sa inyo?
Pedro.—Mayroon ng̃ mang̃isang̃isang nakapilma.
Agong.—Tinamaan ng̃ bagkat na, ¿Hindi ba sinasabi ko sa
inyong sa ayaw at sa ibig ay pilitin mo?
Bakokoy.—Napakahigpit ng̃ orden.
Agong.—Malapit ng̃ halinhan ang Presidente pag hindi akong
nalagay patay kayong lahat, pag hindi ako naguing consejal, patay
kayong lahat, pag hindi akong naguing punô ninyo, patay kayong lahat,
pag hindi akong nahalili kay Doctor ... sa masarap niyang tungkol,
kayong bahala; at ma-aari bang hindi akong malalagay pag kayong lahat
ang naglagay sa akin? kaya Bakokoy pilma na Pipilma si Bakokoy ikaw;
ikaw papipilmahin ang lahat ikaw, ikaw ng̃ ikaw ang sasabihin.
Bakokoy.—Naku linsiok Apô-Apoan ng̃a pala, makago san
Quinton. Lalabas si Totong.
Pedro.—Naito si Totong at dumaratin ito ang ayaw pumilma.
Agong.—Pumilma ka dito't akong ilagay mo
Agong.—Mg̃a kapatid sumpain natin ito walang kikibo kahi't
isa paliliitin ang voces ni Bakokoy.Páhiná 33
Bakokoy.—Ikaw ang dapat sumpain.
Agong.—Mg̃a kapatid mamatay ang ayaw pumilma sa aking nais
Hindi kikibo ang lahat si Bakokoy lalong paliliitin ang voces.
Bakokoy.—Ikaw ang dapat mamatay.
Agong.—¿Hindi ba ninyo ako nakikilala? Hindi kikibo ang
lahat nakatitig lamang si Bakokoy paliliit ang voces.
Bakokoy.—Kilalá na kita ikaw ang apô-apô kapatid ng̃
lapo-lapo.
Agong.—Tayo na Hindi kikibo ang lahat tayo na kayo.
Bakokoy.—Sumulong ka ng̃ mag-isa.
Agong.—Diyan na kayo kung ayaw kayo.
Bakokoy.—Adios tio Agong. Aalis si Agong padabog.
Pedro.—Umalis na parang hilong banak si Tio
Agong; ako sa inyo'y may sasabihin, tayong
lahat ay mg̃a mangagawa ni tio
Agong, kung ang isa ba sa atin ay apihin
niyan, ¿anong mabuti nating gawin?
Lahat.—Pag-isahan nating iwan.
Pedro.—Kung gayon humanda kayong lahat, Páhiná 34mamayang á las once
ng̃ gabi ay walang salang di pang̃ang̃ahasan ni Tio Agong, ang asawa
ng̃ ating minamahal na si Ludovico nauukol ang ating ipagsangalang
¿conforme kayong lahat?
Lahat.—Oo.
Pedro.—Kung gayon tayo na kayo mag-aalisan ang lahat
lalabas si Ludovico.
Vico.—Puso ko'y kumakaba, dibdib ko'y tumatahip, kaya't
paparoon ako ng̃ matanto ang kahulugan. Aalis mutación Sala rica
nacahiga sa cama si Soledad madilim ang escena mayroong Quingque may
ilaw, lalabas si Pedro at Bacocoy may mg̃a garrote.
Pedro.—Bakokoy dito ka iuupo sa tabi ng̃ escena, ka pag
ang babaye ay pumayag sa bakan mo ng̃ alis, sakaling hindi pumayag at
pipilitin, lambanuguin mo na, at babalugbugang ko naman.
uupo sa isang tabi dadating si Agong magdaraan sa bintana nacasung̃aw
lamang bababang marahan lalapitan ni Bakokoy tampalin sa balicat
magugulat si Agong magcucumpasan iuupo ni Agong sa isang tabi at
lalapit cay Soledad marahang marahan lalapitan naman ni Bakokoy at
babatukan si Agong magugulat matatacot pagcakitang si Bakokoy ang
bumatoc sa canya magagalit.
Agong.—Mabuti igapos ko ito, lalapitan si Bakokoy at
tatalian pag catali icucubli sa loob ng̃ bastidor biglang babang̃on si
Soledad tahimik mahihiga ulî.Páhiná 35
Agong.—Ng̃ayon hindi kana makalapit sa akin Lalapitan si
Soledad dahan dahan lalapitan ni Pedro at babatukan magugulat si Agong
ititiric ang mata ni Pedro babatukan sa cabilang tabi pabulong.
¿Sinong bumatok sa akin?
Pedro.—Pasigao. Akoy hindi makababatok sa iyo pagka't ako
ay komang.
Agong.—Huag kang sumigaw dito ka itatabi sa tabi ng
bastidor pagcaladcad tatang̃nan sa taing̃a lalapit na dahan dahan cay
Pedro Pakiram-daman mo kung sino ang darating.
Pedro.—Pasigao. Ooooo mahaba magigising si Soledad waring
magugulantang uupo sa silla malungkot.
Susung̃aw sa bintana si Vico.
Vico.—¿Ano ang tinuran?
Agong.—Ikaw ay gumawa dudukot ng̃ punyal.
Vico.—Ikaw pa ang matapang...
Agong.—Wala kang hiya. Lalabas na biglang bigla si Bacocoy
at si Pedro.
Ang dalawa.—Ikaw ang lalong walang hiya sasakalin si Agong
ng̃ dalawa maglalabasan ang mg̃a obrero may mg̃a dalang garrote.
Agong.—Bakokoy ¿bakit ka nakapang̃usap?
Bakokoy.—Bakokoy, isip mo yata ako'y pipe, kaya pala ibig na
ibig mong makisama sa akin dahil sa ako'y pipe, kawikaan mo'y kahit
anong gawin mo'y masusunod mo ang ... pag-aapô-apoan, mula ng̃ayon
iwala mo na sa isip mo ang pang-uulol at nahahalata ka na.
Agong.—Pedro, tio Pedro huag mo akong sakalin.
Pedro.—Tatawagin mo pa akong tio Pedro ganyan pala ang ugali
mo, wala kang ibig úlulin kundi ang pinakikinabang̃an. Hoy tignan mo,
dahil sa iyong kasamaan kita ay kina-aawaan, pagka't anong magagawa ko
talaga ng̃ palang masama ka.
Juan.—Maraming kuntil butil ¿lalantakan ko na po? aambaan
ng̃ hampas ng̃ garrote.
Vico.—Huag, huag at marurumihan ang inyong dang̃al na
sumakit sa gaya niyan, ang marapat na gawin dayukdukin sa hapis at
saka bayaan.
Pedro.—Kung gayon alsa tayong lahat. Babalaan at waring
mag-aalisan.
Agong.—¿Saan kayo magsisiparoon?
Bakokoy.—Huag mo na kaming habulin ng̃
Páhiná 40
hindi ka mapahamak.
Lalabas si María may dalang ilaw.
Maria.—¿Sinong pang̃ahas iyan?
Agong.—Ako Maria.
Maria.—Ah, ikaw pala, ng̃ayon ka lamang namin nakilala kaya
pala ibig na ibig mong ikaw ay susundin, ¿ha? taksil, baliw,
talipandás, balawis, ganid, halimaw, lilo; sukab, ulupong at ... ¿Ano
pa ba ang masamang na sa diccionario, para maitumbas ko sa sama ng̃
tawong iyan? ¡Wala na! Husto na, kaya ... Bakokoy, Pedro, Juan. Handa
kayo. waring aambaan ng̃ tatlo si Agong. Susunod ka sa bawa't
ipag-utos namin. Sapagka't kami ang madalas sangkalanin ng̃ iyong
pagka lanuang dahil sa mabuti kang manghing̃i ng̃ contribución,
ganitong gawin mo, isasahod ang caliwang camay, sapagka't ikaw ang
malimit umapi sa kababayan mo, ganitong gawin mo, isusuntoc ang
canan ipagpalagay mong ako ang bayan Luluhod si María sa harap ni
Agong.
Pantaleon S. Lopez.
Calle Narciso No. 59 (Pandacan.)
Nang unang sábado ng̃ Mayo taón 1908 mayroong nangyaring nakalalagim
sa pusong dalisay, sa isá sa mg̃a bayang sakop ng̃ Kamaynilaan. May
pinalabás na dulâ na di iba't ito'y ang: «Apô-Apô» pamagat ng̃
zarzuelang iyon. Alay ng̃ may kathâ sa sariling bayan, obrang walang
tinutukoy kundi lumiwanag ang punô ng̃ dilím na pinaguulapan, dito'y
may Apô-Apôang nanood sa nasabing palabás; ito'y isáng tawong
pinakahari ng̃ kadiliman kaya't ang kanyang pang̃alan ay: Agong
kadiliman; isáng tawong kalaban ng̃ liwanag, isang tawong kalaban ng̃
kanyang pinakikinabang̃an, isang malimit gumahasâ ng̃ katwiran, hindi
matangkad, hindi pandak ay kulang sa sukat: hindi katandâan ng̃uni't
maputî ang̃ anit ng̃ ulo. Sa ganito'y bahalang magkurô ang irog na
bumabasa, kung gaano ang buti't sama ni Kadiliman. Ating pagmasdan ang
nangyari sa loob ng̃ dulaan samantalang itinatanghal ang «Apô-Apô:»
Ng̃ sumapit ang escena na pinipilit papilmáhan ang isang kasulatan
upang ito'y ihalal sa pagpupunô dahil sa itong laging panaginip ni
Agong na siya ang punô sa lahat, na ayaw pilmahan ni Totong ng̃alan
ng̃ ayaw pumilma sa obra, walang isinásagot kundi ganitó:
Nang ito'y madinig ni Kadiliman na binangit ni Totong ang kanyang
sugat, waring nag dilim ang mg̃a paning̃in, na alinsang̃anan at
sinabayan nang tindig na waring sumusuling na banak, siya'y napuná ng̃
isang filosopito na sa kanya'y nakapansin, kaya't tinanong ng̃
ganito:—¿Bakit namumula ka?—Naiinitan ako ang sagot.—¿Sa daming
tawong nandito ng̃ayon, ikaw lamang ang naiinitan?—Masamang obra
iyan, ang pagigíl na sabad ni Agong Kadiliman, anyong pa-alis na
hinihimas ang anít niyang tuktok.—Hintay ka muna ang paampat na sabi
ng̃ kausap.—Hwag mo akong pigilin at ako ang pinatatamaan ng̃ obrang
iyan, ang paang̃íl na sagot ni Kadiliman.—Halika ang pabanayad na
salita ng̃ filosopito; ipalilinaw ko sa iyo ang Teatro, Dulaan
diumano, anáng mg̃a manánagalog; ang Teatro. Ayon sa sabi nang bantog
na poetang si Ciceron «salamin anyang mapaná-nalaminan ng̃
pag-uugali» kung ikaw ay talagang pang̃it at kung talaga kang ganoon.
¿Bakit ang salamin ang kagagalitan mo? gayon din naman. Kung itong
talaga mong gawa: ¿Bakit ang obrang iyo ang kagagalitan, at hindi ang
sarili mo? Kaya't kung ipinalagay mong ikaw ang namimilit paboto, at
ibig gumahis sa layâ ng̃ tawo, bagohin mo na't kahabag-habag ka
lamang. Sa madinig ni Kadiliman ang salitang ito ni filosopito
uming̃os at sinabayan ng̃ alis, kahit hindi pa natatapos ang palabás,
natawa ng̃ lihim si filosopito, sinabi sa sariling marahil ikaw ang
Casique sa bayang itó.
Dumadagundong ng̃ pag akyat sa bahay niyang sarili si Kadiliman, at
siyang dahil ng̃ ikinagulat ng̃ kanyang asawa na waring na
aalinpung̃atan, si Kadiliman Páhiná 5ay ku-kumpas-kumpas, lakad ng̃ lakad sa
loob ng̃ bahay, at manakâ nakang nagbubuntong hining̃a kasabay ang
salitang ¡gaganti ako! at sasabayan ng̃ upo sa mésa at pipigilan ang
pluma, isasaw-saw sa tintero, si Lolay namang kanyang asawa ay
nakasubok at namamanghâ ng̃ labis sa kay Kadiliman, at sa kanyang
sarili ay binuka sa bibig ang salitang: ¡na u-ulol yata itong aking
asawa! tutop na ni Agong Kadiliman ang kanyang makitid na noó; biglang
lumabas sa silid si Lolay niyang asawa at tinanong ng̃ ganito:
—¿Ano ang nangyayari sa iyo? ng̃asab ng̃ ng̃asab si Kadiliman at
hindi pansin ang asawang nagugulumihanan sa kanyang ayos, at biglang
naghimutok si Kadiliman natín, sinabayan pa ng̃ sabing ¡Pater Filus
Patris! ang kahulugan ama, anak ko't mg̃a kapatid ang hining̃a ko'y
nagkakasabid-sabid, muli na namang tumanong si Lolay:
—¿Anong nangyayari sa iyo?
—¡Ay! ... ang mabanayad na tugon ni Kadiliman maputlang maputla.
—¿Bakit?
—Natatanto mo ang sagot ni Kadiliman si Autor. Hito'y gumawa ng̃
retrato ko sa teatro, kaya't kung aking pakiramdaman ang mg̃a mata ng̃
nag sisipanood sa akin ang ting̃in, kaya't hindi ang hindi ko
sasagutin, dahil sa talos mong malapit ng̃ mag eleccion ó mag halálan
para concejál, ibig kong magprisinta ng̃ candidatura. Kung paniwalaan
ng̃ taong kalahatan ang pagpapaliwanag na iyan ni Hitô pehong-pehong
hindi ako ang lalabas kaya't kahit pabalubaluktot mag iisip ako ng̃
paraan upang pagulapan ang mg̃a matá ng̃ mg̃a maghahalal.
—Katwá kang tawo ang pakli ni Lolay, dapat mong isipin tayo'y may
labis na kaya sa kabuhayan na minana, ko sa aking amang si Pirong
Botete Páhiná 6¿Bakit mo pá hahang̃arin ang panunungkulan?
—Ulol na tawo ito, ang pa-ang̃il na sagot ni Kadiliman, hindi iyan
lamang ang mangyayari kundi mawawalan sa akin ng̃ pagkakatiwalâ ang
lahat.
—¿Bakit, ang sagot ni Lolay na nang̃ang̃aligid sa dalawang mata ang
luha?
—Magtahan ka, ang sagot ni Kadiliman, at hindi mo dapat maalaman ang
kalihimang ito, sulong, matulog kana, muli na namang nagbububulong;
hindi maubos madili ni Lolay ang ligálig na ito ng̃ asawa niyang irog
kaya't napilitang nang̃usap ng̃: Hito pala lamang ang may sulat niyan,
di bayaan moná baká ka pa matibô, at sinabayan ng̃ hatak sa kamay na
may pluma tayo na asawa ko; batak-batak hangang sa kanyang hihigan at
saka lamang na tahimik si Lolay, bakit mag-uumaga na; anopa't nang
nakahiga na si Kadiliman, ay satuina't magigiling ang matá sa paghiga,
bigláng nagugulantang na tila na wawari ni Kadiliman na siya'y
binabatak nang mg̃a kaluluwa sa Purgatorio na nagsipagbayad sa kanya
bago málibing, at ang isa sa mg̃a kaluluwang ito'y nang̃usap ng̃
malumanay na waring nangagaling ang voces sa ilalim ng̃ lupa ganitô
ang sabi ng̃ kalulwa: Kadiliman, Kadiliman, magsisi ka ng̃ iyong sala
¿saan mo dinádalá ang kwalta ng̃ mg̃a patay bago ibaon? Hwag kang
mang-ulol sa kababayan mo, liwanagin mo sa iyong mg̃a kasáma ang bagay
na nasaiyo, ng̃ matapós masabi ng̃ kalulwa ang bagay na ito,
napabalikwas si Agong Kadiliman ang isa pa'y umaga na; nagbihis na
madaling madali at tinung̃o ang bahay nila Bakokoy,
¡Ay Bakokoy! ganito ang unang taghoy ni Kadiliman, Páhiná 7
¡bigyan mo ako ng̃ kaunting Hiniébra! ¡hindi pa ako nag-aalmusal! si
Bakokoy naman tila ng̃a ibig mahabag sa kanyang maestro ng̃ mapagmalas
ang anyo, na tulad sa corderong maamo, dahil na si Bakokoy baga man
hindi pipe, talagang may ugaling sacristan kahit tanto niyang likô ang
gawa ng̃ kanyang maestro, amén na lamang ng̃ amén, kaya't ganito ang
unang tanong ng̃ ating Bakokoy: ¿Bakit ano pong nangyari sa iyo? pag
hindi ko sila hinamon ng̃ away talo ako! sapagka't si Bakokoy ay
magaling daw na estocador natatalastas ninyo ang pasigaw na sabi ni
Agong pinatamaan kayo, ¿hermano mayor po ba sa kandila? ang sabad ni
Bakokoy sagot ako sa huli, limang piso pa ang aking contribución;
hindi, ang marahang sagot ni Agong kundi noong palabas ng̃ ikalawa ng̃
Mayo ng̃ taong 1908 di umano'y mg̃a hang̃al daw kayo kaya ng̃ayon din
tawagin sila Tarorang Susô, Ponsa Kaligay, at Giday Lasenga ng̃
matalos nila ang kanilang gagawin; kumaraykay naman ng̃ takbo si
Bakokoy na iimbol-imbol ang tiyan pinagtatawag ang kanyang mg̃a
kasama; natawá ng̃ lihim si Agong Kadiliman at sinabi sa kanyang
sarili: Ako ang pinatama-an ng̃ obra ni Hitô sasabihin ko kina Bakokoy
na hindi ako, kundi silang aking mg̃a kasama at sina Tarorang Susô;
oo, oo, ito ng̃a ang mabuti, halos walang kalahating oras narito na
ang mg̃a tinawag, lugay pa ang buhok ni Tarora at si Ponsa naman hindi
na nakuha ang magtapis, at si Giday naman ay may kalasing̃ang humarap
sa pulong, ganito ang unang lantak ni Kadiliman: Mg̃a kapatid:
Isinasauli ko ang aking tungkol na pagka presidente ng̃ ating
kapisanan, ang pamagat ng̃ kanilang kapisanan ay «Pinag-uulapan»;
isinasauli ko ang aking tungkol na pagka secretario, isinasauli ko ang
tungkol kong pagka Tesorero, sa makatuid ang tatlong Páhiná 8tungkuling aking
taglay isinasauli ko na dahil sa maraming naiingit; noon naman ay
nakasubok si Tenteng Kamagong na isa din sa mg̃a kasapi ng̃ samahang,
Pinagu-ulapan, sapól ang sikmura at nag-iihit ng̃ tawa,
naling̃on-ling̃unan siya ni Lasenga, kaya't tinanong ng̃: ¿Bakit
nag-iihit ka ng̃ tawa? tumugon si Tenteng Kamagong ng̃: niloloko tayo
at sinabayan ng̃ kaskas ng̃ takbo pagka't alam niyang Lasengo't
Lasenga ang kanyang kausap, ipinatuloy ni Kadiliman ang kanyang sermón
na waring namamaos ang voces ng̃ pagsasalita; kagabi anya nanood ako
ng̃ teatro; ay pinalabas doon ang buhay ninyo at hindi ang buhay ko,
hindi ko na sasaysayin ang kalahatlahatan, kundi lahat na lamang ng̃
makailang̃an; kayo di umano'y pipe, bulag, kimaw, pilay at bing̃i, si
Hitô anya'y kaibigan ko, kaya't hindi niya ginawa iyón para sa akin
kundi udyok lamang nang mg̃a naiingit sa akin; (tumalikod ang
Kadiliman natin at ng̃umitî ng̃ lihim, sinabi sa kanyang sariling:
Hindi ko sasabihin sa inyong ako ang pinatatamaan ng̃ di ninyo wikaing
ako ng̃a'y talagang ganoon), hinarap na naman ang mg̃a kausap at
ipinatuloy ang pagsasalita kaya't ang marapat lahat ng̃ palabas na
gagawin ni Hitô huag ninyong papasukin, sa á diez y seis may palabas
na naman, sabihin sa ating mg̃a kapanalig na huwag pasukin; ang
panabay na sagot ng̃ mg̃a kausap, lalakad na kami ng̃ maibansag sa
lahat na huwag pasukin at boycotage ang gawin sa sa palabas na iyan,
naghiwahiwalay na patumba-tumba ang laseng at lang̃o.
—Si Kadiliman ay nakahampilas sa isáng BarPáhiná 9 at waring malainibay,
siyang pagdaan ni Tenteng Kamagong na nakabastipol tinawag ni
Kadiliman at ganito ang bati.
—Halika ng̃a Kamagong.
—¿Ano ba Kadiliman tila nagdidilim ang pang̃anorin mo, ha?
—Hindi katalasan lamang ang pakli ni Kadiliman. ¿Bakit ba umalis ka't
di mo tinapos ang pagdidimite ko ng̃ cargo?
—Mangyari, ang sagot ni Kamagong, walang makatatangap ng̃ cargo
mong iyon.
—¿At bakit? ang sagot ni Kadiliman, na waring nagmamalaki.
—Sinong ulol ang tatangap ng̃ tatlong cargo, sa isang kapisanan?
—Mangyari iyon ang talagang ibig ko, at tang̃i sa roon walang
makapang̃ang̃ahás sa ating mg̃a kasapi upang humawak ng̃ pagka
Presidente, pagka Secretario at pagka Tesorero; ¿Hindi ba talagang
mayroon? sa hindi inaasicaso. ¿Paanong ibig mong sabihin? Kaya
ginaganap ko ng̃ lahat, ang pagalít na sagot ni Kadiliman.
—¿Bakit hindi kapagkaraka'y ipinagbigay alam mo sa kapisanan na di
tumutupad ang Tesorero at Secretario ng̃ makapaghalal ng̃ iba't
sinarili mo?
—Hindi mo ba tantong bawal sa alin mang kapisanang mapísan ang
tatlong cargong iyan sa isang tawo? ¿Kung pumarito sa iyo ang fiscal
general at hing̃an ng̃ cuenta ang secretario ikaw ba ang
magpipirisintá ng̃ kasulatan? ¿Kung hing̃in sa iyo nang fiscal ang
linaw kung magkanong naiipong kwalta ng̃ samahan sa mg̃a ambagang
ating nagawa? ¿Paanong gagawin mo? ang lanták ni Tenteng.
—Ipakikita kong lahat ang nariyan, ang sagot ni Kadiliman.
Páhiná 10—¿Kung sabihin sa iyo ng̃ fiscal, na ginasta mo ang kalahati?
—Ipagpipilitan kong hindi, ang sagot ni Kadiliman.
—¿Maniniwala na ba sa iyo ang fiscal, na ikaw ay malinis sa
hinugasan, kung wala kang ipakitang katunayan? sa ang gawâin ng̃
tatlo'y ibig mong kamkamin, dang̃an ang ikaw ay sabík sa tungkol,
dang̃an ang̃ kami yata'y ibig mong̃ lokohin, dang̃an ang ikaw ay
napakamangmang; makita mo't ikaw din ang magsisisi pagdating ng̃ araw,
ang paala-ala ko sa iyong ito'y hwag mong masamain pagka't
mangyayaring ikaw ay mapaghimasukan ng̃ fiscal dahil sa ang gawa mong
iyan at ang kwaltang naiipon sa iyo ay hindi mo kualta kundi pilak ng̃
marami, na dapat matanto ng̃ kapulung̃ang namamahala, hindi ng̃ isang
tawong namamahala sa isang kapisanan; ganiyang lahat ang kapisanan,
tungkol ng̃ Presidente ang mang̃ulo sa lahat ng̃ bagay na kailang̃an,
tungkol ng̃ Secretario ang mag-ing̃at ng̃ mg̃a kasulatan ng̃
kapisanan, tungkol ng̃ Tesorero ang mag-ing̃at ng̃ kayamanan ng̃
Kapisanan, kaya't ang tatlong tungkuling ito dapat sa tatlong tawo,
ng̃ upang lumiwanag ang pagsasamahán, ang Secretario na may tang̃an
ng̃ mang̃a kasulatan siyang dapat na maka-alam nang kwaltang na sa
tagoan, dahil na siya ang may hawak ng̃ kasulatan, ang Secretario ang
dapat maghawak ng̃ kasulatan ó makaalam sa mg̃a nangyayari sa
kapisanan, dahil na siya ang gumagawa ng̃ acta at ang Tesorero ay
dapat magkaroon ng̃ kapanagutan sa kapisanan ng̃ itinatago niyang
kwalta, kung magkano man, ayon sa kasulatang taglay ng̃ Secretario na
kanyang pipilmahan; ang Presidente ó pinakapang̃ulo ng̃ Kapisanan, ang
kailang̃ang magsuri kung tama ó hindi ang inaanyo ng̃ dalawa niyang
katulong, kung sakaling hindi tama ang sino man dito, siyang bahalang
magpaliwanag sa mg̃a kasapi, kung Páhiná 11tamâ naman, ay pipilmá din siya sa
kasulatan sa ilalim ng̃ wikang Visto Bueno, sa makatwid ang
kahulugan: nasiyasat kong mabuti, dumating man ang fiscal mag reclamo
man ang kahit sino, maliwanag ka sa iyong tungkol, dahil na tatlo
kayong nananagot sa lahat ng̃ mangyayari; hindi ganitò ang gawa mo,
kundi tila ka, si Tiberio Cezar ang maibig ay dapat papangyarihin
hindi ka naman emperador. ¿Bakit ibig mong mag Empera-emperadoran? at
sa tagalog naman ibig mong mag Apô-Apô.
—Hinawakan ni Kadiliman ang paraskó ng̃ hiniebra at lalantakan si
Tenteng at sinabayan ng̃ wikang: naiingit ka yata.
—Hindi ako naiingít ang pailag na sagót ni Tenteng, kundi: ikaw na
ang Presidente, ikaw pa ang Secretario at ikaw pa man din ang
Tesorero, at kung dumating pa ang fiscal ibig mo pa manding pang
Apôan, baligtad ang bituka mo.
—Marahil isa ka sa nagsulsol sa kay Autor Hito; mg̃a ingitero, ang
paismid na sabi ni Kadiliman.
—¿Bakit? ang patawáng tanong ni Tenteng.
—Buhay ko ang pinalabás sa Teatro noong ika 2 ng̃ Mayo, ang sagot ni
Kadiliman.
—¿Bakit, binangit ka ba?
—Hindi ng̃a ang tugon ni Kadiliman, ng̃uni't katulad na katulad ng̃
aking ugali ang asal ni Tio Agong sa obrang Apô-Apô na itinanghal.
—Hwag kang pahalata, ang pakli ni Tenteng; kaya't dingin mo't
ipaliliwanag ko sa iyo kung ano ang Teatro. Ang Teatro ay bahay aralan
ng̃ pag-uugali, at salaming mapananalaminan ng̃ nanonood, batyagin
mong magaling itong aking sasalitín: Kung ikaw ba'y may kalasing̃an na
waring namumung̃ay ang mata mo, ikaw ay mauban, mapula ang mg̃a puti
ng̃ matá mo at saka ka manalamin. ¿Hindi kayâ pang̃it ang makikita mo
sa salamin?
Páhiná 12—Mangyari, ang pabigláng sagot ni Kadiliman.
—Bien katoto: Ang pabiglá din namang sagót ni Tenteng, ng̃uni't ...
¿Sino sa inyong dalawa nang salamin ang may kasalanan, ikaw ba ó ang
salaming napalaminan ng̃ iyong pang̃it na pag-uugali?
—Walâ kaming kasalanan kapwa, ang tugon ni Kadiliman.
—Humalakhak ng̃ tawa si Tenteng; sa bibig kita nahuli ang pasigaw na
sabi in Tenteng, Kamagong; e ... ¿Bakit mo kinagalitan si Hito?
Mangyari sinulsulan lamang siya ng̃ mg̃a naiingit sa akin, ang
marahang tugon ni Kadiliman, tulad din naman sa pagsulsol ko na hwag
pasukin ang palabás ni Hito.
—Malî ang iyong akalà na iyan ay sinulsulan lamang, at idinugtong
pang sabi ni Tenteng, marahil ganyan ang gawa mo kung kaya ka
nagdamdam; ng̃ masabi ito ni Tenteng nilabnót ni Kadiliman ang kanyang
ulo't umuwing dalidali, lumakad na naman ng̃ patuloy si Tenteng na
humahalakhak ng̃ tawa.
Sa pág-uwi ni Kadiliman, natagpô nito si Goring na pinakamaganda sa
bayang yaon, at ganito ang unang bati ni Goring: Tio Agong.
—Hindi ako ang si tio Agong, kundi ako ang si Agong Kadiliman ang
naging tugon.
—¿Bakit ka bulong ng̃ bulong? ang pamanghang tanong.
—¡Ay Goring! ... ang pahinagpis na lantak ni Kadiliman; alang-alang sa
ganda mong taglay, sa buti mong pag-uugali, sa karunung̃an mong
magwikang inglés, sa kanipisan ng̃ iyong labi at pagkamairugin mo sa
kababayan, ako'y iyong tulung̃an.
Páhiná 13—¿Sa ano? ang tanong ni Goring.
—Nang pagpatay kay Hitô.
—Kung huli mo na madali kong patain.
—Hindi ko ng̃a madakip, napakadulas.
—¿Ano bang samâ ang ginawâ sa iyo?
—Sumulat ng̃ zarzuelang tulad na tulad sa aking pag-uugalî.
—Sa makatwid tawong, ang pang̃alan ay Hito. ¿Bakit naman natin
papatain, at papaanong gagawin nating pagpatây? kababayan pa naman
yata natin.
—Ow ... Goring, bayaan mo na ng̃a ang kababayan kung siya namang
magiging dahil ng̃ hindi ko pagkaluklok sa pagka consejal, kung
maaprobahan na ang Bill Adriático; at ang pagpatay na ating gagawin
ay ganito: ipananabi mo sa lahat na ang obrang yaon ay masama huwag
mong sabihing sa akin patama, sumulat ka sa periódicong «Manila Times»
at «The American» pagka't magaling ka rin lamang sa wikang inglés, pag
ito'y hindi mo ginawa, tatampuhan kita, talos mo na.... at pag aco'y
naging consejal, ako ang bahala sa iyo upang ikaw ay......
Nang marinig ni Goring ang ganitong saysay ni Kadiliman; umalimpuyó sa
kanyang dibdib ang ng̃itng̃it, galit, yamot na halos kuyumusin ni
Goring ang dila't labi ni Kadiliman at nag wika ng̃ gayari: tantoin mo
Agong Kadiliman ng̃ayon ay hindi tagdilim, kundi tagliwanag; kaya't
kahit maging kahulihulihan, cargador, bankero, sakatero at magbubukid
ay nakatatanto na ng̃ kahulugan ng̃ tinatawag na libertades
individuales ó layâ ng̃ bawa't tawo; hindi ng̃ang̃ayon lamang
isinisigaw ng̃ bayang filipino na nais namin ang magsarili, ó Ang
Independencia kaya't tandaan mo itong ipagtuturing: magkaroon man
tayo ng̃ Independencia ó pagsasarili, at buháy ang casiquismo ó
pag Aapô-apôan, wala din tayong kahihinatnan.
—¿Bakit? ang papaós na tanong ni Kadiliman.
Páhiná 14—Mangyari, kailan ma't may Apô-Apôan na sa pagluha ang matwid, sa
dahilang ang Apô-Apôan, ay walang tinutumpang landasin ng̃ matwid,
kaya't ito, ang kalaban ng̃ katwiran, ikaw ay magling̃on ling̃on sa
lahat ng̃ sulok nitong Filipinas: maging sa Kapisanan ng̃ mg̃a obrero,
maging sa Kapisanan ng̃ politico, maging sa Kapisanan ng̃ religioso,
maging sa Kapisanan ng̃ mang̃áng̃alakal at iba't iba pa, kailan ma't
may Apo-Apoan, pakaasahan mong ang kapisanang iyan ay hindi susupang;
gayon din ang nangyayari sa isang bayan, ganyan din ang nangyayari sá
isang nasyong mayroon niyan; kailan ma't may Apô-Apô ang lahat ng̃
matwid ay palikô. Iyan at iyan din ang naging dahil ng̃ pagkayukayok
sa sala ng̃ sangkataohan na hindi kumilala sa utos ng̃ Diyos, iyan din
naman ang naging sala ni Caín sa kanyang mg̃a magulang at sa Diyos, sa
kaibigan ni Caíng siya'y mátampok sa kapurihan, siya ang pumatay kay
Abel na tunay niyang kapatid; itó ang iyong katulad na hindi mo ibig
na ikaw ay tanawin sa mababang ayos; kaya't iwalay mo na sa isip mo
ang pag-uugaling iyan at iyan ang mainam na gamot sa iyong bugók na
utak, sa dahilang ng̃ayon ay nanaog na ang mesias na tumubos sa sala
ng̃ sangkataohan taglay ang ilaw ng̃ kaliwagan, upang ang nadidilimang
pag-iisip na gaya ni Caíng pumatay sa tunay na kapatid at kawang̃is
ng̃ mang̃a kapatid ni José Vendidong nagtakal sa tunay na kapatid ay
pagliwanagan; at sa Filipinas nama'y nanaog na ang mesías na Rizal na
tumubos sa sala ng̃ kadiliman, taglay ang mg̃a aral niya upang
magliwanag ang kapilipinuhan, na napakukuyumos sa mapag Apô-Apô;
kaya't ang mapagpalang Gobierno Americano ay naglagdâ ng̃ kautusan;
Bill na ang bawa't tawo'y makagágawa ng̃ kanyang maiibigan kailan
ma't hindi sisinsay sa talatang utos, ang sino man suminsay ay Páhiná 15may
katapat na parusa; kaya't huag mong pagnasaang patayin sa gutom si
Autor Hitô, sa dahilang iyan ang ipinagpapatid uhaw ng̃ iyong
kababayan sa kanyang mg̃a anak; layuan mo na ang asal Caín na ... sa
nasâ mong ikaw ay magíng Consejal ay ipápahamak ang isang mag-anak;
ng̃ masabi ni Goring ang mg̃a huling salitáng ito ay nahilo si
Kadiliman, siya namang pagdatal nila Bakokoy, Posotsoy at Tarorang
Susô na siyang kumalga kay Kadiliman at naghatid sa kanyang bahay.
Payat na payat si Kadiliman dahil sa siya'y nagkaroon ng̃ sakit
magmula ng̃ mapagkaalaman ang kabulukan ng̃ kanyang pusô, hindi
napagkakatulog ang kahabag-habag dahil sa ubo, kaya't ang palaging
tag̃urî niya ay ganito: ¡Ay! sasasalin ng̃ ubo; ubo, ubo, ub ... ¡ay!
pag hindi ako ang naging Consejal mabuti pang ako'y namamatay na,
sasasalin na naman ng̃ ubo; ubo, ubo ... ub ... mananaghoy na naman
ng̃ ... bulok na ang aking puso sa kinakakain ng̃ hindi ko dugo, ¡mg̃a
ingitero! ang pang̃após na buntong hining̃a kung hindi ninyo
sinulsulan pehong pehong ako ang Consejal; ng̃ayon hindi ko maalaman
ang mangyayari; hindi pa halos natatapos ang mg̃a salitang ito ay
siyang pagdating nila Bakokoy, Posotsoy at Tarorang Susô na
nagpapanang̃isan, niyakap ni Bakokoy si Kadiliman at ganitó ang wika:
kahabag-habag ka Kadiliman, hindi ikaw ang lumabás na Consejal
naháhalata na pala ng̃ tanan, na inuulol mo kami; hagulgulang
umaatikabo ng̃ iyák ang tatlo nila Bakokoy, Posotsoy at Tarorang Susô,
ng̃ marinig ni Kadiliman ang pananambitan ng̃ kanyang mg̃a inuulol,
nagning̃as ang matá na waring nanunulig, sinasal Páhiná 16ng̃ sunodsunod na
ubo; ubo ... ubo ... ubo ... ub ... biglang napahiga at nawalan ng̃
diwa na waring naghimatay; sigaw doon sigaw dito ang mg̃a kampon
niya, asawa't mg̃a anak, walang isinisigaw kundi: ilaw, ilaw, ilaw
upang magliwanag.
Si Kadiliman; ay nakahimpil sa isang sulok ng̃ kanyang bahay at na
tatanikalaan, dahil sa nananakit, pagka't na wala sa lugal ang
tornillo ng̃ isip, sa makatwid ay na ulól, sa mg̃a oras na ito'y
pinaglalaroan ng̃ mg̃a demonio, ang sabi ni Lucifer na hari sa
infierno'y ganito: ¡Kadiliman! magbawa ka na ng̃ iyong ugali; sa
tuina't ibubulong ito ni Lucifer sa kay Kadiliman; kinakagát ni
Kadiliman ang tanikalang nakatali sa paa't kamay, bubulung̃ang naman
ng̃ isang kalulua't ganito ang sasabihin: ¡Kadiliman! ¡Kadiliman! huag
mong sisirain ang ibinayad ko ng̃ ako'y bago ilibing; sa dahilang ang
Kadiliman nating ito, ay may ugaling suming̃il sa kanyang mg̃a kasapi
bago ipalibing kung sakaling mamatay. Samantalang si Kadiliman ay
pinaghihilahanan at binubulung̃an ng̃ mg̃a demonio't kalulwa; ay
nanduduling ang dalawang mata't ibig mang̃agat, pasag doon paság dito
na parang León ni Charini at saka sisigaw nang: ng̃ayo't ako'y
nang-uulol sa aking kababayan naiingit kayo sa akin, bubulung̃an naman
ng̃ kalulwa ng̃ isang frayle at ganito ang ibinubulong kay Kadiliman;
¡mal agradecido! ¿Hindi ba ikaw ang nagpasasa sa aking káyamanan?
¿Bakit ako pa ang iyong mamasamain? ¡Mal agradecido! sapagka't si
Kadiliman ay manugang nitong Frayleng nagdurusa sa infierno ang
kalulwa, dahil sa mg̃a kayamanang yaon na pinakikinabang̃an ni
Kadiliman, ng̃uni't si Kadiliman ay madalás magalit Páhiná 17sa frayle noong
hindi pa nau-ulol, at talaga ng̃a namang masama ang mg̃a ginawa ng̃
frayleng itó noong siya'y nabubuhay, ito'y hindi kaila sa madla.
¿Bakit ga ibig mong tularan Kadiliman? Itó naman ang tanong ng̃ ating
Lucifer—Ang frayle pala'y masama kaya't huag mong tularan ang gawa
niyang pamimilipit ng̃ bulsa ng̃ iyong kababayan, at ang guinawa nila
sa atin noong una, gaya ng̃ guinawa mo kahapon sa kaibigan mong ikaw
ay igalang ng̃ boong mundo, nanakál ka ng̃ mahihina, sinangkalan mo
ang iyong bayan; kung ibig mong maligo, «ikaw ang mag handa ng̃ iyong
gugô,» samantalang ibinubulong ng̃ Demonyo kay Kadiliman ang mg̃a
salitang ito, nana-nalas ang matá ni Kadiliman na animo'y pusang
bagong pang̃anak, kaya't sumigaw ng̃ ubos lakas na: Lumayô na lamang
kayó sa harap ko babagohin ko na ang pang̃it kong pag-uugali,
nag-inugong na biglang biglá, siyang naging dahil ng̃ panu-numbalik
ng̃ isip ni Kadiliman na parang naalinpung̃atan.
Masayang-masaya si Giday Lasengang lumalapit sa kinahihigan ni
Kadiliman, taglay sa kanang kamay ang parascó ng̃ Hiniebra at sa
kaliwa'y isang látigong panghampás sa kabayo't ganito ang sabi ni
Giday: Lintik! Lintik! Lintik! sigaw na halos magiba ang bahay ni
Kadiliman at sinabayan ito ng̃ hampas ng̃ latigo, parol anyá ang
taglay ko ng̃ tayo'y magliwanag. ¿Bakit ka nang-uulol Kadiliman?
—Marahang sumagot si Kadiliman ng̃ ¡¡¡ay!!!
Nang̃ang̃apos ang hining̃a mo, ¿ha? at biglang pinilantik ng̃ látigo
ni Giday.
—¡Ay Giday! ang pabuntong hining̃a ni Kadiliman, ng̃ayon lamang
nagsipanaw dito ang mg̃a Páhiná 18demonyo at mg̃a kaluluwa ng̃ mg̃a ibinabaon
na nag bayad sa akin bago ilibing, at ang kalulua nang bienan kong
frayle na inubos ko na ang kanyang kayamanan, tanto mo na ang aking
ugali daig ko pa ang kurang tunay, dahil sa akin nagbabayad ang bawa't
ilibing. Ahá nahuli din kita, ikaw palá ay nagkukurakurahan pa, ang
pasigaw na lantak ni Giday Lasenga; at sinabayan ng̃ píral sa taing̃a,
samantalang dinadaklot ni Giday ang ping̃ol ng̃ taing̃a ni Kadiliman
sinabayan ng̃ salitang: isaulî mo ang iniambag ko pagka't kundi
ipagsusuplong ko sa may kapangyarihan ang asal mong iyan; dahil na si
Agong Kadiliman, ay isang taong sadyang may ugalî noon pang hindi
nagkakaramdam na manghing̃î ng̃ contribución, sa kanyang mg̃a
kasamahan at sinasangkalang laguî sa nais niyang ito, ang ng̃alang ng̃
Kapisanan; kaya't dinagdagan ni Giday ng̃ sabing kahabág-habág sa iyo
ang taong magtiwalâ, kawâ-awâ ang Kapilipinuhan kung patatang̃ay na
lagî sa gaya ng̃ iyong masamang nasa, at kahapis-hapis ang isang
bayang sipután ng̃ gaya mong taksil, kaya't isaulî mo ng̃ayon din ang
mg̃a nai-ambag ko; ng̃ kasalukuyang sinasalita ni Giday ang
kakilakilabot na ugali ni Kadiliman ay sinasal ng̃ ubo't nang̃ing̃inig
ang boong katawan na animo'y isang nádakip sa pang-uumit ng̃ masarap
na pagkain, at siyang dahil ng̃ ikinabulagta ng̃ ating Kadiliman.
Si Kadiliman ay nakahigâ sa isang katren pinamutihan ng̃ maraming
hiyás, may mesang mabilog sa tabi nito, ilawan ng̃ mayaman sa pagtulog
at lubhang matahimik ang anyo ng̃ gabi na halos inaagaw Páhiná 19ng̃ umaga ang
pagbubukang liwayway, ng̃ si Kadiliman ay nanaginip ng̃ gayari:
Lumayo ka, ang sigaw ni Kadiliman na halos binabatak ang
paghing̃a.—Hindi kitá malalayuan, ang sagot ng̃ makatâ, ayon sa
kanyang nanaginip, sa dahilang ito ang aking panata, at sinalaksak si
kadiliman ng̃ pluma ó panitik sa mukhang matagihawat; dinugtung̃an ng̃
wikang:—Huag mong wikain Kadiliman na ang aking panitik ay padadalá
sa sulsol, gaya ng̃ iyong akala; ah; alibughang asal, sinaksak na
naman ng̃ panitik sa mapulang puti ng̃ matá si Kadiliman, siyang
pagkagising ni Lolay at ginising ang Kadiliman nating binabang̃ung̃ot
sa kasamaan niyang taglay.—Asawa ko, ang palambing na pag-gising ni
Lolay.—¡Kaunting tubig, ang binuka sa bibig ni Kadiliman, karaybay na
ng̃ pagtakbo si Lolay upang kumuha ng̃ tubig at pinainom si
Kadiliman—¡Ah Asawa ko! iganti ninyo ako kung sakaling ako'y
mamatay—¡Nakú! ang pagigil na wika ni Lolay na lumagaslás sa matá ang
luha, ¿Bakit?—¡Ay asawa ko! ang banayad na tugon ni Kadiliman; ako'y
nanaginip, ako'y binang̃ung̃ot, ang aking napanagimpan sinalaksak daw
ang aking mukha ng̃ isang makatâ—Mulî na namang bumalong sa mg̃a mata
ni Lolay ang luha't nang̃usap ng̃ ... ilayô mo na sa loob mo ang
pakikipagtung-galî sa mg̃a ganyan; ng̃ marinig ni Kadiliman ang
salitang ito ng̃ kanyang asawa napabang̃on kahit gumugulapay at
nang̃usap ng̃ pasigaw—Hindi mangyayari, sapagka't ¿paano ang aking
nasa sa pagcoconsejal? ¿Hindi mo ba tanto't kung kayâ ko
pinagpipilitang maalis si Dr. noon 905 sa tungkol na pagka consejal,
ng̃ ako ang mahalili? ¿Hindi mo ba alam na kung kaya ako
nagnasyonalista ng̃ ako'y magkaroon ng̃ katung̃kulan? ¿Hindi mo ba
natatalós na kung kayâ ako naghimasok sa kapisanan ng̃ mg̃a panday;
ng̃ ako ang maihalal na Consejal Páhiná 20kung maaprobahan ang Bill
Adriático at....? ¿Hindi mo ba natatatap na kahit ako'y
magkahirap-hirap ng̃ mapataas lamang sa mataas na tungkol kung
mangyayari? ibig kong maging Presidente sa América kung maaarî lang at
ng̃ayo'y ibig mong ihiwalay ko, ang bagay na iyan sa aking panaginip,
kaya't bukas ay mamilí ka sa palenke ng̃ marami at maghahanda ako,
siya magpahing̃alay ka, ang sagot ni Lolay.
Komparé! ang patawang bati ni Tenteng Kamagong kay Bakokoy.—Mahal na
Kamagong binabati kita ng̃ boong galang, tumung̃o si Bakokoy na
umiimbol ang tiyan, ¿Saan ang tung̃o ng̃ kompare ko?—Sa bahay ng̃
ating Apô-Apông si Kadiliman ang tugón ni Tenteng—Ako man kompare ang
lantak ni Bakokoy—Bubulung̃an kita kompare; ang batikos ni Tenteng.
—Ikaw ang bahala, ang paagaw na sabad ni Bakokoy, binatak ng̃ banayad
ni Tenteng si Bakokoy at saka binulung̃an ng̃ wikang:—Masama ang
pakiramdam ko sa ating Apô-Apông si Kadiliman ginagawâ tayong
sangkalan ng̃ kanyang pagka talipandás, ng̃ maantilo ni Bakokoy ang
salitang ito ni Tenteng, nagalit si Bakokoy, at pagalit na itinanong
kay Tenteng kung matutunayan ang gayon; tinanong pa ng̃: ¿Patotohánan
mo ang iyong sinasabi? na pinag surot-surot ni Bakokoy sa mukha ni
Tenteng.—Oh, tingnan na ng̃a lamang ang asal ng̃ Bakokoy na itó ang
pailág na wika ni Kamagong at sinundan ng̃ salitang: Bago ka
magagalit, makapito kang iisip; bago ka matutuá, liling̃on ka muna sa
kana't kaliwâ. at bago ka magkakatiwala tuming̃ala ka muna sa
lang̃it, ling̃onin mo ang iyong tinalikdan, malasin mo ang Páhiná 21iyong
hinaharap at tumung̃ó ka sa lupa't ng̃ hindi ka magsisi sa
huli.—Hindi ko maintindihan ang sinabi mo ang paismíd na sabi ni
Bakokoy—Tuligsain mo ang lantak ni Kamagong: Ng̃ panahon ng̃
tinalikdang kastila ang Frayle ang hari-harian at mg̃a fiscalillo
ang Apó-Apó.—Bien: ang batikos ni Bakokoy, nagulat si Tenteng
Kamagong na nasabi tuloy na: Ahá ¿Biglá mo akong kinastila, há? Hindi
kailâ sa iyo ang nangyari na siyang ikinalupasay sa hapis ng̃ ating
inang Filipinas.—Bravo, ang pabiglá namang sabad ni Bakokoy, mulî
na namang nagulat si Kamagong at sinabi sa kabiglaanan: ¿Lumálalâ ka?
ng̃ayon tatanong̃in kita ¿nasa katuiran ba ang mg̃a iyan? wala,
mangyari mg̃a romano ang sagot ni Bakokoy, biglang inagaw ni Tenteng
Kamagong ang salitang ito—Hwag natin anyang, dalhin sa Roma, ang
salitaan ani Kamagong, at tayo'y nandito sa Filipinas, ang ating
pinag uusapan sa mg̃a oras na ito'y ang tungkulin ng̃ mamamáyang tawo
dito sa Filipinas, sinasabi ng̃ kautusan ng̃ Diyos; piliin ang bawa't
maibigan; sinasabi naman ng̃ Bill, kautusan sa Filipinas: Ang bawa't
tawo'y may láyang gumawa ng̃ kanyang maiisipan, kaya't ang aking
masasabi'y ganito: Natanto nating masama ang gawá ng̃ Frayle, masama
din naman ang gawa ng̃ fiscalillo ng̃ panahong iyon, ¿natatalastas
mo kung bakit? sa dahilang ang fiscalillong iyan ay amén ng̃
amén sa kanyang Apô-Apô; gaya din naman ng̃ pag amén mo sa ating
Apô-Apô na si Kadiliman, na kapag sinabi sa iyo itatayo niya ang
torre ni Babel ng̃ walang kilatis, dudukutin mona ang iyong
pesetas para maiambag, kapag sinabi sa iyong igagagapák niya sa loob
ng̃ tatlong araw ang templo ng̃ Jerusalem dudukutin mo na ang iyong
kahati't walo't ibibigay kaagad, halos iyong inaagaw sa bibig ng̃
asawa mo't anak nang walang kinaoowian. ¿Sino ng̃ayon sa inyó ni
Kadiliman Páhiná 22ang may sála? Tila ako ang sagót ni Bakokoy.—Hindi lamang
tila, kundi ikaw na ng̃a; sa dahilang kung walang consentidor walang
magnanakaw, ito ang kasabihan ng̃ mg̃a matatanda, hindi ko salita ito,
ang pabalík na wika ni Kamagong. Gayon din naman pag winika sa iyo
pumilma ka, pipilma kaagad, pag sinabi sa iyong makipag-away,
makipag-away ka naman, samantalang ikaw ay may sariling kalayaan. ¿Ang
boto ba ng̃ isang mámamayang tawo'y gaanong halaga?—Halagang isang
copang sorbetes,—Ah, gungong, iyang pagka Bakokoy mo na malapit-lapit
kang maging bakoko, pang-ulam sa mahal na araw; piniral ni Kamagong sa
taing̃a't sinabing dingin mo itong sasabihin: ¿Iniibig mo ba ang iyong
bayan?—Hangang huling tibok ng̃ aking hining̃a, ang tugón ni Bakokoy
na waring nagmamalaki.—Kung iniibig mong gaya ng̃ iyong sabi, ani
Tenteng, palilinawan kitá. Ang halaga ng̃ isang botos ng̃ mamamáyang
tawo, kahalaga ng̃ inang bayan, sapagka't kung makaladkad ang boto mo
ng̃ isang basong sorbetes at tatlong tanghalian na gaya ng̃ ugali ni
Kadiliman, hindi ikaw ang papatain niyan kundi ang bayang sangkalan,
na nalulugami sa madlang hirap; kaya muli't mulî ang bilin ko sa iyo
na bago ka boboto titingnan mo ang ugali ng̃ iyong iboboto, ang mg̃a
gawâ nito, ang mg̃a ginawâ nito at kung mangyayari, pati pa nang
gagawin niyan kailang̃an mong pag-aralan bago ka bumoto:—Bayaan mo
kompare at ganyan ang aking gagawin, ang pakli ni Bakokoy.—Kung gayon
kompare tayo na, magpatuloy sa piging ni Kadiliman, tayo na ang sagot
ni Kamagong at ng̃ maini-init pa ang litsón na ating madatnan, lumakad
ang dalawa na nagng̃ing̃isng̃isan.
Si Kadiliman ay malungkot may taling panyong puti sa ulo, palaging
napaghihiló dahil sa sakit na taglay, na ayon sa sabi ng̃ mg̃a medico
ang sakit na itó ay, nabubúlok ang pusô, kaya nanghihina, kung kaya
naman napaghihiló nabúbugok diumanó ang utak; nakahilig sa isang
mainam na luklukan si Kadiliman, palaging nakating̃ala't pinag-iisip
ang kahapis-hapis na buhay na kanilang napagsasapit na mag-anak;
nakasanglâ halos ang boong kabuhayan sanhî sa pag-gugol at
pagkakándido, at sa taglay na karamdaman. Siyang pagdating ni Lolay na
galing sa bahay sanglaan at nagsanglâ, inabot-abot ni Lolay ang salitâ
ni Kadilimang: «Pag hindi ako nagkaroon ng̃ katungkulan sa taóng itó
magpapakamatay na ako.»—Iyan ang masasapit ng̃ isang gaya mong ibig
Apoin ng̃ lahat, malasin mo itong ating sinasapit na mag-anak,
isinangla ko na ng̃ayon pati ng̃ naiwang lupa ni ama, ng̃ayon handá na
naman itong iyong gagawin, ¡gastos na katakot takot!—Ulol na tawo
ito, ang pahikayat na sabi ni Kadiliman. ¿Mayroon bang namuhunan na di
nakinabang? pag ako'y naging Diputado, pag ako'y naging Concejal, pag
ako'y naging Presidente, sa kanila ko din kukunin ang mg̃a nagugol
kong iyan, ¡siya ineng! iayos mo ang ating handa, malapit ng̃ dumating
sila Bakokoy na ating kapanalig, ang pahimok na sabi ni Kadiliman;
pumasok si Lolay sa kálanan upang ayusin ang pagpakaináng gagawin;
siyang pagdating ni Bakokoy at Tenteng, dinatnan nila si Kadiliman sa
gayong kalungkutan, ng̃ makita ni Bokokoy ang ayos ng̃ kanyang maestro
na nakahilig, dahil sa sakit na taglay, nang̃aligid sa kanyang
namumugtong balintatáw ng̃ matá ang luha at Páhiná 24sinabayan ng̃ sabing:
Maestro kong mahal.—Bakokoy ang palambing na tugon ni Kadiliman, hwag
mong babayaan ang ating Kapisanan, hwag kayong makikinig sa masasaráp
na sabing madalás magbulid ng̃ aking kapurihan, kahit pabalubaluktok
ang aking sasabihin paniwalaan ninyo, ng̃ ako'y guminhawa, kahit gawin
kong tulay kayo sa aking Kadiliman, ako din ang inyong ibigin; nadinig
ni Kamagong ang mg̃a salitang itó na halos nagpupuyos ang kanyang
dibdib; ng̃uni't di binubuka ang kanyang bibig. Datapwa't si Bakokoy
palibhasa'y isang taong binabatak nang sawing palad, halos nahihimlay
ang dibdib sa habág sa kanyang Apô-Apông si Kadiliman, lalô na nang
mawika ni Kadilimang tatampuhan ng̃ bayan ang taong hindi makinig sa
akin at tuturang makafrayle.
Nang mapakingan ni Kamagong ang huling binigkas sa bibig ni Kadiliman,
umalimpuyó ang galit sa dibdib at sinabing: ¿Ang bayan kaya'y na sa sa
lawak pa ng̃ Kadiliman? mulî na namang nang̃usap si Kadiliman natin
ng̃: ¿Ano po ba ang palagay mo sa pilipino, hindi na bagá kayâ maging
mabuting pilipino kundi patung̃o sa landás ng̃ Kadiliman? siyang
pagdating nila Giday Lasenga at sina Posotsoy, masasayang nagbigay
galang kay Kadiliman; si Giday dahil sa may kalasing̃ang dumating,
siyang sumigaw ng̃: ¡mabuhay! ang tugon nang lahat at napabang̃on si
Kadiliman ng̃ madinig ang papuri't sinabayan ng̃ wikang Lolay, ilabas
mo ang parol.—Oo, ang sigaw naman ni Lolay at maghahain na tuloy ako,
inilabás ang parol, nag-inuman, ng̃ nang̃agmamalainibay na silang
lahat naghain na si Lolay, tinadtad na ang mainit na litsón,
pinaghiwahiwa na ang inihaw na pabo at nagsidulog ang mg̃a panauhín,
lumagay na si Kadiliman sa kanyang lugal na pinakapangulo, saka
nagsalita: ¿Anong kahulugan nitong ating Páhiná 25piging? si Tengteng Kamagong
hindi kumikibô, datapwa't sa kanyang sarili ang nawika: ¿Mayroon bang
dapat na makaalam ng̃ lahat nang bagay na nangyayari kundi ikaw?
umulit na namang tumanong si Kadiliman: ¿Bakit walang makasagot sa
inyo? yayamang hindi ninyo masagot, sasabihin ko na: kaya ako
pinang̃ang̃anlang Apô-Apô, dahil sa kabutihan ko, sapagka't
ipinagsasálo ko kayo sa aking dulang; pagka sabi nito, tumalikod si
Kadiliman at sa sarili'y sinabing. (kayâ ko lamang kayo ipinagsasalo,
dahil sa nais kong ako'y inyong ibotos sa anomang katungkulan) muli na
namang hinarap ang mg̃a kaawá awa, siya simulan na natin ang
pagkakainan. Tinawag ang kanyang anak na si Arkelaw at binulung̃an, na
ganitó ang ibinulong: Arkelaw na anak ko: ang mg̃a kasalo nating iyan,
marami ang bing̃i, bulag at pipe, ang mg̃a iba niyan ay mg̃a hindi
ganoon, huag mong lubhang pakikisamahan pagka't hindi mo mau-ulol, sa
makatuwid wala kang mapapakinabang, ang mg̃a paraang ito'y dapat mong
mahahin sa akin at sa iyong nunong namatay na si Pirong Botete, kung
ibíg mo din lamang guminhawa sa ibabaw ng̃ mundo, hwag kang makisama
sa kasingtaas mo, ng̃ iyong mapagharian. Akong si Kadilimang iyong ama
talastas mong na sa karamdaman, hindi natin mahulaan sa ng̃ayon kung
kailan mapapatid ang tang̃an kong hining̃a; ng̃ mamasdan ni Tengteng
Kamagong ang bulung̃ang itó nang mag-ama kinalabit si Bakokoy at
pabulóng na sinabing: Matagal ang bulung̃an ng̃ mag-ama ni Kadiliman
at Arkelaw.—Lantakán mo ng̃ lantakán ang litsón hindi kung anong
pinagmamasdan mo, ang sagot ni Bakokoy; siyang pagdatal ni Tarorang
Susô at humahang̃os, pakingan ninyo anyá ang aking balita: Ang lahat
ay napatang̃a sa kanya, pumigura si Tarorang Susô at saka nagsalitâ:
Ako anya'y galing sa Sampalok, Páhiná 26doon ay nabalitaan kong hindi
naaprobahan ang kalahat lahatang hiling ng̃ Bill Adriático na ang
bawa't pook ó distrito ay magkakaroon ng̃ isang Concejal, hindi
ganito ang kinahinatnan kundi dalawa lamang sa boong Kamaynilaan isa
sa Katimugan at isa naman sa Kahilagaan (isa sa N. at isa sa S.) ng̃
madinig ni Kadiliman ang balitang itó ni Tarora, naghimatay si
Kadiliman at nabwal sa kinauupang luklukan, siyang pagkakaguló ng̃
gibikan ng̃ lahat sa ating Kadiliman, ang iba'y humihing̃i ng̃ tubig
ang iba'y Eter, ang kalahatan naman ay ilaw nang tayo anya'y
magliwanag dahil sa laganap sa boong bahay ang Kadiliman, ipinasok sa
silid si Kadiliman, si Bakokoy at Kamagong hindi tumitinag sa
kinauupan, kaya't sila lamang ang naiwan, at nasok sa silid ang
lahat.—Hinampás ni Kamagong sa ng̃usô si Bakokoy ng̃ hità ng̃ manók
niyang pinapang̃al at saka tinanong ng̃ ganitó: Hulaan mo Bakokoy kung
bakit nabaligtad si Kadiliman sa pagkaupô?—Ang palagay ko'y lasing
kung kaya nahilo, ito ang naging tugon ni Bakokoy.—Musmós ka ng̃a
palang tawo ang paagad na pakli ni Kamagong—Nagalit si Bakokoy at
sumigaw ng̃ boong lakás; pag ako'y ganitong may kalasing̃an hwag mong
aalipustain si Kadiliman at babasagin ko sa ulo mo itong bote.—Hwag
mo bang initan ang ulo mo, sapagka't ang malamig kailanman ay siyang
magaling ¿di mo ba tanto na ang pamatay sa apoy ay tubig? Kaya't
duming̃ig ka: Haya't nahilo si Kadiliman sa dahilang kaya siya
naggugol ng̃ pagpapakain upang siyang ihalal natin kung napagtibay ang
Bill Adriático, ng̃ayo't hindi, kaya't sumubó ang dugô; kaya magmula
ng̃ayon itong aral ko'y siya mong sundin ng̃ di ka mabalahô, sa
panahong itó hwag kang lubhang magtitiwala sa masasayang mukha, dahil
sa ang kadalasan nito'y mag-ani ng̃ mapait na luhâ, hwag kang
padadakip sa Páhiná 27gaya ni Kadiliman na sa kasabikan sa tungkol, lahat ng̃
buti ang ipinakikita, ng̃uni't pakitang tawo lamang, diyan ay marami
pang nalisaw na ... Kahit ang laman ng̃ Lang̃it ay ipang̃ang̃ako
masunod lamang nila ang nais, ¿ayaw ka pa ba sa mg̃a ng̃iting ginamit
kahapon, sa mg̃a yakap na ginawa kamakalawa, sa mg̃a pang̃akong napako
kanina, sa mg̃a tamis ng̃ dilang ipinalasap kani-kaniná at sa
masasarap na bukang bibig na ginawang sagisag kahapon? ¿Anong
ibinung̃a?—Aywan ang sagot ni Bakokoy.—Ang ibinung̃a: ¿alam mo? ang
sabi ni Kamagong: pawang hapis, pawang dalamhati at lubang walang
lagot. Kahapon ako nakadinig sa bibig ng̃ gaya ni Kadiliman na ...
bibihisan ang aking iná, tuturuan ang aking kapatid, hangang sa
kukunin ang independencia, kapag siyang malalagay sa tungkol; ang
lahat ng̃ ito'y naging bung̃ang̃â lamang. Kaya ang kahuli-hulihang
ipagbibilin ko sa iyo'y ito: «ang tunay na pag-ibig hindi bumubukal sa
bibig, kundi sa pusô; ang lahat ng̃ mabuting nasa hindi nakukuha ng̃
bung̃ang̃a, kundi sa gawa.»—¿Bakit ipinang̃ang̃ako ni Kadiliman, na
makukuha ang independencia, pag siya ang nagkaroon ng̃ tungkol?—Ulol,
ang pasalág na sabi ni Kamagong, ang dapat mo anyang asahan, iyong
inasahan ng̃ ating mananakop na Rizal, nang siya'y na sa Madrid na
sinabi sa kanya ng̃ mg̃a republicano doon ng̃ taong 1882[1] Ang
Kalayaan ó pagsasarili, na hihing̃i ng̃ tala at hindi ng̃
pamamalingkahod. Kaya kailan man makadidinig ka ng̃ salitang
hihing̃in ng̃ bibig ang independencia umung̃ol ka, saka ikaw ay
sumagot ng̃ baka ng̃a sakali. Sapagka't si Moisés nang bigyan ng̃
Diyos ng̃ Kasarinlan upang siyang magtanghal ng̃ sampung utos ng̃
Diyos ay nakaupo sa likod ng̃ kalabaw, baka sakaling Páhiná 28ganito din ang
mangyari kay Kadiliman, siya tayo na, umalis ang dalawa sa bahay ni
Kadiliman nang walang paalam.
Si Kadiliman ay nakahiga sa isang gulanit na banig, at halos walang
makain, taglay ng̃ pagdadálitang kanyang sinasayod, mula ng̃ makaraan
ang may dalawang buan ng̃ paghahalalan, na sanhi sa pag-gugugol nitó
sa kanyang kandidatura ay naipagbiling lahat ang kanyang ari-arian at
hindi siya ang lumabás, kaya't siyang naging mula ng̃ sakit niyang
pagka hibang at pinaglalaruang palagi siya ng̃ mg̃a demonyo at kalulwa
ayon sa kanyang panaginip, pagka't nililibon-libon sa lagnat, si Lolay
na kanyang asawa ay nakapang̃alumbaba sa palababahan ng̃ bintana at
binabantayan ang kahapis-hapis na may sakít.
Nang nag-aagaw gising sa pagtulog si Kadiliman ay nanaginip na siya'y
linapitan ng̃ Kaluluwa ng̃ isang Frayleng may taglay na lubid na
kabo-negro, at nagsalita ng̃: ¡Kadiliman! ¡Kadiliman! magsisi ka na
ng̃ iyong mg̃a kasalanan, ako ang biyenan mong iyong
ipinang̃ang̃alandakan ng̃ sama, kaya't ang mamanahin mo na lamang ay
ang aking solar at bahay, huwag na ang aking kasamaan; tinatalian sa
paa si Kadiliman ng̃ kabo-negro, samantalang sinasabi ang salitang
ito; sumagot si Kadiliman ng̃ binabatak ang hining̃a, nagsisisi na po
ako Papá, lumayo ka na lamang sa akin at siyang paglapit ng̃ mg̃a
kalulwa ni Rizal, Burgos at Zamora, taglay ang tig-isang ilaw, lumapit
sa kanang dako ng̃ kinahihiligan ni Kadiliman, ayon sa kanyang
panaginip at nang̃agsabing: ¿Hindi ba iniwan namin sa Pilipinas ang
iba't ibang tanglaw upang pagliwanagan ang napadadalá pa sa ulap Páhiná 29ng̃kasamaan? ¿Bakit ipinaghahanap buhay mong palagi ang aming ng̃alan?
magsisi ka at malapit ng̃ pumanaw ang buhay mo Kadiliman; siyang
pagdating ng̃ tatlong demonyong naglalakihan ang sung̃ay na may mg̃a
taglay na sibát at inaasintá ang puso ni Kadiliman, saka nang̃agsalita
ng̃ ... sapagka't masamang budhî ka sa iyong mg̃a kababayan at madalas
mong ululin, ang puso mo ang aming sisibatín, inakmaan ng̃ sibát,
hindi pa halos umaabót sa dibdib ni Kadiliman ang saksak ay napasigaw
ng̃: patawarin ninyo ako't di ko nalalaman ang aking ginawa; siyang
pagkagising ni Kadiliman at huming̃î ng̃ tubig sa asawang nalulunos,
kumuha kapagdaka si Lolay at pinainom ang kaawa-awang maysakit, ng̃
matapos makainom, tinanong ni Lolay ng̃: ¿Anong nangyayari sa iyo't ga
ikaw ay naghihinagpós?—¡Oh asawa ko! ang naitugon, kakila-kilabot na
bung̃ang tulog ang sa aki'y dumalaw, panaginip na nagbigay gambala sa
ating sinasaad ng̃ayong pagdaralita.—Salitin mo sa akin, asawa ko,
ang palambing na usisa ni Lolay.—Ayon sa aking panagimpan, ang
pasimulang pagsasalita ni Kadiliman, ako'y dinalaw ng̃ mg̃a kalulwa
nila Burgos, Zamora at Rizal at ako'y pinang̃aralan at ganitó ang
pang̃aral na sa akin ay sinabi: ¿Bakit mo tinatakpan ang matá ng̃
ating mg̃a kababayan, ng̃ ikaw lamang ay maluklok sa trono ng̃
panunungkol? ¿Hindi ba nang̃ang̃alisag ang iyong mg̃a balahibo, na sa
tatlong daang taong mahigit, na pinagharian ng̃ kadiliman ang ating
bayan, na siyang dahil ng̃ pagkakalupasáy sa hirap ng̃ mg̃a bálo't
ulila ng̃ dahil sa kanya'y pag-ibig, at ng̃ayo'y siya mo pang uululin?
¡Ay asawa ko! ang pabuntong hini~ngang sabi ni Kadiliman, samantálang
ito'y itinatanong sa akin ng̃ mg̃a kalulwa ay tinatalian ang aking
mg̃a paa't kamay, at siyang pagdatal ng̃ mg̃a demonyo na buhat yata sa
Infierno at ako'y kinakalawit at pinapandilat ang mg̃a matá
nabinubukalán Páhiná 30ng̃ mistulang apoy, at gayari ang sa akin na
ipinagturing: ¡Kadiliman! ¡Kadiliman! sasama ka sa amin ng̃ayon din,
sapagka't ang kalulwa mo'y na sa amin ng̃ kaharian, dahil sa sala mong
magsisisúnod: Una. ikaw ang nang̃akong kukunin mo ang independencia
pag ikaw ang naging punô; ikalawa, madalas kang bumili ng̃ botos,
ito'y nalalaban sa kautusan ng̃ Diyos at kautusan ng̃ tawo; ikatlo,
ikaw ang nangagahis sa layâ ng̃ tawo, ikaapat at huli, ikaw ang
nagnanais na kung ikaw ang naluluk-lok sa panungkol, daragdagan mo pa
ng̃ lalong hirap ang iyong kababayan, kaya't ang kahariang ito'y
hinatulan ka ng̃ kahit ang katawan mo'y buhay, dapat ang kalulwa mo'y
kunin namin at dalhin sa bayang Infierno, kilanlin mo: LUCIPER HARI SA
INFIERNO, matapos na sa aki'y masabi ang mg̃a kahatulang ito,
kinalawit ako ng̃ dalawa at sasaksakin ni Luciper naman ang aking
puso, dahil sa siya daw ay may kabulukan, ako'y napasigaw ng̃ ...
patawarin ninyo ako't hindi ko nalalaman ang aking ginawa, siya kong
pagkagising; kaya asawa ko, yayamang wala na din lamang akong sukat
ikaguinhawa dito sa lupa at doon man sa lang̃it, ako sa iyo'y
nagpapaalam, niyakap ni Kadiliman si Lolay at sakâ sinungaban ang
sundang na nasa kanyang lapit, at saka nagsalita: Ang kalulwa ko'y
nasa infierno na, ang katawan ko'y nandito pa sa lupa; ng̃uni't naubos
na ang aking mang̃a kaibigan mulâ ng̃ ako'y maghirap, ¡mabuti!
¡¡¡magpatiwakal!!! umakmang sasaksakin ang kanyang dibdib, napasigaw
si Lolay ng̃: ¡Asáwa ko! at pinigilan ang kamay na may sungdang, hwag
ka anyang gumawa ng̃ ganyan dahil sa walang ibang gumawa niyan kungdî
si Judas lamang, na nagtakal kay Cristo sa halagang tatlong pung.....
salapi kaya't walâ kang mabuting gawin, yamang nakilala mo na ang hari
sa infierno at ang gawa ni Judas, dapat layuan ang mg̃a bagay na
Páhiná 31iyong ninanasa, dahil sa ito'y hindi mabuti; at walang mainam gawin
tayo kundi ang magtrabajo, magpapatak ng̃ pawis, umibig ng̃ tunay na
pag-ibig sa bayan kinamulatan, yayamang ang bing̃ing kaliwanagan na
ibininhî ng̃ mg̃a mártir sa sarili, ay siyang mapang̃ang̃atigang
tanglaw na maliwanag, upang tumung̃o sa landas ng̃ ligaya. Mulâ sa
ng̃ayon, asawa ko, ito ang aking gagawin, ang pakli ni
Kadiliman.—Kung gayon, ay tayo na ang sagót ni Lolay, paalam sa inyo
bumabasang guiliw.

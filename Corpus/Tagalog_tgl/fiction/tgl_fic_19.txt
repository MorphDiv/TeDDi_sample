# language_name_wals:	Tagalog
# language_name_glotto:	Tagalog
# iso639_3:	tgl
# year_composed:	NA
# year_published:	2004
# mode:	written
# genre_broad:	fiction
# genre_narrow:	general_fiction
# writing_system:	Latn
# special_characters:	NA
# short_description:	Honorio Lopez, Ang Tunay na Buhay ni P. Dr. Jose Burgos
# source:	http://www.gutenberg.org/files/13233/13233-h/13233-h.htm
# copyright_short:	http://www.gutenberg.org
# copyright_long:	http://www.gutenberg.org
# sample_type:	whole
# comments:	NA

Periodistang tagalog, Director artístico
sa Kapisanan nang
man~ga autores lírico-dramático La Juventud Filipina
at Autor nang maraming casulatan: Kalendario,
istoria, biografia, etc.,
etc.
ICALÁUANG PAGCAHAYAG.
MAYNILA: 1912.
IMPRENTA, LIBRERIA AT PAPELERIA
 NI 
J. MARTINEZ.
Plaza Moraga
34-36, Plaza Calderón 108 at Estraude 7, Binundok.

P. Dr. JOSÉ BURGOS
 


 Sa tapбt n~g nasang namuco sa dibdib,
 tapбt na pagsintang namahay sa isip
 na maipahayag canilang sinapit,
 tanang guni-guni'y linupig na tiquнs.

 Cusang pinatuloy tumiim sa hagap
 ang pinanghauacan ang nanasang liag
 may ganбp na bait camahalang in~gat,
 macapagpupuno sa caculan~gang lahat.

 Ito n~ga't hindi iba tunay dinaanan
 n~g canilang «bъhay» sa Mundong ibabao,
 na cusang natapos sa abang bitayan,
 sa pagsintang lubуs sa tinubuang bayan.

 Sila't hindi iba m~ga sacsing tapat,
 unang «monumento» ng pagpapahamac
 niyong m~ga fraile sa cainguitang caguiat
 n~g dunong at yaman tubong Filipinas.

 Sila namang tunay ang unang larauan
 na dapat tularan nating calahatan
 sa pag-uusig n~ga n~g caguinhauahan
 nitong ating bayang lagui sa ligamgam.

 Caya ang marapat, oh m~ga capatid:
 silang m~ga «Martir» alalahaning tiquнs,
 huag lilimutin laguing isa-isip
 alang-alang baga sa m~ga sinapit.

 Gayon din naman sa cailan pa man
 dapat casuclaman ... m~ga fraileng tanan
 na nagcucunuari «Ministrong» maran~gal
 «n~g Dios na Poon», bago'y m~ga hunghang.

 Caya ang mabuti ay tularang lubуs
 m~ga halimbaua ni na Padre Burgos,
 Gуmez at Zamora na pauang tagalog
 sa tinubuang bayan marunong umirog.

 Sa baua't may nasang ibig na bumatid
 n~g canilang bъhay tunay na sinapit
 basahing tuluyan pagtiagaang tiquнs
 cusang ipatuloy itong natititic.

 Bahala na sana inyong camahalan
 mag lapat nang ganap sa labis at culang
 sa baua't talatang inyong matagpuan
 uari'y nalilihis doon sa catuiran.

 N~guni't ang samo co bago mo punahнn
 ang lihнs sa uari, maiguing linin~gin
 maca ca sacali naman na malinsil
 sa daang casamaan malagos na tambing.

 Cung magcacagayon ang pasasalamat
 sa camahalan mo aquing iguinagauad
 at mag-utos naman sa lahat nang oras
 sa laang capatid na casuyong tapat.


 Honorio Lуpez.

 
ANG TUNAY NA BÚHAY
NI
AT NANG MAN~GA CASAMA.

 Sa bayan n~g Vigan daraquilang ciudad
 Fernandinang sacdбl sagana sa galбc
 sa buong Iloco na ualang catulad
 doon naguing tauo si Burgos na hayбg.

 Taуng isang libo ualong daang tunay
 apat na puo't dalua siyang cabilan~gan
 nang siya'y ianбc nang inбng hinirang
 may tacot sa Dios, mabuting magmahal.

 Siya'y na-uucol sa isang «familia»
 na iguinagalang natatan~gi baga
 sa buting ugali at gauang maganda
 sa ciudad na yaong mayaman sa sayб.

 Mulang camusmusan nitong ating Burgos
 sa bait na taglay uala nang aayos
 gayon din sa talas nang isip na impуc,
 caya't maaga siyang pinaturuang lubуs.

 Hindi nalaunan caniyang pag-aaral
 naisipan n~gani nang m~ga magulang
 dito sa Maynila iluas na tunay
 upang pag-aralin sa San Juan de Letran.

 Caya iniluas itinuloy muna
 sa bahay nang canyang tiуng sinisinta
 teniente prбctico nang artilleria
 Juan Antonio Aelle ang pan~galan baga.

 Siya'y itinirб na hindi naluatan
 sa Letrang colegio, ang nacacabagay
 ay duc-hang ulila sa m~ga magulang,
 sa loob nang Dios tinangap din naman.

 Sisiyбm na taуn cabilan~gang edad
 nang siya'y parito at masoc na cagyat
 sa colegiong yaong hinahan~gad-han~gad
 nang caniyang budhi at loob na in~gat.

 Doon n~ga nag-aral na hindi nagtahan
 hangan sa sinapit at cusang nacamtan
 ang gradong "bachiller" gayong pag-aaral
 sa "artes" nahayбg ang siyang pan~galan.

 Nang ito'y macamtan nitong Burgos natin
 gumising sa caniyang puso ang tun~guhin
 yaong "Pagpapari Sacerdociong" tambing
 sa "eclesiбsticong carrerang" mahinhin.

 At hindi na niya tinuloy na lubуs
 "carrerang derechong" sinisintang puspus
 nang m~ga magulang, ang cusang sinunod
 ang buco nang dibdib gumising sa loob.

 Caya n~ga't pagdaca ay pinag-aralan
 Teologiang mahal sa isang maalam
 na fray Ceferino Gonzalez ang n~galan
 na hindi nalaon ay naguing Cardenal.

 Dito na tinamу yaong mantong azъl
 at belang mapula na ualang caucol,
 caya ang caniyang familia n~ga noon
 ang toua nang dibdib ay hindi gagayon.

 Madali't salita nang ito'y malaman
 na sa Pagpapari ang pag-aaralan
 nang caniyang magulang cusang binayaan
 tanang hanap buhay sa ciudad nang Vigan.

 Dito sa Maynila sila'y tumahan na
 dahil sa pagsunod sa anбc na sinta
 na di man nangyari caibigбn nila
 ano mang pamanhic di nangyari baga.

 Ang luhang tumulo sa man~ga magulang
 hindi man pinansin at pinagpilitan
 ang hilig n~ga niya na mag-paring tunay
 Ministro nang Dios sa lupang ibabao.

 Baga ma't gayon ang nangyaring lubуs
 pag-ibig nang Ama'y lumalalong puspos
 sa naquiquita niya't napapanuod
 sa caniyang anбc carunun~gang impуc.

 Mula sa hindi n~ga na nahuhulog man
 sa tanang "exameng" pinagdadaanan,
 at caya't baga man may lungcot na taglay
 ang galбc sa puso'y siyang gumiguitao.

 Gayong pag-aaral ay hindi nagluat
 "уrdenes menores" ay quinamtang cagyat
 caya lalo na n~ga ang "familiang" lahat
 toua'y mago't mago sa dibdib namugad.

 N~guni't uala pa siya na apat na buan
 n~g pagca tangap niya n~g "уrden" quinamtan
 nagcaroon nang gulo sa tinatahanan
 Colegio nang Letran sa fraileng casaman.

 Mula baga ito sa pagpapasunod
 "sa m~ga colegial" pauang filipinos
 nang m~ga Fraileng sa samб ay supot
 n~g m~ga abuso at gauang pag-ayop.

 Caya nacaisip ang tanang Colegial
 gayong pag-aalsб sa pacanбng tunay
 binabago nila ang caugalian
 na dating paquita sa canilang tanan.

 Oras n~g hapunan n~g mangyari ito
 na aquing sinabi na pagcacagulу
 caya ang guinaua n~g Fraileng pan~gulo
 sa justiciang bayan ay napasaclolo.

 Dahil sa marami ang Fraileng nasactan
 may bali ang butу at may nasugatan;
 caya yaong habla umano sila rao
 ibig na patain nang tanang colegial.

 Naparatan~gan pa na naguing pan~gulo
 itong ating Burgos sa nangyaring gulу,
 datapua uala rin naguing hanga ito
 cundi ang pasia iuan ang Colegio.

 Silang calahatan paalisin lamang
 sa Colegiong yaon sa iba'y mag-aral
 n~guni't di nangyari pagca silang tanang
 sa m~ga Fraile curang namanhican.

 Dahil sa marami di nacatapos pa
 n~g canicanilang tun~guhing carrera
 caya't napilitan nagtiis din sila
 sa m~ga pasunуd n~g Fraileng lahat na.

 Lalong lalo na n~ga itong ating Burgos
 dahil sa Derecho Cуmicong lubos
 siya'y hindi pa na nacacatapos
 caya nagtiaga rin sa iba'y umayos.

 Hindi rin naluatan ang pagca Decano
 sa laong panahуn cusa ring tinamу
 sa aua n~g Dios at dusang totoo
 na tinitiis niya sa Fraileng abuso.

 Caya di nalaon siya ay lumipat
 n~g hindi na siya tumagal sa hirap
 sa m~ga pasunod niyong Fraileng lahat
 Colegiong S. Josй, ang tinun~gong agad.

 Ang namamatnugot sa colegiong itу
 ang quilalang doctor si Padre Mariano
 Garcнa ang caniyang dalang apellido
 tunay na tagalog tauong filipino.

 Nang siya'y matira at dito mag-aral
 ay hindi nagtagal siya'y inordinan
 nang pagca «Diбcono» gayong cabataan
 mulб sa talino nang isip na taglбy.

 Hindi nacaraan ang ilang panahуn
 sa madaling sabi nama, i, nagcataon
 nagcaron nang isang noong "oposiciуn"
 sa tanang Diбcono mag "cura" ang layon.

 Noon ay "vacante" yaong catungculan
 segundo curato sa sagrariong mahal
 nang bunying S. Pedro balitang Catedral
 sa sangcapuluan nang Maynilang bayan.

 Sa guinauang ito: "oposiciуng" tiquнs
 nan~guna sa lahat si Burgos na ibig,
 caya tinamу niya sa talas nang isip
 gayong "Pagcucurang" caloob nang Lan~git.

 Ang tungcol na ito hindi matatamу
 nang sino't alin mang cahit may "empeсo",
 cungdi ang may taglay pagca Presbнtero
 ay siyang marapat na magcamit nito.

 N~guni at sa dunong nitong ating Burgos
 baga ma't Diбcono ay quinamtang lubуs
 palibhasa dising naasa sa Dios
 matalinong lubha maganda ang loob.

 Maca ilang buan ay quinamtang cagyat
 pagca licenciado sa bunying «faculcad»
 niyaong filosofнa sa gayong capahat,
 gayong pag-aaral na lubhang mahirap.

 Hindi nacaraan ang malaong arao
 nahalal na mulн siya, i, maguing "fiscal"
 sa "juzgadong" sacdal "eclesiбsticong" hirang
 at sa "ceremonias" ay "maestro" din naman.

 Ito ay caloob nang daquilang Rector
 sa Sto. Tomбs n~ga, mula sa di gayong
 carunun~gan niya na ualang caucol
 na napagquiquita nang tanang naroon.

 Nang ito'y matamу dito na nagcamit
 nang dan~gal na lalong ualang cahulilip
 caya ang bala na n~ga nagalang na tiquis
 baga ma't matanda't caniyang cauan~gis.

 Ang boong Maynila dito na nagtaca
 sa dunong na in~gat ualang macapara
 nitong ating Burgos na caaya-aya
 pati n~g ugali at loob na dala.

 Di pa nagluluat ang panahong ito
 n~g caniyang pagtangap ng lahat n~g «grado»,
 ano't nagcataon sa Espaсang reino
 nagcaron n~g isang malaqui n~gang gulo.

 Ito'y noong taуng isang libong ganap
 ualong daan anim na puo't ualong singcad
 buan n~g Septiembre sa istoriang saad
 n~g ito'y mangyari caguluhang cagyat.

 Dalauang binata ang naguing pan~gulo
 na taga Maynila, Manuel at Antonio
 Regidor ang n~galan sa nangyaring gulo
 sa bayang Espaсa niyaong unang daco.

 Caguluhang ito ay ualang ano man,
 na hindi n~ga gulo n~g pagpapatayan,
 cung di isa lamang na pag-uusapan
 n~g Fraile't Tagalog sa Gobiernong mahal.

 Pagtatalong ito ay di nai-iba
 cung di yaong gustу nito n~gang dalaua
 ang magcaron dito mabuting reforma
 n~g pamamahala tayong lahat baga.

 Ang tanang clйrigo, ang dapat n~ga lamang
 mag cura sa lahat m~ga bayan bayan
 nitong Filipinas, at magcaron naman
 n~g representacion de Cortes ang n~galan.

 At cusang baguhin, pag-ayusing cagyat
 ang escuelang bayan at colegiong lahat,
 at ito'y ibigay ang siyang marapat
 sa Paring tagalog tubong Filipinas.

 Ang gayong usapнn ay lumaquing tunay
 ang lahat nang Fraile'y pauang naguluhan,
 caya't napilitang sila ay naghalal
 n~g Procuradores na Fraile rin naman.

 Si Fray Josй Checa at Fray Joaquin Coria
 ang naguing defensor taga usig baga
 ng usapнng ito sa dalaua'y habla
 na taga Maynila sa baya'y may sinta.

 Sa lahat n~g «diario» ang usapнng ito
 sa Corte n~g Madrid nalagdang totoo't
 pauang naaayon tanang artнculo
 sa tanang tagalog, Fraile siyang talo.

 Baquit ang isa pa naquiayong tunay
 isang tubo rito na naguing general
 D. Josй Orosco Zuсiga ang n~galan
 at iba pa n~gani na may catungculan.

 Na sina D. Juan Zбenz de Vismanos[1]
 Josй Ochoteco[2], Rafael[3] na bantog
 Garcнa Lуpez n~gani ang pan~galang lubуs
 n~g m~ga nag-usig na pauang tagalog.

 Sa pagtulong nito na lubhang malihim,
 ang lahat n~g Fraile ay di napatiguil,
 lalong inululan n~g galit na tambing
 sa dalauang ito na Regidor natin.

 Lalong lalo na n~ga n~g sila'y lantacan
 sa diariong «Discuciуn»[4] halos arao arao
 n~g binatang Manuel, Fraileng calahatan
 lalong nan~gag-usig panalo'y macamtan.

 Dito na si Burgos cusang sumulat na
 ilang «artнculong» casagutan baga
 sa lagdang sinulat n~g Fraileng si Coriang
 naquiquipagtalo mag-uagui ang pita.

 Sa usapнng ito n~g cusang malaman,
 ang ating si Burgos dito ay capisan,
 ang lahat n~g Fraile lubуs n~g tumahan,
 tinimpi sa loob yaong cagalitan.

 Dito na umusbong sa canilang dibdib
 si Josй Burgos n~ga ay sinumpang tiquнs
 at paghigantihan gauan niyaong pan~git
 lihim na pacanб na asal balauis.

 Baga ma't gayon na ay cusang tumiguil
 ang lahat n~g Fraile sa gayong usapнn,
 di rin naampat at napatuloy rin
 sapagca't tumauid sa lupain natin.

 Sa boong lauigan nitong Filipinas
 caguluhang ito cusang lumaganap
 dahil sa ang lahat na Fraileng dulin~gбs
 ay pauang nagbago n~g ugaling in~gat.

 Yaong pan~gan~gamcam siyang natutuhan
 nang lupa at buquid sa catagaluga't
 cusang pataasin ang dating cabuisan
 n~g m~ga hacienda na atin di't tunay.

 Caya siyang mula n~g panghihimagsнc
 niyaong si Eduardo Camerinong sulit
 na taga Caviteng nahalal na tiquнs
 pan~gulo sa hocbo na pauang nilupig.

 Isa pang casama ni Eduardong hirang
 ay yaong si Luis Parang ang pan~galan
 na siyang namuno sa bayan n~g Tan~guay
 n~g paghihimagsic sa Fraileng sucaban.

 Ang bayan n~g Imus noo'y gulongulo
 sapagca't nacuha nitong si Eduardo
 caya't n~g mahuli ang dalauang "lego"
 sa "casa hacienda" binitay n~ga nito.

 N~g ito'y matanto n~g bunying general
 nagulo ang diua caya't naisipan
 tumauag n~g pulong sa lahat n~g mahal
 na m~ga tagalog n~g ito'y mahusay.

 Pagca't yaong gulу lubhang malaqui na
 di na naapula ano mang gauin niya,
 hangang sa inabot ang «casa hacienda»
 sinilabang tunay n~g nag si pag alsб.

 Caya naisipan n~g upang tumahan
 caguluhang ito nasabing general,
 ang tanang tagalog na may carunun~gan
 at caunting yaman bigyang catungculan.

 Caya n~ga't inipon si Roxas, Vismanos,
 Ascarraga't Tuбson, Gonzбlez na lubуs,
 Padilla't Esquivel, si Calderуng bantog
 saca si Icasa pauang filipinos.

 Sila hindi iba ay cusang nahalal
 «vocales civiles» na puno sa bayan,
 saca n~ga sinunod ang ilang cabanghay
 niyong cay Regidor «reformas» na tanan.

 Dito na naghalal sa corte n~g Madrid
 n~g isang Comisiуn sa nag-uusig
 nitong si Regidor na di naiidlip
 tayong calahatan mapaiguing tiquнs.

 Caya ang Ministro de Ultramar noon
 ay siyang namuno gayong pagpupulong,
 at ang m~ga vocal sa ganitong layon
 m~ga generales na ualang caucol.

 Na sina Orosco, Saportillang tunay
 Gandara at sina Ochoteco naman,
 Coballes na pauang coroneles lamang
 Rodriguez, Bona't Pillon iba pang capisan.

 Ang pulong na ito pauang nag caisa
 at pinaayunan ang tanang "reforma"
 nitong si Regidor na capisan nila
 gayong pag-uusap sa guinauang junta.

 Caya n~g matapos itong pag-uusap
 dito sa Maynila'y pinahatid agad
 niyaong capulun~gan sa Madrid na hayag
 ang naguing pasiya n~g upang malutas.

 N~guni sa samб din n~g pamamahala
 n~g Gobierno rito'y isinalamuha
 sa "junta" n~ga rito yaong fraileng madla
 nala n~g inimbot cundi ang masamб.

 Dina naalala itong ating Burgos
 doo'y isinama't cusang inilahуc
 caya sa uala rin dito'y napanuod
 na "caliuanagan" tanang filipinos.

 Sa gayong nangyari yaong caguluhan
 dito sa Maynila, Bulacan at Tan~guay
 Silan~ga't iba pang m~ga lalauigan
 ay lalong lumubha apuy ang cabagay.

 Ang man~ga pinuno't tanang autoridad
 dito sa Maynila'y nagulong cagyat
 caya napatulong sa loob na tapat
 n~g m~ga tagalog may dunong na in~gat.

 N~g upang maampat cusang mapatiguil
 caguluhang ito na ualang cahambing
 caya sinunod na ang lahat n~g hilнng
 n~g tanang tagalog may dunong na tambing.

 Si Padre Gуmez n~ga ang siyang guinaua
 comisiуng nahalal cusang papayapa
 sa cay Camerino na naghimagsic n~ga
 sa bayan n~g Tan~guay, Imus na daquila.

 N~g ito'y parunan niyaong Padre Gуmez
 ay hindi nalaon ang paghihimagsic,
 dahil sa pan~gaco n~g autoridades
 sa tanang tagalog na nag-alsang tiquнs.

 Caya ang "tratado" biglang pinirmahan
 sa bayang Navotas n~g bunying general
 sa pinamansagang balitang tulisan
 na si Camerino at si Luis Parang.

 Ang lahat n~g Fraile noo'y nan~gag-galбc
 pagca't napayapa caguluhang cagyat,
 at tanang «hacienda» nilang ini-in~gat,
 ay muling babalic na di magluluat.

 Baga ma't sila'y cusang nagastahan
 nag-gugol n~g pilac na hindi mabilang,
 di na alumana humusay n~ga lamang
 lacad n~g panahong man~ga caguluhan.

 Ang general noong balitang D. Cбrlos
 de la Torre n~gani ang pan~galang lubуs
 na naguing mabuti sa man~ga tagalog
 at sa tanang Fraileng nag-asal balaquiot.

 Nabalita naman sa panahong yaon
 ang ating si Gуmez cura sa Bacoor
 dahil sa guinaua at pag dedefensor
 sa tanang tagalog na piniit noon.

 At gayon din naman sa pagpapahusay
 sa nangyaring gulу sa bayan n~g Tan~guay,
 caya yaong puri at uagбs na dan~gal
 ay tinamу niya sa catagalugan.

 Dahil sa mahiguit na tatlong libong ganap
 ang napi-it noon tagalog na lahat
 na napacaualan cay Gуmez nagbuhat
 sa cбrcel n~g dusa na dilang bagabag.

 At pati ni Parang sampuo ni Eduardo
 cusa ring nagcamit n~g mabuting trato
 sa man~ga castila tumirб pa rito
 sa bayang Maalat may «penciуng» totoo.

 Saca sinunod pa ang pinag-usapan
 niyaong caayusang magcura sa bayan
 at yaong "reforma" niyaong pag-aaral
 ay pinaghusay din na hindi naluatan.

 Nagcaroon pa noon n~g carrera civil
 lahat n~g tagalog may dunong na tambing
 caya si Vivencio del Rosario natin
 sa Lagunang bayan ay nag alcalde rin.

 At si D. Mariano Villafranca naman
 sa bayang Misamis alcaldeng nahalal
 na pauang tagalog may dunong na taglay
 nagcamit n~g tungcol sa cacastilaan.

 Nagcaroon pa rito n~g m~ga Jueces
 pauang filipino't man~ga Relatores,
 at lahat pa disin n~g m~ga napiit
 dito nacauala't cusang nacaalis.

 Pinatiguil pa n~ga ang pag-eembargo
 sa tanang lupain n~g naramay rito,
 at pinagalang pa man~ga bahay dito
 sa tanang justicia nagalang totoo.

 Sa madali't sabi ating pagbalican:
 ang cusang sinapit nitong si Luis Parang
 sampuo ni Eduardo Camerinong hirang
 niyaong macaraan yaong ilang arao.

 Pagca't di nalaon sila ay piniit
 pinatay sa bitay, sa namucong galit
 sa dibdib n~g tanang Fraileng m~ga ganid
 uala n~g inimbot cung di gauang pan~git.

 Sila'y nag-gasta rin n~g lubhang malihim
 sa general ditong lumabo ang tin~gin
 sa saganang pilac canilang inyahin
 mapapatay lamang dalauang butihin.

 Naualang halaga ang pinag-usapan
 tratadong guinaua sa Malabуng bayan
 at cusang naniniig lubos na guinitao
 pagtin~gin sa yaman nasabing general.

 Nagn~git-n~git na naman n~g ito'y matalуs
 ang lahat n~g dibdib n~g m~ga tagalog,
 n~guni't sa uala rin dito ay inabot
 caguluhan baga gaya n~g natapus.

 Sa panahуng ito siyang pagcacamit
 nitong ating Burgos «ordeng» ninanais
 niyaong Pagcapari sa tanang tiniis
 man~ga cahirapan na ualang cauan~gis.

 Hindi n~ga nalaon na nagcantamisa,
 sa ating Catedral nahalal na cura,
 at siyang pagtamу n~g mahal na «borla»
 niyaong pagca "Doctor" sa Santa Teologнa.

 Saca sa Derecho Canуnicong mahal
 ay gayon din naman "Doctor" na mahusay
 caya sa Tribunal n~g exameng tunay
 naquiquialam na sa colegiong tanan.

 Caya bala noong ibig na cumuha
 magcamit n~g grado sa facultad baga
 sa Santa Teologia't bunying Filosofнa
 at sa Canуnico daraan sa caniya.

 Sapagca't n~ga siya nahalal na cagyat
 na "Examinador" at una sa lahat
 cusang "eexamen" estudiong facultad
 na sino ma't aling ibig macalabas.

 Sa caniyang pagsunod sa tungcol na dala
 naguing masamб siya sa fraileng lahat na;
 datapua gayon man di cumibo sila
 uari hindi pansin tanang naquiquita.

 Cusang nagsaloob higantihan lamang
 putulin ang gayong man~ga cahigpitan
 n~g pag-eexamen sa sino't alin man
 sa Fraileng capua lipуs n~g casam-an.

 Caya ang nangyari n~g lumubhang tiquнs
 yaong pag n~gin~gitn~git cay Burgos na ibig
 dito na ang lahat; ang Fraile'y lumupнt
 sa Paring tagalog na casanib-sanib.

 N~g ito'y malaman nitong Burgos natin.
 lahat n~g capua ay inipong tambing
 pinaquipagtalo lahat n~g inilнng
 na Paring tagalog n~g Fraileng butihin.

 Sa nangyaring ito, dito na inusig
 sa Arzobispado ang leyes ni Moret
 ay sundin totoo pagca't natititic
 sa pinag-usapan ito'y susunding pilit.

 N~g ito'y matanto n~g fraileng si Roxas
 Cornejo, Ariaga, Cabrerang dulin~gбs,
 Pardo, Gala't ibang lumahуc na cagyat
 si Padre Burgos n~ga cusang pinaghanap.

 At ipinaglaban canilang catuiran
 cahit nalilicу sa magandang daan;
 n~guni't sa uala rin silang hinanganan
 cung di yaong hiyб na ualang cabagay.

 Sapagca't n~ga sila'y nan~gabilangу pa,
 ang canilang ari enembargong sadiya
 sa nangyaring ito na usapнn nila
 sa bunying Juzgado Eclesiбstico baga.

 N~g ito'y masapit nilang calahatan
 sila'y nacaisip pasaclolong tunay
 sa cay P. Burgos at paquiusapan,
 n~g sa pagcapiit macalabas lamang.

 Gayon din ang tanang man~ga Presbнtero
 na pauang linupig man~ga fraileng ito
 sampuo niyaong ibang man~ga filipino,
 cay P. Burgos din ay napasaclolo.

 Sa nangyaring ito itong ating Burgos
 hindi nagmalaqui't pinaquingang lubуs,
 ang sa tanang Fraile at man~ga tagalog
 man~ga paquiusap sa gayong inabot.

 Siya n~ga'y naggugol lubos nagcagasta
 na hindi sinin~gil capaguran niya,
 sa fraile't tagalog n~g macamtan nila
 ang pagcacauala sa cбrcel n~g dusa.

 Itong si Fray Galan recoletong hirang
 si Fray Ariaga franciscano naman
 at si Fray Cornejo Domenicong tunay:
 si Padre Burgos n~ga siyang nagsangalang.

 Sila'y napabalic at cusang nagcura
 sa bayang tagalog dating lagay nila
 at ang ari nila na enembago baga
 ay cusang nagbalic na caracaraca.

 Sa panahуng нto lubos nagcaroon din
 n~g isang sumbong n~ga taga S. Rafael
 sacop n~g Bulacan mula baga't dahil
 sa canilang cura na nag-asal suail.

 Caya ang guinaua dagling pinatauag
 ni Padre Burgos n~ga't inaralang cagyat
 na sa uli't uli ang guinauang lahat
 huag n~g gagauin sapagca't di tapat.

 Ito hindi iba ay si Fray Antonio
 Piernavieja n~gani bunying agustino
 totoong nasinsay, cusang umabuso
 sa ipinag-uutos n~g Eclesiбstico.

 Macaraan ito ay hindi naluatan
 sa Corte n~g Madrid may isang lumitao
 diariong casang-ayon n~g catagalugan
 «Eco Filipino» ang siyang pan~galan.

 Dito n~ga si Burgos ay cusang tumulong
 naggugol n~g yaman at sampuo n~g dunong
 upan n~g lumauig at cusang yumabong
 magcaroon n~g madla na m~ga suscritor.

 Nagtayу rin naman isang capisanan
 dito sa Maynila sa nagpapaaral
 sa reinong Espaсa filipinong tanan
 ibig na dumunong lahat ay malaman.

 Caya sa dalauang Regidor na tiquнs
 nangyaring lumagda n~g usiguing pilit
 tanang filipinos may dunong sa Madrid
 magcamit tнtulo't condecoraciones.

 At gayon din naman ang catagalugan
 cusang natatan~gi't may in~gat na yaman
 nagcarуn nang uagбs bunying catungculan
 sa lahat nang poуc nang sangcapuluan.

 Saca isinunod na caniyang inusig
 yaong pagcucura nang fraileng balauнs
 sa bayang tagalog sila'y mapaalis
 at pauang clйrigo ang siyang mapalit.

 Dito pinasunod utos sa "Concilio
 ni Trento" ang tauag at biling totoo
 marapat na sundin nang simbahan dito
 nang man~ga castila sa silan~ganang daco.

 At sinabi pa niyang ipinagmatigбs
 sa lahat nang fraile cun ang caniyang han~gad
 ay hindi susundin arao'y di lilipas
 sila'y pasasacop sa inglйs na cagyat.

 Caya ang nangyari lumagdб pagcuan
 nang isang "escrito't" inihaying tunay
 sa Ministrong hayбg nang bunying Ultramar
 sa reinong Espaсa na cabalitaan.

 N~guni't bago ito ipinadalang lubуs
 cay Izquierdong hirang general na bantуg
 ay nuhang sanguni't bilang pahintulot
 nang huag masinsay sa catouirang puspos.

 Ang escritong ito'y pinaayunan niya
 at pinapirmahan bago ipinadala
 cay Padre Mendoza[5] Lasa[6] at Sevilla[7]
 Danda't[8] del Rosario[9] Guevara't[10] Zamora[11].

 Napisang parito sina Desiderio,[12]
 Hilario del Pilar, Gainsa't Gimeno[13]
 Roxas,[14] Regidor,[15] Ramirez[16] parito
 Calderу't[17] Esquivel[18] iba pang totoo.

 Gaya ni na Tisca[19] at sina de la Rosa[20]
 Acuelle[21] at Agustin[22] pauang nagsipirma
 sa escritong yaon cusang pinadala
 sa Corte nang Madrid nang caracaraca.

 Parang naligalig fraileng calahatan
 sa nangyaring itong man~ga caisipan
 nitong Burgos natin caya silang tanan
 sinilaban n~gani niyaong cagalitan.

 Dito na isinumpб nag-isip nang cagyat
 na paghigantihбn, caya silang lahat
 cusang nagpupulong halos oras-oras
 cung anong magaling nang ito'y maampat.

 Lalong-lalo na n~ga fraileng recoleto
 at ang dominico siyang gulуng-gulу
 dito sa nangyaring hindi mamagcano
 caya silang tunay ang mausig dito.

 Caya niyaong minsang sila ay magjunta
 Prior sa convento nang Recoletos baga
 sa bayan nang Tan~guay na ang n~galang dala
 Fray Mariano Gуmez dito naquisama.

 At gayon din naman ang castilang uldуg
 Fray Antonio Rufian уrden S. Juan de Dios
 ay nacasama rin at silang tibobos
 nan~gacong gagauang higanti cay Burgos.

 Sa pan~gacong ito dito nan~gagalac
 ang lahat n~g fraileng may galit na in~gat
 sa cay Dr. Josй at maipahahamac
 nang dalauang ito na magcapua oslac.

 Hindi na naglicat nang magcahiualay
 itong man~ga fraile na aquing sinaysay
 mabuting paraan mapapatay lamang
 ang naguing catotong quinagagalitan.

 Caya ang na-isip nitong si Fray Gуmez
 si Miguel Zaldua[23] at ang casing ibig
 cusang hinicayat na sulsulang pilit
 tanang sa Arcenal jornalerong tiquнs.

 Upang silang tanang tumutol na cagyat
 sa upahang dati cung hindi itaas
 at siyang bahala cusang magliligtas
 cung ito'y umabot sa di hinahagap.

 Sa paquiquinyig n~ga ni Miguel Zaldua
 sa aral nang fraile'y cusang inaquit na
 tanang jornalero sa Arcenal baga
 na sila'y tumutol sa ugaling upa.

 Cung sacasacaling ayao na itaas
 sila'y man~gag-alsa huag na magulat
 sapagca't tutulong ang caual na lahat
 sa Maynila't Tan~guay at pauang casabuat.

 Napahinuhod n~ga, ang lahat nang jornal
 sa mabuting aquit ni Zalduang nasinsбy
 caya ang guinaua nitong Fray Rufian
 umisip naman siya nang ibang paraan.

 Caya ang sumagui sa caniyang acala
 sina Montesino't Morquechong daquila
 pinaquiusapan na tulun~gang sadiya
 ang lahat nang jornal sa pag-aalsa n~ga.

 Ang dalauang ito ay castilang taal
 na capua tenienteng napipiit lamang
 sa Castillong sacdal sa bayan nang Tan~guay
 n~gala'y San Felipe lipуs cahirapan.

 Sa sabing matamis sa dalauang ito
 ay hindi tumangui sumagot nang oo
 upang sila lamang macalabas dito
 sa pagcacapiit doon sa Castillo.

 Ang lihim na ito ay hindi nagdaan
 arao nang sбbado dumating na tunay
 nang pagbabayaran sa lahat nang jornal
 na nagsisigaua doon sa Arcenal.

 Icadalauang puo buan nang Enero
 siyang cabilan~gan nang arao na ito
 caya nagsitutol, sinunod ang trato
 nang sila'y bayaran sa di nila gusto.

 Nang ito'y matanto nang coronel Buttler
 bunying Gobernador nang caual na tambing
 sa lalauigang Tan~guay ay hindi pinansin
 reclamo nang jornal na ualang cahambing.

 Ang caniyang guinaua umaga nang lingo
 humin~gi nang "fuerza" sa General dito
 hayбg na Izquierdo pagca't natanto nito
 ang lahat nang jornal ibig na mangulo.

 Naisipang isa pahaliling tunay
 nang oras ding ito sa isang capantay
 nang coronel Roxas nang di niya camtan
 yaong caguluhan naramdamang tunay.

 Saca pinaglirip sa sariling isip
 magcaroon man siya nang caual na cabig,
 cung uala naman siyang escuadra sa tubig
 ay uala rin anyang tunay masasapit.

 Pagca't ang nangyari guinaua ni Mac-Rohon
 contra-almirante sa escuadra noon
 tanang caсonero nang panahong yaon
 ay pauang dinala sa Isla del Sur[24].

 Sucat na natira dito ay iisa
 caya't si Buttler nagpumilit baga
 ang lupa nang Tan~guay iuan muna niya
 nang huag nang datnin caguluhang sadya.

 Capagdaca naman caniyang cahilin~gan
 ay agad inamin biglang pinayagan
 nang caniyang general Izquierdong maran~gal
 nang umagang yaon na hindi lumiban.

 N~guni't bago siya sa Tan~guay umalis
 sina Montesino't Morquechong nasambit
 ay caniyang hini~ging dito na mapiit
 sa Maynilang Ciudad na sacdal nang diquit.

 Cahilin~gang ito ay di na nahintay
 sapagca't gulу na ang lahat nang jornal
 sa hindi pagpayag sa ibinibigay
 dating caupahбn, caya binayaan.

 Ugali't salita madaling malutas
 nang ito'y matanto ni Rufiang dulin~gбs
 lalong sinulsulan jornal na alin~gas
 sila'y maghimagsic sa castilang lahat.

 Sinabi pa nito huag mag-alaala
 sila'y tutulun~gan tanang caual baga
 dito sa Maynila Infanterнa't Guнa
 sampuong artillero na ualang pagsala.

 At hindi dadaan dugtong na sinambit
 ang mamayang gabi mag-aalsang pilit
 ang taga Maynila cung inyong marin~gig
 ang putucan doon sumabay na tiquнs.

 Aco ma'y castila muli pang uinica
 nitong si Fray Rufian uldуg na cuhilб,
 n~guni't sa aua co sa inyo n~gang paua
 dugу co'y naculo sa tanang castila.

 Caya sa hatol co cayo ay sumunod
 nang cayo'y lumaya na man~ga tagalog
 huag naman cayong magcaroong lubуs
 niyaong «desconfianza» sa ipinatalуs.

 Sapagca n~ga't aco'y catotong mahigpit
 ni Burgos n~ga ninyo at caisang isip
 sa nilalayon niya na lubhang mapilit
 ang pananarili ay macamtang tiquнs.

 Caya cun sacali cayo'y man~gagdiuang
 ay inyong ihiyao si Burgos mabuhay
 at ang Filipinas guilio ninyong bayan
 Espaсa'y mamatay, mamatay na tunay.

 Sa «enga~nong» ito sa hina nang isip
 niyaong man~ga jornal sila ay naquinyig
 sa hicayat nitong lalaquing mabait
 uala nang inimbot cundi gauang lihis.

 Sa madaling tacbo nang panaho't oras
 yaong cagabihan sumapit na cagyat
 ano't nagcataon parang pinagtiyap
 pista sa San Anton[25] guinauang magalac.

 Nagcaroon nang putoc castillo at bomba
 cuites saca luces na ualang capara
 sa boong magdamag at iba pang sayб
 na nacauiuili sa guinauang pista.

 Caya n~ga't maraming tauong nagsidalу
 taga ibang pooc na di mamagcano
 sa canilang toua sa pistang ganito
 na sa cailan man di naquiquita ito.

 Baquit nasabay pa ang pistб n~g Calmйn
 na pinagsasayб na ualang cahambing,
 fraileng recoleto pauang nahihimpil
 sa San Sebastian n~ga pooc na maalio.

 Sa sabing matulin itong casayahan
 dito sa Maynila nang cusang malaman
 jornales sa Tan~guay paua nang gumalao
 hindi naapula nang sino't alin man.

 Sapagca't acala nitong nan~ga-aquit
 nang fraileng si Rufian putуc na narin~gig
 dito sa Maynila ay paghihimagsic
 man~ga taga rito cay Burgos na cabig.

 Ang man~ga marino sampuong infanteria
 man~ga artillerong nasa sa muralla
 na pauang tagalog dito sumunod na
 na naquigalao din sa jornal sumama.

 Dito si Lamadrid sargentong ilongo
 hindi nagpabaya't agad sumaclolo
 pinatбy ang pъno pauang castellano
 ang gradong teniente nilagay na rito.

 Sina Montesino at Morquecho naman
 lumagay sa lugar sumanib sa caual
 caya't pinaghati ang fuerzas na tanan
 saca namiyapis nang ualang cabagay.

 Caya ang putucan nang caсуn at barнl
 sa boong magdamag hindi nagtitiguil
 natalacsбng bangcay di maipagturing
 nang man~ga castila't tagalog na tambing.

 Gobernador Roxas mabuti na lamang
 agad nacatacas at hindi napatбy
 caya't nacuha pa sa acay na caual
 ni coronel Sawa cusang naquipisan.

 Sila'y nagsihanay hangang umumaga
 sa calle principal niyaong Porto Vaga
 na naquiquisagуt sa putucan baga
 nang naghihimagsic na aquing binadya.

 At caracaraca siya'y nagpa-atas
 cay Izquierdong hayбg n~g isang calatas
 ang bagay na ito'y ipinatalastas
 upang sila doon abuluyang cagyat.

 Nang ito'y matanto nitong si Izquierdo
 sumubу ang galit na di mamagcano
 caya capagdaca ang tanang sundalo
 dito sa Maynila ay pinasaclolo.

 Ang segundo cabong general Espinar
 ay siyang umacay sa dinalang caual
 pauang voluntario cubano n~gang tunay
 ang iba'y castila't tagalog din naman.

 Silang calahatan nagsilulang cagyat
 sa man~ga vapores na hindi nagluat
 at doon huminto na cusang sumadsad
 sa Puerto nang Tan~guay na ualang bagabag.

 Nang sa Kabite n~ga sila'y magsidating
 general Espinar nag-utos na tambing
 na aniya't panhiqui't agad salacayin
 ang muog na yaong ualang macahambing.

 At ang baua't doo'y inyong maabutan
 babaye ma't bбta ay pataying tanбn
 huag paligtasin ang sino't alin man
 tungcуl filipino naguing cautusбn.

 Ang utos na ito ay biglang sinunod
 nang lahat nang caual na pauang cubanos
 caya naman dito ang man~ga tagalog
 cusang nagpaquita nang tapang na impoc.

 Ang pagpapatayan sabihin pa baga
 dugу'y umaagos batis ang capara
 bangcay natalacsбn sa guitna nang plaza
 niyaong Porto Vaga gayong pagbabaca.

 N~guni't sa dayucdуc at quinamtang puyat
 nang man~ga tagalog sa boong magdamag
 quinulang nang palad caya't napahamac
 sila ay nagapi nang man~ga calamas.

 Baquit quinulang pa nang polvora't bala
 lalong cailan~gan sa paquiquibaca
 caya di mangyaring tumagal pa sila
 sa paghihimagsic nilang lahat baga.

 Utos ni Espinar dito na sinunуd
 militar ma't hindi ay cusang tinapos
 sargento Lamadrid at si Montesinos
 siyang unang unang namatбy na lubуs.

 Yaong si Morquecho ang quinana naman
 nang caniyang maquita na uala nang daan
 nirevolver niya caniyang palipisan
 sa nasang matapos ang in~gat na bъhay.

 Dapoua't di nangyaring namatбy na tiquнs
 cung di nang icatlong arao nang sumapit
 siyang pagcatapos nang bъhay na quipquip
 nitong si Morquecho na aquing sinambit.

 Lahat nang naculong na di nacalabбs
 sa muog nang Tan~guay ay pauang nautбs
 parang hinocoman ang nacacatulad
 canilang sinapit gayong paglalamas.

 Ang iba'y sa tacot sa dagat nagtalуn
 nasang mailigtas ang bъhay sa lan~gуy
 n~guni't nahuli rin nang caсonero roon
 cusang nagtatanod na ualang caucol.

 Ang ibang nagtago at hindi gumalao
 sa sariling bahay tinacas na tanan
 at pinagbabaril yaong iba naman
 dito sa Maynila ay dinalang tunay.

 Hindi n~ga nalao't binitay na cagyat
 nang icadalauang puo't isa ang saad
 nang buang Enero't ualang nacaligtas
 ni isa man lamang sa canilang lahat.

 Tanang man~ga presong cusang nagdudusa
 doon sa Arcenal di nacalabas baga
 sa paghihimagsic ay biglang dinala
 cusang dinestierro doon sa Paragua.

 Ang fraileng si Rufian na umaquit dito
 sa nan~gapahamac doon sa Castillo
 nang magcagulo na'y nagtagong totoo
 ang toua'y malaqui na di mamagcano.

 Pagca't inacala'y cusang masusunod
 ang bumucong nais nang capua balaquiot
 fraileng solopicб caisa nang suot
 na maipabitay ang ating si Burgos.

 Caya nang maquita at siya'y matuclбs
 nang capua castila inalpasang agad
 pagca't quinatuiran siya rao'y nalalabas
 sa alsahang yaon nang nan~gapahamac.

 Dito sa Maynila ay hindi nagtagal
 sa Reinong Espaсa'y omoui pagcuan
 sapagca't inisip maca pa macunan
 niyaong declaraciуn gayong caguluhan.

 Sa nangyaring ito ang lahat nang fraile
 pauang nan~gagalac hindi mapacali
 at cusang nilacad lihim sa sarili
 si P. Burgos n~ga'y cusang ipaputi.

 Ugali't salita caguluhang ito
 ipagpatuloy co sa man~ga marino
 na nasa Arcenal nang matanto ito
 dito nagsilaban nang di mamagcano.

 Halos patay na n~ga nagsisilaban pa
 sa man~ga castilang canilang cabaca
 at isinusumpa fraileng lahat baga
 hangang ipiniquit yaong man~ga matб.

 Ang ibang nahuli doon sa Arcenal
 babaye at bata matanda't hindi man
 sa caсonero n~ga'y pauang isinacay
 saca ipiniit na pinarusahan.

 Hindi naluata't sa corte nang Madrid
 ibinigay alam ang paghihimagsic
 nang taga Kabite ni Izquierdong tiquнs
 general na hayag na sacdal nang lupнt.

 Sa bunying Ministro n~g Guerra't Marina
 doon n~ga dumatal bigay alam niya
 caya capagdaca ay sinagуt siya
 maghalбl nang Fiscal taga usig baga.

 Dito na inusig at cusang hinusay
 nang naturang Fiscal ang tanang nadamay
 sa nan~gaghimagsic sa lauigang Tan~guay
 at pinarusahan ang may casalanan.

 Binigyang indulto iba naman dito
 ualang man~ga malay sa nangyaring gulу
 n~guni't yaong ibang may salang totoo
 lalong nahigpitan sa pagcaca-preso.

 Dito na hinuli si Miguel Zaldua
 naguing artillero nang panahуng una,
 na nan~gan~galacal nang talacsang baga
 doon sa Kaсacaw, sa Udiong ang cuha.

 Caya nang piniit siya'y cabubuhat
 sa pan~gan~galacal na dati niyang hanap
 nasa lorcha pa n~ga nang dacping cagyat
 pati nang asauang pinacaliliyag.

 Sila'y itinuloy nang caracaraca
 doon sa Bilibid na piitang sadiya
 na di man quinunan declaraciуn baga
 at caagad-agad sila'y pinagdusa.

 Yaong diligencia'y cusang itinuloy
 nang nasabing Fiscal nahalбl n~ga noon,
 upang mapag-usig nan~gulo sa gayong
 man~ga caguluhan na ualang caucol.

 Nang maliuanagan dito lumabas na
 sa declaraciones na guinaua nila
 ang cusang nan~gulo sa caguluhan baga
 na nangyari noon na ualang capara.

 Ang unang lumabas di umano'y Imperio
 ang nasang itayу tanang filipino,
 at ang Emperador na lumabas dito
 si D. Joaquin Pardo de Taverang totoo.

 Ang man~ga ministros si Burgos at Basa
 Antonio Regidor, Paraiso't iba
 dito ay nadamay ualang malay baga
 caya nang dinaquip pauang napataca.

 Nang ito'y matanto man~ga fraileng lahat
 pauang nan~gagulу ang isip na in~gat
 caya ang guinaua'y canilang nilacad
 upang nang mabago ang sa unang hagap.

 Dito na n~ga sila gumaua nang pulong
 anila'y mabuti magcontribuciуn
 nang ang ating nasang nilalayon-layon
 ay cusang matupad sa habang panahуn.

 Sa pasiyang ito'y pauang nagsi-amin
 ni isa'y uala mang tumutol na tambing
 caya't nan~gag-gugol nang lubhang malihim
 sambuntong salapi cay Izquierdong saquнm.

 Ipinagpilitan ang nan~gulo dito
 ang bunying si Burgos sa nangyaring gulу
 caya ang marapat baguhing totoo
 ang sa diligenciang guinaua nang daco.

 Caya sa pagdin~gig at cusang pagtitig
 niyong si Izquierdo sa salaping tiquнs
 yaong diligencia ay binagong pilit
 sinunod ang nasa nang fraileng balauis.

 Dito na lumabas nang ito'y mabago
 caya nan~gag-alsб man~ga filipino
 sa lalauigang Tan~guay ang nasang totoo
 maguing Repъblica ang lupaing itу.

 At cusang nahalбl Presidenteng lubуs
 ang ating marunong na si Dr. Burgos
 at ang man~ga hayag na m~ga Ministros
 ay ang natatalб dito ay casunod.

 Si Pardo Tavera siyang sa Estado
 sa Hacienda naman ay si Paraiso
 si A. Regidor siyang sa Gobierno
 si Marнa Basa nama'y siyang sa Fomento.

 At si Maurante siyang sa Marina
 at si Mauricio siyang sa de Guerra
 marami pang iba dito ay nasama
 cusang idinamay binigyan nang sala.

 Caya n~ga pagdaca ang lahat nang ito
 sa lacбs nang cuarta ay pauang napreso
 ang abang catuiran nalugmoc na rito
 sa abбng candun~gan nang dusang totoo.

 Bucуd pa sa rito ay pauang nadamay
 sina Padre Lara, Sevilla at Dandan,
 Rosario, Guevarra, Hilario del Pilar,
 Tuason, Desiderio tagalog na tanбn.

 Saca sina Sбnchez, Leуn at Carrillo,
 Enriquez at Serra, Mбximo Paterno
 ay pauang natapon cusang dinestierro
 sa iba't iba n~gang bahagui nang Mundo.

 Natan~gi n~ga lamang sina Padre Burgos,
 Gуmez at Zamora at si Zalduang puspos
 ang hindi natapon at cusang nбsunod
 sa nan~ga destierrong balуt nang himutуc.

 Palibhasa disin sa salaping lacбs
 sa diligencia n~ga pilit na lumabas
 ang apat na ito sa castillong cagyat
 sila ay mapasoc na cusang maghirap.

 Madali't salita ay hindi nagdaan
 yaong isang buan apat na tinuran
 sa sadyang Consejo de Guerra ang n~galan
 sila'y ipinasoc nang pinunong tanбn.

 Lahat nang matouid ni na Padre Burgos,
 Gуmez at Zamora ay pauang naayop
 nang lacбs at bisa nang salaping handуg
 niyong man~ga fraileng asal ay balaquiot.

 Ang Consejong ito nang cusang minulбn
 icadalauang puo't anim yaong bilang
 nang buang Febrero hapon yaong lagay
 nang panahуng lubуs na lubhang mapanglao.

 Baquit ang nahalal Presidenteng tiquнs
 sa gayong Consejo ang sacdal nang lupнt
 Coronel nang hocbу, ang n~galan at sambit
 Francisco Moscoso na ualang cauan~gis.

 Fiscal instructor si Manuel Boscasa
 Comandante naman catungculan niya
 na isa sa man~ga caututan bagб
 nang dila nang fraileng man~ga palamara.

 A las cuatro n~gani nang ito'y minulбn,
 si Padre Burgos n~ga ang una sa tanбn
 sacб isinunod si Zamorang hirang
 at sacб si Gуmez na casamang tunay.

 Anopa't ang lahat na man~ga defensor
 ay ualang nagaua sa Consejong yaon
 palibhasa disin caalam nang pusуng
 na fraileng sucaban caya-napagayуn.

 Pagca't ang lumabбs у hatol na tunay
 ang Pena de Muerte ang siyang cacamtбn
 nang apat na ito sa pagcacadamay
 na parang namuno sa gulуng nagdaan.

 Ang hatol na ito matanto ni Burgos
 ay cusang tumugуn sa Consejong bantуg
 siya'y di papayag sa defensang lubуs
 nang caniyang defensor sa fraileng caumpуc.

 Pagca't aniya siya'y hindi umaamin
 na siyang namuno sa bintang na tambing
 caya't ang tutol niya sa tanбng casalio
 siya'y ualang malay niyaong pagtatacsil.

 Ang bagay na itу di rin pinaquingбn
 nang tanбng doroon cay Burgos na saysay
 palibhasa n~gani sila'y binayaran
 niyong man~ga fraileng higuнt sa halimao.

 Uala ring nangyari cundi ang maghari
 sa canilang dibdib ang masamбng budhi
 na maipapatбy si Burgos na bunyi
 at pati nang tatlу na casamang tan~gi.

 Caya n~ga't ang hatol n~g Consejong hirang
 apat na may sala alisбn nang bъhay
 dalhin sa Capilla doon ay ilagay
 hangбng may panahуn macapan~gumpisбl.

 Sumunуd na arao nang pagca-umaga
 ang plaza de armas pinatanuran na
 isang regimiento hocbуng infanterнa
 sacб ang escuadrуn niyaong caballerнa.

 Caramihang tauo ang siyang casunуd
 na pauang nagtaglay n~g muc-hang malungcot
 sa pagcacaabб nang palad na capуs
 niyaong tatlуng paring bibitaying lubуs.

 Si padre Burgos n~ga siyang unang una
 at si padre Gуmez at padre Zamora
 pauang ualang malay sa atбng na sala
 saca ang dinayang Francisco Zaldua.

 Ang apat na ito't pauang filipinos
 sa bayang tinubua'y maalam umirog
 lalong lalo na n~ga ang daquilang Burgos
 na anбc na tunay tubo sa Ilocos.

 Si padre Zamora tagalog na tunay
 at tubong Maynila sa dacong Pandacan
 na naguing Rector n~ga't Cura sa Catedral
 niyaong nacaraang panahуn at arao.

 Si P. Gуmez naman ay tauong Sta. Crъz
 sacop nang Maynila sa diquнt ay puspуs
 sa lahing mabuti nagbuhat na lubуs
 ang amб at inб mabuti ang loob.

 Sa gremiong Mestizo nang m~ga Sangleyes
 siyang nasasacop cusang natititic
 pagca't siya'y ancбn nang man~ga japonйs
 sa unang daco pa dito'y nagsi-alнs.

 Nang ito'y mag-aral camusmusang edad
 dahil sa naquita sa gayong capahбt
 man~ga catalasan nang isip na in~gat
 at bait na tan~gi na ualang catulad.

 Caya sa talino at dunong na taglay
 siya ay nagpari at nagcurang tunay
 saca nag Vicario Forбneo naman
 sa bayang Bacoor na sacop n~g Tan~guay.

 Cahulihulihan nacamtбng tibobos
 pagca Examinador Sinodal na lubуs
 sa Arzobispado na ualang caayos
 m~ga carunun~gan na caniyang inimpуc.

 At siya rin naman naguing sugong tunay
 nang m~ga castila sa cay Luis Parang
 cusang naghimagsic niyaong dacong arao
 caya siyang mula nang capayapaan.

 Tumulong din naman sa m~ga pag-usig
 nang m~ga tagalog sa cуrte nang Madrid
 ang lahat nang fraile dito'y mapa-alis
 siyang naguing dahil caniyang pagcapiit.

 Ang naguing sundalong si Miguel Zaldua
 taga Camarines Vicol na talagб
 cusang naguing quintos na nahulog bagб
 sa batallуng hayбg niyaong Artilleria.

 Ito'y nadestino sa lauigang Tan~guay
 naguing asistente nang tenienteng hirang
 na si Faustino Villabrilleng tunay
 saca nag-asaua sa isang timtiman.

 Ang timtimang ito na naguing asaua
 ay isang babaye lubуs caquilala
 nang fraileng si Gуmez Recoleto baga
 na Prior sa Tan~guay sa simbahan nila.

 Ito't hindi iba siyang humicayat
 na masamбng fraile sa magcasing liyag
 na paghimagsiquin jornalerong lahat
 doon sa Arsenal cusang napahamac.

 Ito'y siyang mula nang pagcacasama
 at pagcacadamay nang cauauang Zaldua
 na cusang nadaya pati nang asaua
 nitong m~ga fraileng lilo't palamara.

 Sa sabi at saad nang m~ga nagsulit
 ang babayeng ito ay cusang napiit
 sa cбrcel nang dusa n~galan ay Bilibid
 siya ay napasoc nagtiis nang sбquit.

 Bayaang co ito ang ipagtuturing
 ang oras nang gabi nang cusang dumating
 may isang dalaga na lubhang mahinhing
 nag-isip ang tatlo ay cusang agauin.

 Ang n~gala'y Clarita na sacdбl nang gandб
 cusang nagmasaquit nagnasang iadyб
 si na P. Burgos, Gуmez at Zamora
 nang gabн ring yaon doon sa Capilla.

 Caya n~ga humanap nang macacatulong
 at may anim na puo ang caniyang naipon
 pauang sandatahan nang m~ga talibуng
 ang iba'y revolver pistola't remington.

 A las doce n~gani canilang tiapan
 ang lahat nang cuartel cusang lolooban
 n~guni't di nangyari pagca't piniguilan
 nang ilбng clйrigo cusang nacaalбm.

 Caya pa n~ga ito nang maalamang lubуs
 nang m~ga clйrigong nasabi cong puspуs
 suot lalaqui na sa bay-uang may sucsoc
 nang isang magara't mainam na guloc.

 Ang bagay na ito dapat n~gang pagmasdбn
 at tularan sana nang babayeng tanбn
 man~ga filipinang aquing cababayan
 marunong umibig sa tinubuang bayan.

 Ang bagay na itу ay iiuan co na
 at ang sasabihin madaling umaga
 nang arao nang sбquit binatbбt nang dusa
 ang apat n~gang itу bibitaing sadya.

 Ito't hindi ibб di dapat limutin
 mapanglao na arao na calaguim-laguim
 dalauang puo't ualу ang bilang na tambing
 nang Febrerong buan sa sabi at turing.

 Nang mag б las seis ang lahat n~g caual
 nang man~ga castila cusang pinatahбn
 sa Santa Lucнa n~ga at sa Bagumbayan
 na pauang barilбn at may caсуng taglбy.

 Sacб sa muralla nang Fuerza Santiago
 ang hocbуng castilang man~ga artillero
 pauang naca-abбng sa maguiguing gulу
 na nababalita sa panahуng ito.

 Nang cusang sumapit б las sieteng oras
 yaong bibitayбng binacod na cagyat
 nang man~ga sundalo na dalб't aquibat
 nang Segundo Cabo Espinar na hayag.

 Bitayбng nasabi itinayуng tunay
 doon sa Espaldуn pooc na malumbay
 at may sampuong metro yaong cataasan
 sa lupang tuntun~gan sa sabi at saysay.

 Ang tugtуg nang tambor at m~ga corneta
 dito na minulбn na hinipan baga
 casabбy ang ayos nang man~ga mъsica
 sa tinig nang marcha ang pagcacabadyб.

 Dito na quinuha ang na sa Capilla
 apat na taan na namamatбy bagб,
 ang man~ga sundalo nagbihis de gala
 saca n~ga barilбn na may bayoneta.

 Casama sa lacad ang m~ga Cofradнa
 nang Misericordia na caacbбy bagб
 tanang Comunidad nang Religiуn Santa
 nang Poong si Cristong sumacop sa sala.

 Si Miguel Zaldua ang una sa lahat
 cusang inalacad balуt niyaong posas
 isang Franciscano at Recoletong cagyat
 siyang caagapay na cumacausap.

 Sacб ang casunod yaong isang lupong
 sari-saring уrden nang fraileng pulutуng
 dalauang Jesuita na capulong-pulong
 ni Padre Zamora na nagcura Rector.

 Isang Agustino at Recoleto naman
 ang siyang casunуd cusang umaacbay
 sa cay Padre Gуmez na nagcura naman
 at Examinador Vicario sa Tan~guay.

 Cahuli-hulihan ay si padre Burgos
 na ina-acbayбn nang dalauang puspуs
 na m~ga Jesuitang natauag sa Dios
 na nananalan~gin nang lubhang tibobos.

 Baua't isa n~gani sa apat na ito
 ay binabantayбn apat na sundalo
 at isang oficial sacб isang cabo
 at may m~ga hauac isang crucifijo.

 Nang sila'y dumating sa laang bitayбn
 sila'y inahintу sacб binasahan
 nang bunying sentenciang sila'y mamamatay
 cusang bibitayin sa salang quinamtan.

 Matapos mabasa ang sentenciang titic
 ang nadayang Zaldua unang ipinanhic
 doon sa bitayбn at inaupong tiquнs
 sacб yaong liig ay cusang inipit.

 Si Padre Zamora ang siyang sumunуd
 si Padre Gуmez naman ang icatlong puspуs
 na cusang tumutol hangang sa matapos
 ang hinin~gang ibig sa m~ga balaquiot.

 Bilang na icapat at huling binitay
 ay si Doctor Burgos na di nagulat man
 nagturing sa harбp nang caniyang calaban
 aniya; ЎMiserables! cayong fraileng tanбn.

 Saca nang maupo sa uupang cagyat
 tumin~gin sa lan~git sa Dios tumauag
 ЎPoon co, Inб co, caloloua co'y tangбp
 nang camahalan mo't ito'y di co tatap!

 Nang masabi ito panaho'y nagdilнm
 at parang naglucsa ang lan~git na tabing
 sucat isang sinag sa Arao na ningning
 ang siyang tumitig sa apat na MARTIR.

 Ang tanang nanood na m~ga tagalog
 pauang lumuluha sa quinamtang lungcуt
 caya ang iba n~ga naglucsang tibobos
 bilang na pagdamay sa m~ga natapos.

 Nang ito'y mangyari ay nagsi-ouing lahat
 yaong m~ga fraile masayб't magalбc
 baga ma't ang sindбc sa dibdib namugad
 hindi ini-inу niyaong man~ga sucбb.

 Di naman nalaon ang apat na bangcay
 nitong ualang palad ay quinuhang tunay
 nang carro fъnebre nang bunying Hospital
 ni San Juan de Dios cusang nalalaan.

 Saca n~ga dinalб tunay inihatid
 niyaong sa Hermandad Misericordiang tiquнs
 sa Pacong libin~gan cusang nalilibid
 nang Caballerнa't sundalong maquisig.

 Hangбng nilalacad nagsunod-sunoran
 ang maraming tauo hangang sa libin~gan
 at ualang usapan na bulong-bulon~gan
 cundi ang sa fraile na man~ga casamбn.

 Sucat hangбng dito ititiguil co na
 itong pag-aauit nang abб cong Musa
 yamang natanto na guilio cong nanasa
 ang abбng sinapit nitong apat baga.

 Ang hiling co lamang huag lilimutin
 sa cailan pa man ualang pagmamalio
 n~g m~ga KAPATID abбng m~ga MARTIR
 sa tinubuang lupa (PATRIANG) guiniguilio.

 At cung mangyayari atin pang alayan
 sa taуn-taуn n~ga isang capistahan
 bilang pa ala-ala sa canilang tanбn
 touing 28 N~G FEBRERONG buan.

 Para baga naman ating guinagaua
 cung cusang nadating arao na mistula
 n~g pagcacabaril sa MAPAGPALAYA
 nitong FILIPINAS, RIZAL na daquila.

 Cung magcacagayуn cusang nalalaan
 sa m~ga Capatid pag-utusang tunay
 acong inyong lingcуd, magpacailan man
 at HONORIO LУPEZ ang aquing pan~galan.


 Katapusбn






 
[1]Isang mayaman.
[2] Coronel.
[3] Naguing alcalde sa Kagayan.
[4] Periódicong castila na inihayag sa Madrid.
[5] Si P. Agustin Mendoza, nagcura sa Sta. Cruz sa Maynila.
[6] Si P. Miguel Lasa, Prbro.
[7] Si Dr. Mariano Sevilla, Prbro.
[8] Si P. Pedro-Dandan, Prbro.
[9] Si P. Vicente del Rosario, Capellan Militar.
[10] Si P. José Guevara, cura sa Kiapo.
[11] Si P. Jacinto Zamora, Prbro.
[12] Si P. Anacleto Desiderio, Prbro.
[13] Man~ga castilang obispo.
[14] Si D. José Bonifacio Roxas, Alcalde na icalauang
halál sa Ayuntamiento.
[15] Si D. Antonio Regidor.
[16] Si D. Ramón Ramirez, Provisor.
[17] Si D. Ramón González Calderón,
Concejero sa Administración.
[18] Si D. José Gabriel González Esquivel na
Naguing-Alcalde na unang halal sa Ayuntamiento.
[19] Si D. Javier Tiscar, castila.
[20] Si D. José de la Rosa.
[21] Si D. Juan Antonio Aenlle, amain ni Burgos coronel
retirado.
[22] D. Gimeno Agustin, Intendente de Hacienda.
[23] Hindi Francisco gaya nang hula ni Eulogio Julian
Tandiama.
[24] Isla del Sur: ang man~ga pulong cabisayaan at
camorohan.
[25] San Anton ay isang nayon nang bayang Sampaloc
(Maynila).
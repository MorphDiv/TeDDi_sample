# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 123
EUROOPAN JULKINEN ARVIOINTIKERTOMUS (EPAR)
HYCAMTIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Hycamtin on?
Hycamtin on lääke, joka sisältää vaikuttavana aineena topotekaania.
Se on saatavilla injektiokuiva - aineena infuusioliuosta varten (annetaan laskimonsisäisesti) sekä kapseleina (valkoiset 0, 25 mg, vaaleanpunaiset 1 mg).
Mihin Hycamtin- valmistetta käytetään?
Hycamtin on syöpälääke.
Sitä käytetään yksittäishoitona potilailla, joilla on • metastaattinen munasarjasyöpä (syöpä on levinnyt kehon muihin osiin).
Sitä käytetään, kun vähintään yksi muu hoito on epäonnistunut • pienisoluinen keuhkosyöpä, kun syöpä on relapsivaiheessa (uusiutunut).
Sitä käytetään, kun alkuperäisen hoidon uusiminen ei ole suositeltavaa.
Sitä käytetään myös yhdessä sisplatiinin (toinen syöpälääke) kanssa naisilla, joilla kohdunkaulansyöpä on uusiutunut sädehoidon jälkeen, tai kun tauti on edennyt (aste IVB: syöpä on levinnyt kohdunkaulan ulkopuolelle).
Lääkevalmistetta saa vain lääkemääräyksellä.
Miten Hycamtin- valmistetta käytetään?
Hycamtin- hoitoa saa antaa vain syövän hoitoon erikoistuneella osastolla ja syöpälääkitykseen perehtyneen lääkärin valvonnassa.
Vain erikoistunut syöpäsairauksien hoitaja saa antaa infuusiot.
Ennen hoitoa potilaiden verestä on mitattava valkoisten verisolujen, verihiutaleiden ja hemoglobiinin määrät, joiden on oltava määritettyjä vähimmäismääriä suuremmat.
Annosta on ehkä muutettava tai potilaille on ehkä annettava muita lääkevalmisteita, jos valkoisten verisolujen määrä pysyy erityisen vähäisenä.
Käytettävä Hycamtin- annos riippuu syöpätyypistä, jonka hoitamiseen sitä käytetään, sekä potilaan painosta ja pituudesta.
Yksittäishoitona munasarjasyövän hoitoon käytettäessä Hycamtin- valmistetta annetaan 30 minuutin ajan laskimonsisäisenä infuusiona.
Keuhkosyövän hoidossa Hycamtinia voidaan antaa infuusiona tai aikuisille kapseleina.
Sekä munasarja - että keuhkosyövän hoidossa Hycamtinia annetaan joka päivä viiden päivän ajan pitäen kolmen viikon väli kunkin hoitojakson aloittamisen välissä.
Hoitoa voidaan jatkaa sairauden etenemiseen asti.
Yhdistelmähoitona sisplatiinin kanssa munasarjasyövän hoitoon annettaessa Hycamtinia annetaan infuusiona päivinä 1, 2 ja 3 (sisplatiinin kanssa päivänä 1 annettuna).
Tämä toistetaan 21 päivän välein 6 hoitojakson ajan, tai kunnes tauti etenee.
Katso tarkemmat tiedot valmisteyhteenvedosta, joka sisältyy myös arviointikertomukseen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Hycamtin vaikuttaa?
Hycamtin- valmisteen vaikuttava aine topotekaani on topoisomeraasin estäjiin kuuluva syöpälääke.
Se estää DNA: n jakautumiseen osallistuvan entsyymin, topoisomeraasi I: n, toiminnan.
Kun tämän entsyymin toiminta estetään, DNA- säikeet hajoavat, mikä estää syöpäsolujen jakautumisen, jolloin syöpäsolut lopulta kuolevat.
Hycamtin vaikuttaa syöpäsolujen ohella myös muihin soluihin, mikä aiheuttaa sivuvaikutuksia.
Miten Hycamtin- valmistetta on tutkittu?
Hycamtin- valmistetta on tutkittu infuusiona yli 480 naisella, joiden munasarjasyövän hoito platinaa sisältävillä syöpälääkkeillä oli epäonnistunut.
Kolme tutkimusta oli avoimia tutkimuksia, joissa lääkevalmistetta ei verrattu mihinkään toiseen hoitoon, ja potilaat tiesivät saavansa Hycamtinia.
Neljänteen tutkimukseen osallistui 226 naista.
Tässä tutkimuksessa Hycamtin- valmistetta verrattiin paklitakseliin (toinen syöpälääke).
Pääasiallinen tehon mittari oli niiden potilaiden määrä, joiden kasvaimet vastasivat hoitoon.
Hycamtin- valmistetta on tutkittu myös kolmessa päätutkimuksessa 656 potilaalla, joilla oli relapsivaiheessa oleva pienisoluinen keuhkosyöpä.
Yhdessä tutkimuksessa Hycamtin- kapseleita verrattiin vain oireiden hallintahoitoon, toisessa tutkimuksessa Hycamtin- infuusioita verrattiin syklofosfamidiin, doksorubisiiniin ja vinkristiiniin (tavallinen yhdistelmä solunsalpaajahoidossa).
Tehoa mitattiin eloonjäämisprosentilla ja vasteprosentilla.
Hycamtin- valmistetta infuusiona on tutkittu 293 naisella, joilla oli pitkälle edennyt kohdunkaulansyöpä.
Tässä tutkimuksessa Hycamtin- valmisteen ja sisplatiinin yhdistelmää verrattiin sisplatiiniin yksittäishoitona.
Tehoa mitattiin yleisellä eloonjäämisellä.
Mitä hyötyä Hycamtin- valmisteesta on havaittu tutkimuksissa?
Tutkimukset osoittivat Hycamtin- valmisteen tehon munasarjasyövän hoidossa.
Yleinen vasteprosentti oli noin 16%.
Päätutkimuksessa 21 prosentilla Hycamtinia saaneista potilaista (23 potilasta 112: sta) ilmeni hoitovastetta verrattuna 14 prosenttiin paktitakselin kohdalla (16 potilasta 114: sta).
Keuhkosyövän hoidossa kaikkien kolmen tutkimuksen vasteprosentti oli 20% (480 potilasta sai Hycamtin- valmistetta).
Pelkkään oireiden hallintahoitoon verrattuna Hycamtin pidensi elinaikaa 12 viikkoa.
Se oli yhtä tehokas kuin tavallinen syöpälääkitysyhdistelmä.
Kapseleina annettu Hycamtin oli yhtä tehokas kuin infuusiona annettu Hycamtin.
Kohdunkaulansyövän hoidossa Hycamtin- valmisteen ja sisplatiinin yhdistelmähoitoa saaneilla potilailla jäljellä ollut elinaika oli keskimäärin 9, 4 kuukautta.
Yksittäishoitona sisplatiinia saaneilla potilailla jäljellä ollut elinaika oli keskimäärin 6, 5 kuukautta.
Mitä riskejä Hycamtin- valmisteeseen liittyy?
Yleisimmät sivuvaikutukset (useammalla kuin yhdellä potilaalla kymmenestä) ovat neutropenia (liian vähäinen määrä tulehduksia torjuvia valkoisia verisoluja), kuumeinen neutropenia, trombosytopenia (verihiutaleiden vähäinen määrä), anemia (punaisten verisolujen vähäinen määrä), leukopenia (valkoisten verisolujen vähäinen määrä), pahoinvointi, oksentelu ja ripuli (jotka kaikki saattavat olla vakavia), ummetus, vatsakivut, mukosiitti (suun haavaumat), hiustenlähtö, ruokahaluttomuus (joka saattaa olla vakavaa), kuume, heikkous ja väsymys.
Hycamtinin käytön sivuvaikutuksena ilmenevä neutropenia voi johtaa neutropeeniseen koliittiin (suolitulehdus), joka aiheuttaa kovaa vatsakipua, kuumetta ja mahdollisesti ripulia, ja joka saattaa vaatia sairaalahoitoa.
Pakkausselosteessa on luettelo kaikista Hycamtinin ilmoitetuista sivuvaikutuksista.
Hycamtin- valmistetta ei saa antaa potilaille, joilla voi ilmetä vaikea yliherkkyys (allergia) topotekaanille tai Hycamtin- valmisteen muille valmistusaineille.
Sitä ei tule antaa potilaille, jotka imettävät, eikä potilaille, joilla on vaikea luuydindepressio (valkoisten verisolujen ja verihiutaleiden vähäinen määrä) ennen hoitoa.
Miksi Hycamtin on hyväksytty?
Lääkevalmistekomitea (CHMP) katsoi, että Hycamtin- valmisteen hyöty on sen riskejä suurempi metastaattisen munasarjasyövän ja relapsivaiheessa olevan pienisoluisen keuhkosyövän hoidossa sekä kohdunkaulansyövän hoidossa (yhdistelmähoitona sisplatiinin kanssa).
Komitea suosittelee, että Hycamtin- valmisteelle annetaan myyntilupa.
2/ 3 Muita tietoja Hycamtin- valmisteesta:
Euroopan komissio myönsi SmithKline Beechamille koko Euroopan unionin alueella voimassa olevan myyntiluvan Hycamtin- valmistetta varten 12. marraskuuta 1996.
Myyntilupa uusittiin 12. marraskuuta 2001 ja 12. marraskuuta 2006.
Hycamtin- valmistetta koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
3/ 3
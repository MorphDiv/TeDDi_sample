# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 391
EUROOPAN JULKINEN ARVIOINTIKERTOMUS (EPAR)
LUMIGAN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä LUMIGAN on?
LUMIGAN on kirkas silmätippaliuos, jonka vaikuttava aine on bimatoprosti..
Mihin LUMIGANia käytetään?
LUMIGANia käytetään silmänsisäisen paineen vähentämiseen.
Sitä käytetään potilailla, joilla on pitkäaikainen avokulmaglaukooma (tauti, jossa paine silmässä kohoaa, koska neste ei pääse poistumaan silmästä) ja potilailla, joilla on okulaarihypertensio (kun paine silmässä on normaalia korkeampi).
LUMIGANia voidaan käyttää yksin tai yhdessä beetasalpaajatyyppisten silmätippojen kanssa (muita näitä sairauksia varten käytettyjä lääkkeitä).
Lääkevalmistetta saa vain lääkärin määräyksestä.
Miten LUMIGANia käytetään?
Suositeltu annos on yksi tippa LUMIGANia sairaaseen silmään / sairaisiin silmiin kerran päivässä illalla.
Mikäli käytetään useampaa kuin yhtä silmätippatyyppiä, tippojen antovälin on oltava vähintään 5 minuuttia.
LUMIGANia ei suositella alle 18- vuotiaille potilaille.
Miten LUMIGAN vaikuttaa?
Kun silmänsisäinen paine kohoaa, se vaurioittaa verkkokalvoa (valoherkkää kalvoa silmän takaosassa) ja näköhermoa, joka lähettää signaaleja silmästä aivoihin.
Tämä voi johtaa vakavaan näön menetykseen ja jopa sokeutumiseen.
LUMIGANin vaikuttava aine, bimatoprosti, on prostaglandiinianalogi (keinotekoinen kopio luonnollisesta aineesta, prostaglandiinista).
Silmässä prostaglandiini lisää vesimäisen nesteen (kammionesteen) virtausta pois silmämunasta.
LUMIGAN toimii samalla tavalla ja lisää nesteen virtausta pois silmästä.
Tämä auttaa vähentämään painetta silmän sisällä ja vaurion riskiä.
Miten LUMIGANia on tutkittu?
LUMIGANia yksin käytettynä on verrattu timololiin (beetasalpaaja, jota käytetään glaukoomalääkkeenä) kahdessa 12 kuukauden pituisessa tutkimuksessa, joihin osallistui kaikkiaan 1 198 potilasta.
Jotkut näistä potilaista saivat näitä lääkkeitä jopa kaksi tai kolme vuotta (379 ja vastaavasti 183 potilasta).
LUMIGANia on myös verrattu latanoprostiin (toinen glaukoomassa käytetty prostaglandiinianalogi) kuuden kuukauden pituisessa tutkimuksessa, johon osallistui 269 potilasta.
Yhdessä tutkimuksessa, johon osallistui 285 potilasta, testattiin LUMIGANin tehokkuutta verrattuna plaseboon (lumesilmätippoihin), kun LUMIGAN - hoito lisättiin käynnissä olevaan 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged beetasalpaajahoitoon.
Beetasalpaajahoitoon lisätyn LUMIGANin tehokkuutta on verrattu myös latanoprostiin toisessa tutkimuksessa, jossa oli 437 potilasta.
Kaikissa tutkimuksissa tehokkuuden keskeisenä mittana oli silmänpaineen väheneminen.
Silmänpaine mitataan ‘ elohopeamillimetreinä ’ (mmHg).
Potilaalla, jolla on okulaarihypertensio tai glaukooma, arvo on yleensä yli 21 mmHg.
Mitä hyötyä LUMIGANista on havaittu tutkimuksissa?
LUMIGAN yksittäishoitona vähensi silmänpainetta tehokkaammin kuin timololi.
Tämä vaikutus säilyi kahden tai kolmen hoitovuoden jälkeen.
Silmänpaine väheni keskimäärin 7, 1 - 8, 6 mmHg, kun LUMIGANia käytettiin kerran päivässä, verrattuna 4, 6 - 6, 4 mmHg: iin, kun käytettiin timololia.
LUMIGAN oli myös tehokkaampi kuin latanoprosti.
LUMIGANia käyttävillä potilailla silmänpaine väheni 6, 0 - 8, 2 mmHg kuuden hoitokuukauden jälkeen, verrattuna 4, 9 - 7, 2 mmHg: iin latanoprostia käytettäessä.
LUMIGANin lisääminen senhetkiseen beetasalpaajahoitoon oli tehokkaampaa kuin pelkän beetasalpaajan käytön jatkaminen.
Kolmen kuukauden jälkeen silmänpaine väheni 7, 4 mmHg niillä, joille lisättiin LUMIGANia, ja 3, 6 mmHg niillä, joille lisättiin lumetippoja.
LUMIGAN oli vähintään yhtä tehokas kuin latanoprosti, kun se lisättiin beetasalpaajahoitoon.
Silmänpaine väheni 8, 0 ja vastaavasti 7, 4 mmHg kolmen kuukauden jälkeen.
Mitä riskejä LUMIGANiin liittyy?
Yleisimmät sivuvaikutukset LUMIGANilla (useammalla kuin 1 potilaalla 10: stä) ovat sidekalvon verekkyys (lisääntynyt verisuonien määrä silmässä, mikä johtaa silmän ärsytykseen ja punaisuuteen), silmäripsien kasvu ja silmän kutina.
Pakkausselosteessa on luettelo kaikista LUMIGANin ilmoitetuista sivuvaikutuksista.
LUMIGANia ei saa antaa henkilöille, jotka saattavat olla yliherkkiä (allergisia) bimatoprostille tai lääkevalmisteen muulle ainesosalle.
LUMIGAN sisältää bentsalkoniumkloridia, jonka tiedetään värjäävän pehmeitä piilolinssejä.
Niinpä pehmeitä piilolinssejä käyttävien ihmisten on oltava huolellisia.
Miksi LUMIGAN on hyväksytty?
Lääkevalmistekomitea (CHMP) katsoi, että LUMIGANin hyödyt ovat sen riskejä suuremmat kohonneen silmänsisäisen paineen vähentämisessä kroonisessa avokulmaglaukoomassa ja okulaarihypertensiossa (ainoana lääkehoitona tai lisähoitona beetasalpaajien kanssa).
Komitea suositteli myyntiluvan myöntämistä LUMIGANille.
Muita tietoja LUMIGANista Euroopan komissio myönsi Allergan Pharmaceuticals Ireland - yhtiölle koko Euroopan unionin alueella voimassa olevan myyntiluvan LUMIGANia varten 8. maaliskuuta 2002.
Myyntilupa uusittiin 8. maaliskuuta 2007.
LUMIGANia koskeva EPAR- arviointikertomus on kokonaisuudessaan tässä.
Tämä yhteenveto päivitettiin viimeksi 11- 2007.
©EMEA 2007
2/ 2
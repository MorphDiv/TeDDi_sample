# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 039
EUROOPAN JULKINEN ARVIOINTILAUSUNTO (EPAR)
CLOMICALM
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta.
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Clomicalm on?
Clomicalm on eläinlääke, joka sisältää vaikuttavana aineena klomipramiinia.
Sitä on saatavana tabletteina, jotka sisältävät 5, 20 tai 80 mg klomipramiinia.
Mihin Clomicalmia käytetään?
Clomicalmia käytetään apuna sellaisten koirien hoidossa, joilla on käyttäytymisongelmia niiden ollessa erossa omistajistaan, kodistaan tai muista koirista.
Nämä käyttäytymisongelmat saattavat ilmetä esimerkiksi tuhoavana käyttäytymisenä tai asiaankuulumattomana ulostamisena tai virtsaamisena sisälle.
Clomicalmia ei pidä käyttää ainoana hoitona vaan vain koirilla, jotka saavat myös käytösterapiaa.
Clomicalm- tabletit annetaan kahdesti vuorokaudessa.
Käytettävien tablettien vahvuus ja määrä riippuu koiran painosta, ja koiralle annetaan 2– 4 mg klomipramiinia koiran painokiloa kohden päivässä.
Miten Clomicalm vaikuttaa?
Clomicalmin vaikuttava aine klomipramiini kuuluu trisyklisten masennuslääkkeiden ryhmään.
Kehossa klomipramiini ja sen tärkeä aineenvaihduntatuote desmetyyliklomipramiini estävät joidenkin välittäjäaineiden joutumisen uudestaan aivojen ja selkäytimen hermosoluihin.
Välittäjäaineet ovat aineita, jotka välittävät kemiallisia signaaleja hermosolusta toiseen.
Klomipramiini
estää
serotoniinin
(5- hydroksytryptamiinin)
takaisinoton
ja
desmetyyliklomipramiini noradrenaliinin takaisinoton.
Välittäjäaineiden vähäinen määrä keskushermostossa voi liittyä masennukseen, ahdistukseen tai aggressioon.
Estämällä serotoniinin ja noradrenaliinin takaisinoton hermosoluihin klomipramiini ja sen aineenvaihduntatuote aiheuttavat sen, että niiden määrä elimistössä pysyy suurempana.
Tämä voi parantaa eroahdistukseen liittyvistä häiriöistä kärsivien koirien kliinisiä oireita (käytösongelmia).
Ahdistuksesta kärsivää koiraa ei pidä hoitaa ainoastaan lääkkeillä, vaan sen olisi myös saatava käytösterapiaa.
Käytösterapia on hoidon tärkein osa, mutta lääkkeen käytön ansiosta eläinpotilaan tila paranee nopeammin.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Clomicalmia on tutkittu?
Clomicalmin tehokas annostus on selvitetty koirilla tehdyissä kliinisissä tutkimuksissa.
Lääkkeen teho ja siedettävyys eläinpotilailla vahvistettiin kliinisissä tutkimuksissa eri eläinlääkärien vastaanotoilla ja klinikoilla USA: ssa sekä joissakin Euroopan maissa (kenttätutkimukset).
Kussakin tutkimuksessa klomipramiinihoito yhdistettiin käytösterapiaan.
Näillä koirilla saatuja hoitotuloksia verrattiin tuloksiin, jotka oli saatu pelkästään käytösterapialla hoidetuista koirista (ilman lääkitystä).
Mitä hyötyä Clomicalmista on havaittu tutkimuksissa?
Kenttätutkimusten tulokset osoittivat, että klomipramiinin antaminen yhdessä käytösterapian kanssa oli tehokasta eroahdistuksen kliinisten oireiden lievittämisessä.
Klomipramiinihoito 1─2 mg: n annoksella painokiloa kohden kahdesti vuorokaudessa oli tehokas verrattuna pienempiin annoksiin tai pelkkään käytösterapiaan (placebo).
Mitä riskejä Clomicalmiin liittyy?
Clomicalm saattaa hyvin harvoin aiheuttaa oksentelua, ruokahalun muutoksia, uneliaisuutta tai maksan entsyymien määrän lisääntymistä.
Nämä vaikutukset loppuvat, kun tuotetta ei enää käytetä.
Vaikutuksista maksaan on ilmoitettu, erityisesti koirilla, joilla on jo ollut maksaongelmia.
Oksentelua voidaan vähentää antamalla tablettien kanssa pieni määrä ruokaa.
Koiran saatua 20 mg: n/ kg yliannoksen Clomicalmia (5 kertaa terapeuttinen enimmäisannos) sen sydämen sykkeessä havaittiin heikentymistä noin 12 tuntia annostuksesta.
Koska Clomicalmia ei ole testattu tiineillä tai imettävillä nartuilla, sen käyttöä ei suositella tiineyden ja imettämisen aikana.
Mahdollisten yhteisvaikutusten vuoksi Clomicalmia ei suositella annettavaksi yhdessä joidenkin muiden lääkkeiden kanssa, jotka on lueteltu pakkausselosteessa.
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Koska lapsille voi tulla vakavia reaktioita, jos he syövät näitä tabletteja vahingossa, tabletit on pakattu sellaisella korkilla varustettuun pulloon, jota lapset eivät saa helposti auki.
Tämä eläinlääkevalmiste on tarkoitettu erityisesti koirille.
Lääkevalmistetta ei ole tarkoitettu ihmisille.
Jos ihminen ottaa valmistetta vahingossa, hänen on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miksi Clomicalm on hyväksytty?
Eläinlääkekomitea (CVMP) katsoi, että Clomicalmista saatava hyöty on sen riskejä suurempi, kun sitä käytetään käytösterapian tukena eron aiheuttamien häiriöiden hoidossa koirilla.
Komitea suositteli myyntiluvan myöntämistä Clomicalmille.
Hyöty- riskisuhde esitetään tämän julkisen EPAR- arviointilausunnon kohdassa 6.
Muita tietoja Clomicalmista
Euroopan komissio myönsi Novartis Tiergesundheit GmbH - yhtiölle (Saksa) koko Euroopan unionin alueella voimassa olevan myyntiluvan Clomicalmia varten 1. 4. 1998, ja myyntilupa uusittiin vuosina 2003 ja 2008.
Myyntipäällysmerkinnöissä/ ulkopakkauksessa on tietoa valmisteen reseptistatuksesta.
Tämä yhteenveto on päivitetty viimeksi toukokuussa 2008.
© EMEA 2008 Sivu 2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 644
EUROOPAN JULKINEN ARVIOINTIKERTOMUS (EPAR)
TYGACIL
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Tygacil on?
Tygacil on oranssi infuusiokuiva- aine, liuosta varten (tiputus laskimoon).
Tygacil sisältää vaikuttavana aineena tigesykliiniä.
Mihin Tygacilia käytetään?
Tygacil on antibiootti.
Sitä käytetään aikuisilla vatsaontelon komplisoituneiden infektioiden tai ihon ja pehmytkudosten komplisoituneiden infektioiden (ihon ja ihonalaisten kudosten infektioiden) hoidossa.
Lääkäreiden on ennen Tygacilin käyttöä tutustuttava antibioottien asianmukaista käyttöä koskeviin virallisiin ohjeisiin, joita heillä mahdollisesti on.
Lääkevalmistetta saa vain lääkemääräyksellä.
Miten Tygacilia käytetään?
Suositeltava annos on 100 mg: n aloitusannos ja sen jälkeen 50 mg 12 tunnin välein 5– 14 vuorokauden ajan.
Jokaisen infuusion tulee kestää 30– 60 minuuttia.
Hoidon pituus määräytyy infektion sijainnin, vakavuuden ja potilaan hoitovasteen mukaan.
Annosta pienennetään potilailla, joilla on vakavia maksaongelmia.
Miten Tygacil vaikuttaa?
Tygacil sisältää vaikuttavana aineena tigesykliiniä, joka kuuluu tetrasykliiniä muistuttavaan antibioottiryhmään, glysyylisykliineihin.
Tygacil salpaa bakteerien ribosomit eli ne solun osat, joissa tuotetaan uusia proteiineja.
Kun proteiinien tuotanto estyy, bakteerit eivät pysty lisääntymään ja lopulta kuolevat.
Valmisteyhteenvedossa on luettelo bakteereista, joihin Tygacil tehoaa.
Miten Tygacilia on tutkittu?
Tygacilin tehoa on tutkittu neljässä päätutkimuksessa.
Kaksi tutkimusta tehtiin 1 568 potilaalla, joilla oli komplisoituneita intra- abdominaalisia infektioita (näistä puolet oli komplisoituneita appendisiitteja), ja Tygacilia verrattiin niissä imipeneemiin/ silastatiiniin.
Kaksi tutkimusta tehtiin 1 129 potilaalla, joilla oli ihon ja pehmytkudosten komplisoituneita infektioita (näistä puolet oli sairaalahoitoa vaatineita selluliittitapauksia), ja Tygacilia verrattiin niissä vankomysiinin ja atstreonaamin yhdistelmään.
Kaikissa tutkimuksissa mitattiin kliininen vaste (infektion parantuminen tai hoidon epäonnistuminen).
7 Westferry Circus, Canary Wharf, London, E14 4HB, UK Tel.
(44- 20) 74 18 84 00, Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Tygacilista on havaittu tutkimuksissa?
Tygacil oli kaikissa tutkimuksissa yhtä tehokas kuin vertailuantibiootit.
Niiden potilaiden osuudet, joiden infektiot paranivat hoidon jälkeen, olivat samantapaiset eli vatsaontelon infektioissa 80, 6% ja 91, 3%, kun ne olivat vertailuantibiootilla 82, 4% ja 89, 9%, sekä ihon ja pehmytkudosten infektioissa 82, 9% ja 89, 7%, kun ne olivat vertailuyhdistelmällä 82, 3% ja 94, 4%.
Mitä riskejä Tygaciliin liittyy?
Yleisimmät haittavaikutukset (useammalla kuin yhdellä potilaalla 10: stä) ovat pahoinvointi, oksentelu ja ripuli.
Pakkausselosteessa on luettelo kaikista Tygacilin ilmoitetuista sivuvaikutuksista.
Tygacilia ei saa käyttää ihmisille, jotka voivat olla yliherkkiä (allergisia) tigesykliinille tai muille sen aineosille.
Tetrasykliiniantibiooteille allergiset potilaat voivat olla allergisia myös Tygacilille.
Miksi Tygacil on hyväksytty?
Lääkevalmistekomitea (CHMP) päätti, että Tygacilin hyödyt ovat sen riskejä suuremmat ihon ja pehmytkudosten komplisoituneiden infektioiden hoidossa sekä komplisoituneiden intra - abdominaalisten infektioiden hoidossa.
Se suositteli myyntiluvan myöntämistä Tygacilia varten.
Miten voidaan varmistaa Tygacilin turvallinen käyttö?
Tygacilia valmistava yhtiö seuraa resistenssin kehittymistä (resistenssillä tarkoitetaan sitä, että pieneliö, johon antibiootti on aiemmin tehonnut, kehittää keinoja sen vaikutuksen torjumiseksi).
Se tarkastelee myös Tygacilin ja varfariinin (verenohennuslääkkeen) yhteisvaikutusmekanismia sekä Tygacilin käyttöä potilailla, joilla on sapensalpausongelmia (kolestaasi).
Muita tietoja Tygacilista:
Euroopan komissio myönsi Wyeth Europa Limitedille koko Euroopan unionin alueella voimassa olevan myyntiluvan Tygacilia varten 24. huhtikuuta 2006.
Tygacilia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
©EMEA 2006
2/ 2
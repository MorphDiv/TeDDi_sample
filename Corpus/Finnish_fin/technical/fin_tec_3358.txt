# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 301
EUROOPAN JULKINEN ARVIOINTIKERTOMUS (EPAR)
NEUROBLOC
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä NeuroBloc on?
NeuroBloc on injektioneste, liuos, jonka vaikuttava aine on B- tyypin botulinumtoksiini (5000 yksikköä millilitraa kohti).
Mihin NeuroBlocia käytetään?
NeuroBlocia käytetään servikaalisen dystonian hoitoon.
Servikaalinen dystonia (tunnetaan myös nimellä tortikollis) on häiriö, jossa niskan ja/ tai kaulan lihassupistukset aiheuttavat niskan epänormaaleja liikkeitä ja kääntymistä sekä pään virheasentoja.
Lääkevalmistetta saa vain lääkärin määräyksestä.
Miten NeuroBlocia käytetään?
Vain servikaalisen dystonian hoitoon ja botulinumtoksiinien käyttöön perehtynyt erikoislääkäri saa antaa NeuroBlocin injektiona lihakseen.
NeuroBlocin alkuannos on 10 000 yksikköä jaettuna samansuuruisiin osa- annoksiin, jotka ruiskutetaan suoraan 2– 4 aktiivisimpaan niska - ja hartialihakseen.
Annoksen koko ja injektioiden määrä riippuvat potilaan vasteesta.
Miten NeuroBloc vaikuttaa?
NeuroBlocin vaikuttava aine, B- tyypin botulinumtoksiini, on lihaksia rentouttava aine.
B- tyypin botulinumtoksiini on Clostridium botulinum - bakteerin tuottama myrkky.
Bakteeri aiheuttaa botulismia, joka on eräänlainen lihasheikkoutta ja halvaantumista aiheuttava ruokamyrkytys.
Toksiini vähentää asetyylikoliinin vapautumista.
Asetyylikoliini on kemiallinen viestiaine, jonka vaikutuksesta lihakset supistuvat.
Kun NeuroBloc ruiskutetaan suoraan lihakseen, se vähentää tai estää lihassupistusta pistoskohdassa, mikä auttaa lievittämään servikaalisen dystonian oireita.
NeuroBloc - injektion vaikutus häviää vähitellen ajan kuluessa.
Miten NeuroBlocia on tutkittu?
NeuroBlocia on verrattu plaseboon (lumehoitoon) neljässä tutkimuksessa, joihin osallistui kaikkiaan 392 servikaalisesta dystoniasta kärsivää aikuista.
Kolmeen näistä tutkimuksista otettiin potilaita, joilla ei enää saatu vastetta A- tyypin botulinumtoksiinille (toisentyyppinen botulinumtoksiini, jota myös voidaan käyttää servikaalisen dystonian hoitoon), ja neljänteen otettiin ainoastaan potilaita, joilla saatiin vaste A- tyypin toksiinille.
Tehoa mitattiin tarkastelemalla muutoksia oireissa (vaikeusaste, kipu ja toiminnalliset haitat) neljän viikon jälkeen TWSTRS- asteikolla (Toronto Western Spasmodic Torticollis Rating Scale) mitattuna.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä NeuroBlocista on havaittu tutkimuksissa?
Neljän viikon hoidon jälkeen NeuroBloc vähensi oireita merkittävästi paremmin kuin lumelääke kaikissa tutkimuksissa.
Lääkkeen vaikutuksesta pistemäärät paranivat sekä potilailla, joilla ei saatu vastetta A- tyypin toksiinille että potilailla, joilla saatiin vaste A- tyypin toksiinille.
Useimpien NeuroBlocille neljänteen viikkoon mennessä vasteen saaneiden potilaiden tila oli palautunut hoitoa edeltäneelle tasolle 12– 16 viikkoa injektion jälkeen.
Mitä riskejä NeuroBlociin liittyy?
NeuroBlocin yleisimmät sivuvaikutukset (useammalla kuin yhdellä potilaalla kymmenestä) ovat suun kuivuminen, päänsärky (potilailla, jotka eivät ole aikaisemmin saaneet botulinumtoksiinihoitoa), dysfagia (nielemisvaikeudet) ja pistoskohdan reaktiot (aikaisemmin botulinumtoksiinihoitoa saaneilla potilailla).
Pakkausselosteessa on luettelo kaikista NeuroBlocin ilmoitetuista haittavaikutuksista.
NeuroBlocia ei tule käyttää henkilöillä, jotka saattavat olla yliherkkiä (allergisia) botulinumtoksiinille tai valmisteen muille aineosille.
NeuroBlocia ei tule käyttää muita neuromuskulaarisia (hermoihin ja lihaksiin liittyviä) tauteja sairastavilla potilailla.
Miksi NeuroBloc on hyväksytty?
Lääkevalmistekomitea (CHMP) katso, että NeuroBlocin hyödyt ovat sen riskejä suuremmat servikaalisen dystonian (tortikolliksen) hoidossa.
Komitea suositteli myyntiluvan antamista NeuroBlocille.
NeuroBlocin myyntilupa myönnettiin alun perin poikkeuksellisissa oloissa, koska lääkevalmisteesta ei tuolloin ollut saatavilla täydellisiä tietoja.
Koska valmistaja on sittemmin toimittanut siltä pyydetyt lisätiedot, poikkeukselliset perusteet lakkasivat 8. heinäkuuta 2005.
Muita tietoja NeuroBlocista:
Euroopan komissio myönsi koko Euroopan unionin alueella voimassa olevan myyntiluvan NeuroBlocia varten 22. tammikuuta 2001.
Myyntilupa uusittiin 22. tammikuuta 2006.
Myyntiluvan haltija on Eisai Ltd.
NeuroBlocia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2007.
©EMEA 2007
2/ 2
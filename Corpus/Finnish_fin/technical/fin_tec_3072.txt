# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 505
EUROOPAN JULKINEN ARVIOINTILAUSUNTO (EPAR)
TACHOSIL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä TachoSil on?
TachoSil on lääketyyny, joka on päällystetty vaikuttavilla aineilla, joita ovat ihmisen fibrinogeeni ja ihmisen trombiini.
Mihin TachoSilia käytetään?
TachoSilia käytetään leikkauksen aikana verenvuodon tyrehdyttämiseen ja sisäelinten pinnan sulkemiseen.
TachoSilia käytetään myös tikkien tukena verisuonileikkauksen aikana.
TachoSilia käytetään aikuisilla silloin, kun tavanomaiset tekniikat eivät riitä.
Lääkevalmistetta saa vain lääkemääräyksellä.
Miten TachoSilia käytetään?
TachoSilia saavat käyttää vain kokenut kirurgi steriileissä olosuhteissa.
TachoSilia saa käyttää vain suoraan hoidettavaan kohtaan.
Lääketyynyn on ulotuttava 1– 2 cm haavan reunojen yli.
Käytettävien TachoSil- tyynyjen lukumäärä määräytyy haavan koon mukaan.
Tutkimuksissa on tavallisesti käytetty yhdestä kolmeen tyynyä (9, 5 x 4, 8 cm), mutta joissakin tapauksissa on käytetty jopa seitsemän tyynyä.
Pienehköjen haavojen hoitoon suositellaan pienempiä tyynyjä (4, 8 x 4, 8 cm tai 3, 0 x 2, 5 cm).
Lääketyyny voidaan tarvittaessa leikata sopivan kokoiseksi.
TachoSiliä ei saa käyttää verisuonten sisällä.
Miten TachoSil vaikuttaa?
TachoSil on kollageenista valmistettu tyyny, jonka yhdellä puolella on fibrinogeeniä ja trombiinia kuivattuna päällyksenä.
Trombiini ja fibrinogeeni ovat ihmisen verestä saatavia luonnollisia aineita.
Tyynyn vaikuttavia aineita sisältävä päällys liukenee joutuessaan kosketuksiin nesteiden, kuten veren, kanssa.
Näin fibrinogeeni ja trombiini aktivoituvat, jolloin fibrinogeeni muuntuu proteiiniksi nimeltä fibriini.
Tällöin muodostuu hyytymä, joka pitää kollageenityynyn tiukasti haavan pinnalla ja estää verenvuodon sekä sulkee kudoksen.
Tyyny jää elimistöön, jossa se liukenee ja häviää kokonaan.
Miten TachoSilia on tutkittu?
TachoSilia on tutkittu kuudessa tutkimuksessa.  Kahdessa tutkimuksessa tutkittiin TachoSilin vaikutusta verenvuodon tyrehdyttämiseen.
Tutkimuksissa verrattiin TachoSilin ja argonpolttimen (tämä laite polttaa leikkauspinnan ja vähentää verenvuotoa) vaikutuksia yhteensä 240 aikuisella, joille tehtiin maksaleikkaus.
Tehon
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
European Medicines Agency, 2009.
Reproduction is authorised provided the source is acknowledged. pääasiallisena mittana oli verenvuodon lakkaamiseen kulunut aika.
Kolmannessa tutkimuksessa TachoSilia verrattiin tavanomaisiin tikkeihin 185 potilaalla, joille tehtiin munuaisleikkaus.  Kahdella tutkimuksella pyrittiin selvittämään, voidaanko TachoSilia käyttää kudosliimana.
Tutkimuksissa TachoSilia verrattiin tavanomaisiin kirurgisiin tekniikoihin, kuten tikkeihin ja nidontaan, yhteensä 490 potilaalla, joille tehtiin keuhkoleikkaus.
Tehokkuutta mitattiin tutkimalla, vuotiko keuhkoista leikkauksen jälkeen ilmaa.  Viimeisessä tutkimuksessa tutkittiin TachoSilin tehokkuutta sydänleikkauksessa tai suurten verisuonten leikkauksessa.
Tutkimuksessa TachoSilia verrattiin hyytymistä edistäviin tavanomaisiin materiaaleihin 120 potilaalla, joista noin kolmella neljäsosalla oli myös tikkejä verenvuodon tyrehtymisen edistämiseksi.
Tehon pääasiallisena mittana oli niiden potilaiden määrä, joilla verenvuoto lakkasi kolmen minuutin kuluttua.
Mitä hyötyä TachoSilista on havaittu tutkimuksissa?
TachoSil oli argonpoltinta tehokkaampi verenvuodon tyrehdyttämisessä maksaleikkauksen aikana.
Ensimmäisessä tutkimuksessa verenvuodon lakkaamiseen keskimäärin kulunut aika oli TachoSililla 3, 9 minuuttia, kun taas argonpolttimella se oli 6, 3 minuuttia.
Toisessa tutkimuksessa nämä arvot olivat 3, 6 ja 5, 0 minuuttia.
TachoSil oli munuaisleikkauspotilailla tikkejä tehokkaampaa.
Ensimmäinen tutkimus, jossa tutkittiin keuhkoleikkauspotilaita, ei riittänyt tukemaan TachoSilin käyttöä kudoksen liimaamisessa, koska erittäin harvoilla tutkimuspotilailla esiintyi ilmavuotoa.
Toisessa tutkimuksessa, johon osallistui 301 potilasta, vuoto lakkasi TachoSilin avulla kuitenkin keskimäärin 15, 3 tunnin kuluttua.
Tavanomaisia tekniikoita käytettäessä aikaa kului keskimäärin 20, 5 tuntia.
TachoSil oli myös tavanomaisia materiaaleja tehokkaampi verenvuodon tyrehdyttämisessä sydän - tai verisuonileikkauksen aikana.
Verenvuoto lakkasi 75 prosentilla (44: llä 59: stä) TachoSililla hoidetuista potilaista kolmen minuutin kuluttua.
Tavanomaisilla tekniikoilla hoidetuilla potilailla vastaava osuus oli 33 prosenttia (20 potilasta 60: stä).
Mitä riskejä TachoSiliin liittyy?
Tromboembolisia komplikaatioita (veritulppia) saattaa esiintyä, jos TachoSilia joutuu vahingossa verisuonen sisälle.
Kuten muutkin tiivisteet, myös TachoSil saattaa aiheuttaa allergisen reaktion.
Harvinaisissa tapauksissa potilaille saattaa myös kehittyä vasta- aineita TachoSilin proteiineja vastaan.
Tämä saattaa aiheuttaa häiriöitä veren hyytymisessä.
TachoSilin yleisin sivuvaikutus (1– 10 potilaalla sadasta) on kuume.
Pakkausselosteessa on luettelo kaikista TachoSilin ilmoitetuista sivuvaikutuksista.
TachoSilia ei saa käyttää ihmisillä, jotka voivat olla yliherkkiä (allergisia) fibrinogeenille, trombiinille tai muille aineosille.
TachoSilin käyttöä neurokirurgiassa (hermoston ja aivojen leikkaushoidossa) ei ole tutkittu.
Sen käyttöä ei ole myöskään tutkittu leikkauksissa, joiden tarkoituksena on yhdistää kaksi suoliston osaa, kuten vatsalaukun ohitusleikkauksessa.
Miksi TachoSil on hyväksytty?
Lääkevalmistekomitea (CHMP) päätti, että TachoSilin hyödyt ovat sen riskejä suuremmat tukihoitona leikkauksen yhteydessä hemostaasin parantamiseen, kudoksen sulkemisen edistämiseen ja ommelten tukemiseen verisuonikirurgiassa silloin, kun tavanomaiset tekniikat eivät ole riittäviä.
Komitea suositteli myyntiluvan myöntämistä TachoSilia varten.
Muita tietoja TachoSilista:
Euroopan komissio myönsi Nycomed Austria GmbH: lle koko Euroopan unionin alueella voimassa olevan myyntiluvan TachoSilia varten 8. kesäkuuta 2004.
TachoSilia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 01- 2009.
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 593
EUROOPAN JULKINEN ARVIOINTIKERTOMUS (EPAR)
XYREM
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Xyrem on?
Xyrem on suun kautta otettava liuos, jonka vaikuttava aine on natriumoksibaatti (500 mg/ ml).
Mihin Xyremiä käytetään?
Xyremiä käytetään narkolepsia- katapleksian hoitoon aikuisilla potilailla.
Narkolepsia on unihäiriö, joka aiheuttaa liiallista päiväväsymystä.
Katapleksia on narkolepsian oire, johon liittyy tunnereaktion, esimerkiksi kiukun, pelon, ilon, naurun tai yllättymisen aiheuttama äkillinen lihasheikkous.
Katapleksia voi joskus aiheuttaa pyörtymisen.
Koska narkolepsiaa sairastavia potilaita on vähän, sairaus katsotaan harvinaiseksi, ja Xyrem määriteltiin harvinaislääkkeeksi (harvinaisissa sairauksissa käytettäväksi lääkkeeksi) 3. helmikuuta 2003.
Lääkettä saa vain erityislääkemääräyksellä.
Miten Xyremiä käytetään?
Xyrem- hoito aloitetaan ja sitä jatketaan unihäiriöiden hoitoon perehtyneen lääkärin valvonnassa.
Koska natriumoksibaattiin liittyy väärinkäytön riski, lääkärin tulee selvittää, onko potilaalla esiintynyt aiemmin lääkkeiden väärinkäyttöä.
Xyremin annostus on 4, 5– 9 g/ vrk jaettuna kahteen yhtä suureen annokseen.
Vuorokauden enimmäisannos on 9 g.
Suositeltava aloitusannos on kaksi 2, 25 g: n annosta (4, 5 ml) vuorokaudessa.
Tämän jälkeen annosta säädetään 1– 2 viikon välein potilaan hoitovasteen mukaan.
Aloitusannos tulee puolittaa potilailla, joilla maksan toiminta on heikentynyt.
Potilaiden, joilla on heikentynyt munuaistoiminta, tulee harkita ruokavalion muuttamista natriumin saannin vähentämiseksi.
Xyrem - hoitoa saavien potilaiden tulee välttää alkoholia, sillä se saattaa voimistaa Xyremin vaikutusta.
Xyrem- liuoksen mukana toimitetaan mittausväline ja annosastia.
Potilaan on liuotettava annos veteen juomaksi.
Vuorokauden ensimmäinen annos otetaan nukkumaan mentäessä, vähintään 2– 3 tuntia aterian jälkeen.
Toinen annos otetaan 2, 5– 4 tunnin kuluttua ensimmäisestä annoksesta.
Lisätietoja on pakkausselosteessa.
Miten Xyrem vaikuttaa?
Xyrem- valmisteen vaikuttava aine on natriumoksibaatti, joka on keskushermostoa lamaava aine.
Natriumoksibaatin tarkkaa vaikutusmekanismia ei tunneta, mutta sen uskotaan sitoutuvan joidenkin aivosolujen pinnalla oleviin erityisiin reseptorimolekyyleihin.
Tämä saa aikaan muutoksia aivojen aktiivisuudessa, aiheuttaa hitaita delta- aaltoja ja yöunen.
Nukkumaan mentäessä otettuna Xyrem lisää
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged syvän unen ja yöunen määrää sekä vähentää päiväajan unijaksojen määrää.
Tämä lievittää narkolepsian oireita.
Miten Xyremiä on tutkittu?
Xyremin tehokkuutta narkolepsian ja katapleksian hoidossa on tutkittu 707 potilaalla neljässä tutkimuksessa.
Kaikissa tutkimuksissa Xyremin päivittäisannos oli 3– 9 g ja lääkkeen tehokkuutta verrattiin lumelääkkeeseen.
Ensimmäisessä tutkimuksessa (136 potilasta) tutkittiin Xyremin vaikutusta katalepsiakohtausten määrään neljän viikon hoidon aikana.
Toiseen tutkimukseen osallistui 56 potilasta, jotka olivat saaneet Xyrem- hoitoa vähintään kuuden kuukauden ajan.
Lääkkeen tehoa tutkittiin vertaamalla samalla annoksella hoitoa jatkaneiden ryhmää lumelääkkeeseen vaihtaneiden ryhmään.
Tutkimuksessa laskettiin katalepsiakohtausten määrä kahden viikon aikana.
Kahdessa muussa tutkimuksessa (516 potilasta) tutkittiin Xyremin vaikutusta liialliseen päiväväsymykseen ja muihin narkolepsian oireisiin joko ainoana lääkkeenä tai potilaan senhetkisen modafiniiliannostuksen (narkolepsian hoitoon käytettävän stimulantin) lisänä.
Tehon pääasiallisena mittana tutkimuksessa oli päiväväsymyksessä tapahtunut muutos.
Mitä hyötyä Xyremistä on havaittu tutkimuksissa?
Xyrem vähensi oireita tehokkaammin kuin lumelääke.
Ensimmäisessä tutkimuksessa 9 gramman vuorokausiannoksella saatiin viikon aikana esiintyneiden katapleksiakohtausten vähentymisen mediaaniksi 16, 1 (muutos 23, 5: stä 8, 7: ään), kun lumelääkettä saaneiden vastaava mediaaniarvo oli 4, 3.
Toinen tutkimus osoitti, että Xyremin katapleksiakohtauksia ehkäisevä teho säilyy myös pitkäaikaisen hoidon jälkeen:
Xyrem- hoitoa jatkavien potilaiden katapleksiakohtausten määrässä ei tapahtunut kahden viikon aikana muutosta, mutta lumelääkkeeseen siirtyneiden kohtausten määrän lisääntymisen mediaani oli 21, 0.
Lisäksi Xyrem vähensi liiallista päiväväsymystä modafiniilihoitoa jatkaneilla potilailla sekä niillä, jotka käyttivät pelkästään Xyremiä.
Mitä riskejä Xyremiin liittyy?
Yleisimmät Xyrem- hoidon sivuvaikutukset (useammalla kuin yhdellä potilaalla kymmenestä) ovat huimaus, päänsärky ja pahoinvointi.
Pahoinvointi on naisilla yleisempää kuin miehillä.
Xyrem voi aiheuttaa hengityslamaa (hengityksen estymistä).
Pakkausselosteessa on luettelo kaikista Xyremin ilmoitetuista sivuvaikutuksista.
Xyremiä ei pidä käyttää henkilöillä, jotka ovat tai saattavat olla yliherkkiä (allergisia) natriumoksibaatille tai jollekin muulle lääkkeen aineelle.
Lääkettä ei myöskään pidä käyttää potilailla, joilla on suksinaattisemialdehydidehydrogenaasin puutos (harvinainen aineenvaihduntasairaus), tai potilailla, jotka käyttävät opioideja (tiettyjä kipulääkkeitä) tai barbituraatteja (kouristusten ehkäisyyn käytettäviä tiettyjä anesteetteja ja lääkkeitä).
Koska natriumoksibaatin käyttöön liittyy väärinkäytön riski, lääkärin on valvottava Xyrem- hoitoa saavia potilaita huolellisesti.
Miksi Xyrem on hyväksytty?
Lääkevalmistekomitea (CHMP) katsoi, että Xyremin edut ovat sen riskejä suuremmat aikuisten narkolepsia- katapleksian hoidossa.
Tehokkaimpaan annokseen, 9 g, liittyy huomattavien sivuvaikutusten riski, minkä vuoksi komitean suosittelema aloitusannos on 4, 5 g vuorokaudessa.
Koska tehokas annos on lähellä annosta, jossa sivuvaikutukset muuttuvat vakaviksi, annostuksen suurentaminen on tehtävä tarkasti ja sellaisen lääkärin valvonnassa, jolla on kokemusta unihäiriöiden hoidosta.
Komitea suositteli myyntiluvan myöntämistä Xyremille.
Miten voidaan varmistaa Xyremin turvallinen käyttö?
Xyremin valmistaja pyrkii minimoimaan Xyremin väärinkäytön riskin toimittamalla terveydenhuollon henkilöstölle ja potilaille ohjemateriaalia sekä valvomalla tarkasti lääkkeen jakelua ja käyttöä.
Muita tietoja Xyremistä Euroopan komissio myönsi UCB Pharma Ltd - yhtiölle koko Euroopan alueella voimassa olevan myyntiluvan Xyremiä varten 13. lokakuuta 2005.
Yhteenveto harvinaislääkkeitä käsittelevän komitean Xyremiä koskevasta lausunnosta on tässä.
Xyremiä koskeva EPAR- arviointikertomus on kokonaisuudessaan tässä Tämä yhteenveto on päivitetty viimeksi 02- 2007.
©EMEA 2007
2/ 2
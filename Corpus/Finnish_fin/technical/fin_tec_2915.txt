# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 474
EUROOPAN JULKINEN ARVIOINTILAUSUNTO (EPAR)
VENTAVIS
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mikä Ventavis on?
Ventavis on nebulisaattorin avulla inhaloitava sumutinliuos.
Se sisältää vaikuttavana aineena iloprostia.
Mihin Ventavis- sumutinliuosta käytetään?
Ventavis- sumutinliuosta annetaan III luokan primaarista keuhkoverenpainetta sairastaville aikuisille potilaille parantamaan heidän fyysistä toimintakykyänsä ja hoitamaan oireita.
Keuhkoverenpaine tarkoittaa, että potilaalla on epätavallisen korkea verenpaine keuhkojen verisuonissa. “ Primaari ” tarkoittaa sitä, että mitkään muut sydämen tai keuhkojen sairaudet eivät aiheuta korkeaa verenpainetta, ja luokka viittaa sairauden aiheuttamien oireiden vakavuuteen: luokka III viittaa fyysisen toimintakyvyn selvään heikentymiseen.
Koska primaarista keuhkoverenpainetta sairastavia potilaita on vähän, sairauden katsotaan olevan harvinainen, ja sen takia Ventavis luokiteltiin harvinaislääkkeeksi (harvinaisten tautien hoidossa käytettäväksi lääkkeeksi) 29. joulukuuta 2000.
Lääkevalmistetta saa vain lääkemääräyksellä.
Kuinka Ventavis- valmistetta käytetään?
Ventavis inhaloidaan nebulisaattorin avulla (nebulisaattori on laite, joka muuttaa liuoksen aerosoliksi, jota potilas voi hengittää sisään).
Ventavis- hoidon aloittaa ja sitä valvoo lääkäri, jolla on kokemusta keuhkoverenpaineen hoidosta.
Suositeltu annos on 2, 5 tai 5, 0 mikrogrammaa.
Potilas aloittaa hoidon pienemmällä 2, 5 mg: n annoksella.
Toinen annos on 5, 0 mg.
Jos potilas ei siedä isompaa annosta, siirrytään takaisin 2, 5 mg: n annokseen.
Lääkettä annetaan ” dosimetristä ” nebulisaattoria käyttäen, joka pysähtyy automaattisesti kun potilas in inhaloinut oikean annoksen.
Annos otetaan 6 - 9 kertaa vuorokaudessa.
Annostusta vähennetään, jos potilaalla on maksan toimintahäiriöitä.
Miten Ventavis - valmiste vaikuttaa?
Keuhkoverenpaine on vammauttava tauti, joka supistaa voimakkaasti keuhkojen verisuonia.
Se aiheuttaa erittäin voimakasta verenpainetta suonissa, jotka kuljettavat verta sydämen oikeasta kammiosta keuhkoihin.
Inhaloitavan Ventavis- valmisteen sisältämä iloprosti muistuttaa prostasykliinia, joka on verisuonia laajentava elimistössä luonnostaan oleva molekyyli.
Se alentaa verenpainetta laajentamalla näitä verisuonia, jolloin myös oireet lievenevät.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged Miten Ventavis - valmistetta on tutkittu?
Ventavis- valmistetta verrattiin lumelääkkeeseen tutkimuksessa, johon osallistui 203 aikuispotilasta, joilla on III tai IV luokan joko primaarinen tai muusta sairaudesta johtuva stabiili keuhkoverenpainetauti.
Tehokkuuden pääasiallisena mittana oli niiden potilaiden lukumäärä, joilla lääke tehosi 12 viikon hoidon jälkeen.
Vasteeksi määritettiin fyysisen toimintakyvyn parantuminen 10 prosentilla (6 minuutin kävelytesti) ja kunnon kohentuminen (sairauden luokituksen aleneminen vähintään luokalla).
Keuhkoverenpaine ei saanut nousta, eikä potilas kuolla.
Mitä hyötyä Ventavis- valmisteesta on havaittu tutkimuksissa?
Ventavis oli lumelääkettä huomattavasti tehokkaampi.
Ventavis- hoitoa saaneista potilasta 17 prosenttia vastasi hoitoon (17 potilasta 101: stä) verrattuna lumelääkehoitoa saaneisiin potilaisiin, joilla 5 prosenttia (5 potilasta 102: sta) saavutti vasteen.
Eri potilasryhmiä tarkasteltaessa ilmeni, että Ventaviksesta hyötyivät kuitenkin vain III luokan primaaria keuhkoverenpainetta sairastavat potilaat.
Mitä riskejä Ventavis- valmisteeseen liittyy?
Yleisimpiä Ventavis– valmisteen sivuvaikutuksia (esiintyy useammalla kuin 1 potilaalla kymmenestä) ovat vasolidaatio (kasvojen punoitus, joka johtuu verisuonten laajenemisesta), hypotensio (matala verenpaine) ja yskä.
Pakkausselosteessa on luettelo kaikista Ventavis- valmisteen ilmoitetuista haittavaikutuksista.
Ventavis- valmistetta ei saa antaa potilaille, jotka voivat olla yliherkkiä (allergisia) iloprostille tai jollekin muulle valmisteen aineosalle.
Sitä ei myöskään saa antaa potilaille, joilla on verenvuodon riski, tiettyjä sydänongelmia, joilla on äskettäin ollut aivohalvaus tai joiden keuhkoverenpaine johtuu laskimon tukkeutumisesta tai supistumisesta.
Ventavis- valmistetta ei saa antaa potilaille, jotka ovat raskaana tai imettävät.
Miksi Ventavis on hyväksytty?
Lääkevalmistekomitea (CHMP) katsoi, että Ventavis - valmisteen edut ovat sen riskejä suuremmat III: n NYHA- toimintaluokan primaaria keuhkoverenpainetautia sairastavien potilaiden hoidossa, heidän fyysisen toimintakyvyn ja oireiden parantamisessa, huolimatta siitä, että lääkevalmistetta koskeva tieto on rajallista.
Komitea suositteli myyntiluvan myöntämistä Ventavis - valmisteelle. Ventavis on hyväksytty ” poikkeuksellisissa olosuhteissa ”, koska lääkevalmistetta koskevia täydellisiä tietoja ei ole saatavissa sairauden harvinaisuuden vuoksi.
Euroopan lääkevirasto (EMEA) arvioi vuosittain mahdollista uutta tietoa ja päivittää tätä yhteenvetoa tarvittaessa.
Mitä tietoja Ventavis- valmisteesta odotetaan vielä saatavan?
Ventavis- valmistetta valmistava lääkeyhtiö tekee lääkettä koskevia lisätutkimuksia kerätäkseen sen pitkäaikaista käyttöä koskevia tietoja.
Muita tietoja Ventavis- valmisteesta Euroopan komissio myönsi Bayer Schering Pharma AG - yhtiölle koko Euroopan unionin alueella voimassa olevan myyntiluvan Ventavis - valmistetta varten 16. syyskuuta 2003.
Myyntilupa uusittiin 16. syyskuuta 2008.
Rekisteröintitiedot Ventavis- valmisteen luokittelusta harvinaislääkkeeksi ovat tässä.
Ventavis- valmistetta koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
2/ 2
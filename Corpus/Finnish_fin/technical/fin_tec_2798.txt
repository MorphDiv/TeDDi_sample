# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 472
EUROOPAN JULKINEN ARVIOINTIKERTOMUS (EPAR)
BUSILVEX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Busilvex on?
Busilvex on infuusiokonsentraatti liuosta varten (tiputus laskimoon).
Busilvexin vaikuttava aine on busulfaani.
Mihin Busilvexiä käytetään?
Busilvex on tarkoitettu valmisteluhoidoksi ennen verta muodostavien edeltäjäsolujen siirtämistä aikuisille ja lapsille.
Tällainen siirto tehdään potilaille, joiden verta muodostavat solut on korvattava, koska heillä on jokin verisairaus (kuten harvinainen anemia) tai verisyöpä.
Busilvex- hoitoa seuraa hoito toisella lääkkeellä: aikuisilla syklofosfamidilla ja lapsilla syklofosfamidilla tai melfalaanilla.
Busulfaani määriteltiin harvinaislääkkeeksi 29. joulukuuta 2000, koska Euroopan unionissa on vain vähän potilaita, jotka saavat edellä mainittua valmisteluhoitoa ja joille tehdään solusiirto.
Lääkevalmistetta saa vain lääkemääräyksellä.
Miten Busilvexiä käytetään?
Busilvexiä on annettava sellaisen lääkärin valvonnassa, jolla on kokemusta ennen solusiirtoa annettavasta valmisteluhoidosta.
Busilvexin suositusannos on aikuisilla 0, 8 mg painokiloa kohti.
Lapsilla (0– 17- vuotiaat) Busilvexin suositusannos perustuu lapsen painoon ja vaihtelee välillä 0, 8 – 1, 2 mg/ kg.
Busilvex annetaan keskuslaskimotiputuksena (tiputus rintakehän laskimoon).
Tiputus kestää aina kaksi tuntia kerrallaan, ja se annetaan potilaalle kuuden tunnin välein neljänä perättäisenä päivänä ennen syklofosfamidi - tai melfalaanihoidon aloittamista ja solusiirtoa.
Ennen Busilvexin antamista potilaille annetaan kouristuksia ehkäiseviä lääkkeitä ja pahoinvointilääkkeitä.
Miten Busilvex vaikuttaa?
Busilvexin vaikuttava aine busulfaani kuuluu alkyloivien aineiden ryhmään.
Nämä aineet ovat sytotoksisia eli ne tappavat soluja, etenkin nopeasti kehittyviä soluja, kuten syöpä - tai edeltäjäsoluja (kantasoluja).
Busulfaania käytetään ennen solusiirtoa epänormaalien solujen ja verta muodostavien edeltäjäsolujen tuhoamiseen.
Tätä kutsutaan myeloablaatioksi.
Sen jälkeen immuunivastetta heikennetään syklofosfamidilla tai melfalaanilla siten, että kehon luontainen puolustuskyky heikkenee.
Tämä auttaa siirrettäviä soluja toimimaan normaalisti (eli ne alkavat kasvaa ja tuottaa normaaleja verisoluja).
Solusiirron jälkeen uusien solujen katsotaan sopeutuneen uuteen ympäristöönsä, kun ne alkavat kasvaa ja tuottaa normaaleja verisoluja.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Miten Busilvexiä on tutkittu?
Busilvexin vaikutuksia on testattu ensin kokeellisissa malleissa ennen sen tutkimista ihmisillä, ja hakija on myös toimittanut tieteellisestä kirjallisuudesta saatua tietoa.
Busilvexiä on tutkittu pääasiallisesti syöpää sairastaneilla potilailla, jotka ovat tarvinneet verta muodostavien edeltäjäsolujen siirtoa.
Suoritettiin kaksi kliinistä päätutkimusta, joihin osallistui 103 aikuista, ja yhteen tutkimukseen osallistui 55 lasta.
Tehokkuuden pääasialliset mitat olivat myeloablaatio (valkosolujen ja verihiutaleiden väheneminen) ja siirteen sopeutuminen (aika valkosolujen määrän palautumiseen suuremmaksi).
Mitä hyötyä Busilvexistä on havaittu tutkimuksissa?
Myeloablaatio toteutui kaikilla aikuisilla ja lapsilla.
Siirteen sopeutuminen toteutui keskimäärin 10 päivässä (aikuisilla) ja 11 päivässä (lapsilla) autotransplantaatioissa (potilas saa omia solujaan, jotka on kerätty ja säilötty ennen hoitoa).
Siirteen sopeutuminen toteutui keskimäärin 13 päivässä (aikuisilla) ja 21 päivässä (lapsilla) allotransplantaatioissa (potilas saa luovuttajan soluja).
Mitä riskejä Busilvexiin liittyy?
Lukuun ottamatta verisolujen määrän vähenemistä, joka on lääkkeen haluttu vaikutus, Busilvexin tärkeimmät sivuvaikutukset ovat tulehdukset, maksahäiriöt, kuten maksalaskimon tukos, käänteishyljintä (siirre hyökkää elimistöä vastaan) tai keuhkokomplikaatiot.
Pakkausselosteessa on luettelo kaikista Busilvexin ilmoitetuista sivuvaikutuksista.
Busilvexiä ei saa antaa henkilöille, jotka voivat olla yliherkkiä (allergisia) busulfaanille tai jollekin muulle Busilvexin aineosalle, jotka ovat tai saattavat olla raskaana tai jotka imettävät.
Busilvex saattaa vaikuttaa hedelmällisyyteen.
Naispotilaiden tulee välttää raskaaksi tulemista hoidon aikana ja puolen vuoden ajan hoidon jälkeen, ja miespotilaita kehotetaan välttämään siittämästä lasta hoidon aikana ja puolen vuoden ajan hoidon jälkeen.
Busilvexiä on käytettävä varoen muiden lääkkeiden kanssa, kuten itrakonatsolin (jota käytetään tiettyjen infektioiden hoitoon), ketobemidonin (kipulääke) tai parasetamolin kanssa.
Pakkausselosteessa on yksityiskohtaiset tiedot.
Miksi Busilvex on hyväksytty?
Lääkevalmistekomitea (CHMP) totesi, että Busilvexin tehokkuus valmisteluhoidossa ennen verta muodostavien edeltäjäsolujen siirtoa on osoitettu ja että se tarjoaa vaihtoehdon suun kautta otettaville busulfaanitableteille, joita käytetään tähän samaan tarkoitukseen mutta joilla on haittapuolia (kuten tarvittavien tablettien suuri määrä).
Komitea katsoi, että Busilvexin antama hyöty on sen riskejä suurempi tämän käyttöaiheen osalta.
Se suositteli myyntiluvan myöntämistä Busilvexiä varten.
Muita tietoja Busilvexistä:
Euroopan komissio myönsi Pierre Fabre Médicamentille koko Euroopan unionin alueella voimassa olevan myyntiluvan Busilvexiä varten 9. heinäkuuta 2003.
Myyntilupa uusittiin 9. heinäkuuta 2008.
Rekisteröintitiedot Busilvexin luokittelusta harvinaislääkkeeksi ovat tässä.
Koko EPAR- arviointikertomus on tässä.
Tämä yhteenveto on päivitetty viimeksi 07- 2008.
2/ 2
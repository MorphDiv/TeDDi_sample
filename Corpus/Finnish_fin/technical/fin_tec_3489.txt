# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 917
EUROOPAN JULKINEN ARVIOINTILAUSUNTO (EPAR)
ZARZIO
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Zarzio on?
Zarzio on liuos esitäytetyssä ruiskussa injektiota tai infuusiota (tiputettavaksi laskimoon) varten.
Sen vaikuttava aine on filgrastiimi (30 tai 48 milj. yksikköä).
Zarzio on toisen lääkkeen kanssa biologisesti samanarvoinen lääke.
Tämä merkitsee sitä, että Zarzio on samankaltainen kuin toinen lääke (ns. alkuperäisvalmiste), joka on jo saanut myyntiluvan Euroopan unionin (EU) alueella ja joka sisältää samaa vaikuttavaa ainetta.
Zarzion alkuperäisvalmiste on Neupogen.
Lisätietoja biologisesti samanarvoisista lääkkeistä on kysymyksiä ja vastauksia sisältävässä asiakirjassa tässä.
Mihin Zarziota käytetään?
Zarziota käytetään valkosolujen tuotannon stimulointiin seuraavissa tapauksissa:  neutropenian (neutrofiilien, tietyntyyppisten valkosolujen alhainen määrä) keston lyhentäminen ja kuumeisen neutropenian esiintyvyyden vähentäminen potilailla, jotka saavat sytotoksista kemoterapiahoitoa (soluja tuhoavaa syöpähoitoa)  neutropenian keston lyhentäminen potilailla, joille annetaan luuytimen soluja tuhoavaa hoitoa (esim. jotkut leukemiaa sairastavat potilaat) ennen luuytimensiirtoa ja joilla on pitkittyneen ja vaikean neutropenian riski  neutrofiilien määrän lisääminen ja infektioriskin vähentäminen neutropeniapotilailla, joilla on aikaisemmin ollut vaikeita ja toistuvia infektioita  pitkään jatkuneen neutropenian hoito pyrittäessä vähentämään bakteeri- infektion riskiä potilailla, joilla on pitkälle edennyt HIV- infektio ja joille muut hoidot eivät sovi.
Zarziota voidaan käyttää myös potilailla, jotka luovuttavat kantasoluja siirrettäväksi.
Näin helpotetaan näiden solujen vapautumista luuytimestä.
Lääkevalmistetta saa ainoastaan lääkärin määräyksestä.
Miten Zarziota käytetään?
Zarziota annetaan injektiona ihon alle tai infuusiona laskimoon.
Antotapa, annostus ja hoidon kesto riippuvat valmisteen käyttötarkoituksesta, potilaan painosta ja hoitovasteesta.
Zarziota annetaan yleensä erikoistuneissa hoitoyksiköissä, joskin valmistetta ihon alle injekstiona saavat potilaat voivat huolehtia injisoinnista itse asianmukaisen opastuksen saatuaan.
Lisää tietoja on pakkausselosteessa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Miten Zarzio vaikuttaa?
Zarzion vaikuttava aine on filgrastiimi, joka on hyvin samankaltainen kuin granulosyyttikasvutekijä (G- CSF) - niminen ihmisen proteiini.
Filgrastiimia valmistetaan ns. yhdistelmä- DNA- menetelmällä.
Sitä tekee bakteeri, joka siihen lisätyn geenin (DNA) avulla pystyy tuottamaan filgrastiimia.
Korvaava proteiini vaikuttaa samalla tavalla kuin luontainen granulosyyttikasvutekijä (G- CSF) aktivoimalla luuydintä tuottamaan lisää valkosoluja.
Miten Zarziota on tutkittu?
Zarziota on tutkittu sen vastaavuuden osoittamiseksi Neupogen- alkuperäislääkkeeseen nähden.
Neljässä tutkimuksessa tarkasteltiin veren neutrofiilipitoisuuksia yhteensä 146 terveellä vapaaehtoisella, jotka saivat Zarziota tai Neupogenia.
Tutkimuksissa tarkasteltiin yksittäisten tai toistuvasti annettujen ihon alle injisoitujen tai laskimoon infusoitujen eri annosten vaikutuksia.
Näissä tutkimuksissa mitattiin pääasiassa neutrofiilien määrää hoidon kymmenenä ensimmäisenä päivänä.
Mitä hyötyä Zarziosta on havaittu tutkimuksissa?
Zarzio ja Neupogen lisäsivät yhtä paljon tutkimuksiin osallistuneiden vapaaehtoisten veren neutrofiilipitoisuutta.
Tämän katsottiin riittävän osoittamaan, että Zarzion hyöty vastaa alkuperäislääkkeestä saatavaa hyötyä.
Mitä riskejä Zarzioon liittyy?
Zarzion yleisin sivuvaikutus (useammalla kuin yhdellä potilaalla 10: stä) on luu - ja lihaskivut.
Muut sivuvaikutukset, joita on havaittu useammalla kuin yhdellä potilaalla 10: stä, riippuvat taudista, jonka hoitamiseksi Zarziota käytetään.
Pakkausselosteessa on luettelo kaikista Zarzion ilmoitetuista sivuvaikutuksista.
Zarziota ei saa antaa potilaille, jotka saattavat olla yliherkkiä (allergisia) filgrastiimille tai jollekin muulle valmisteen aineosalle.
Miksi Zarzio on hyväksytty?
Lääkevalmistekomitea (CHMP) totesi Zarzion laadun, turvallisuuden ja tehokkuuden osoittautuneen Neupogenia vastaaviksi Euroopan unionin vaatimusten mukaisesti.
Näin ollen komitea katsoi, että Neupogenin tavoin sen hyöty on havaittuja riskejä suurempi.
Komitea suositteli myyntiluvan myöntämistä Zarziota varten.
Muuta tietoa Zarziosta Euroopan komissio myönsi Sandoz GmbH - yhtiölle koko Euroopan unionin alueella voimassa olevan myyntiluvan Zarziota varten 06. helmikuuta 2009.
Zarziota koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
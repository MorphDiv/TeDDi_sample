# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 916
EUROOPAN JULKINEN ARVIOINTILAUSUNTO (EPAR)
THYMANAX
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Thymanax on?
Thymanax on lääke, joka sisältää vaikuttavana aineena agomelatiinia.
Sitä on saatavilla pitkänomaisina oranssinkeltaisina tabletteina (25 mg).
Mihin Thymanaxia käytetään?
Thymanaxia käytetään vaikean masennuksen hoitoon aikuisilla.
Vaikeassa masennuksessa potilailla on mielialahäiriöitä, jotka vaikuttavat heidän jokapäiväiseen elämäänsä.
Oireisiin kuuluu usein syvä surullisuus, arvottomuuden tunne, kiinnostuksen menetys mielipuuhia kohtaan, unihäiriöt, voimattomuuden ja ahdistuneisuuden tunteet ja painonvaihtelut.
Lääkevalmistetta saa vain lääkemääräyksellä.
Miten Thymanaxia käytetään?
Thymanaxin suositeltu annos on yksi tabletti vuorokaudessa ennen nukkumaanmenoa ruoan kanssa tai ilman.
Elleivät oireet lievene kahden viikon kuluttua, lääkäri saattaa lisätä annosta kahteen tablettiin, jotka otetaan yhdessä ennen nukkumaanmenoa.
Masennusta sairastavia potilaita pitäisi hoitaa vähintään kuusi kuukautta sen varmistamiseksi, että oireet ovat poistuneet.
Potilaan maksa on tutkittava verikokein hoidon alkaessa ja sitten kuuden, 12 ja 24 viikon hoidon jälkeen.
Maksa pitäisi myös tutkia, jos potilaalle kehittyy oireita, jotka saattavat olla merkki maksan toimintahäiriöistä.
Hoito on keskeytettävä potilailla, joiden veressä on epänormaaleja maksaentsyymipitoisuuksia.
Verikokeita on toistettava, kunnes maksaentsyymipitoisuudet ovat palanneet normaaleiksi.
Koska Thymanaxin hyötyä ei ole osoitettu selkeästi yli 65- vuotiailla potilailla, lääkevalmistetta on käytettävä varoen tässä ikäryhmässä.
Lääkevalmistetta on käytettävä varoen myös potilailla, joilla on kohtalaisia tai vaikeita munuaisten toimintahäiriöitä.
Sitä ei saa käyttää potilailla, joilla on maksan toimintahäiriöitä.
Miten Thymanax vaikuttaa?
Thymanaxin vaikuttava aine agomelatiini on masennuslääke.
Se vaikuttaa kahdella tavalla, sekä stimuloimalla MT1 - ja MT2- reseptoreita, jotka melatoniini normaalisti aktivoi, sekä estämällä 5- HT 2C - reseptoreiden toimintaa.
Niitä aktivoi normaalisti hermovälittäjäaine 5- hydroksitryptamiini (tunnetaan myös serotoniinina).
Tämän uskotaan johtavan dopamiini - ja noradrenaliinipitoisuuksien kohoamiseen hermosolujen välissä niillä aivojen alueilla, jotka ovat yhteydessä mielialan hallintaan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Sen uskotaan edistävän masennuksen oireiden lievittämistä.
Thymanax saattaa myös auttaa normalisoimaan potilaan unirytmiä.
Miten Thymanaxia on tutkittu?
Thymanaxin vaikutuksia testattiin ensin kokeellisilla malleilla ennen ihmisillä tutkimista.
Thymanaxia on verrattu lumehoitoon viidessä lyhytaikaisessa tutkimuksessa, joihin osallistui yhteensä 1 893 vaikeaa masennusta sairastavaa aikuista.
Kolmeen tutkimukseen osallistui joitakin potilaita, joita hoidettiin muilla masennuslääkkeillä, joko fluoksetiinilla tai paroksetiinilla, joita käytettiin aktiivisina vertailulääkkeinä.
Aktiivisia vertailulääkkeitä käyttävät ryhmät otettiin mukaan tutkimukseen sen tarkistamiseksi, että tutkimuksella voidaan mitata lääkkeiden tehokkuutta masennuksen hoidossa.
Näissä viidessä tutkimuksessa tehokkuuden päämittana oli muutos oireissa kuuden viikon kuluttua mitattuna standardoidulla masennusasteikolla (Hamilton Rating Scale for Depression, HAM- D- asteikko).
Yhtiö toimitti myös yhden lisätutkimuksen tulokset.
Tutkimuksessa Thymanaxia verrattiin sertraliiniin (muu masennuslääke).
Kahdessa muussa päätutkimuksessa verrattiin Thymanaxin ja lumelääkkeen kykyä ehkäistä oireiden palaamista 706 potilaalla, joiden masennusta oli jo hoidettu Thymanaxilla.
Tehon pääasiallisena mittana oli niiden potilaiden määrä, joiden oireet palasivat 24. – 26. hoitoviikkojen aikana.
Mitä hyötyä Thymanaxista on havaittu tutkimuksissa?
Thymanax todettiin lumelääkettä tehokkaammaksi kahdessa lyhytaikaisessa tutkimuksessa, joissa ei käytetty aktiivista vertailulääkettä.
Kolmessa muussa tutkimuksessa, joissa käytettiin aktiivista vertailulääkettä, Thymanaxia ja lumelääkettä saaneiden potilaiden välisissä oirepisteissä ei ollut eroja.
Kahdessa näistä tutkimuksista ei kuitenkaan havaittu fluoksetiinin tai paroksetiinin vaikutusta, mikä teki tulosten tulkinnasta vaikeaa.
Lisätutkimus osoitti, että agomelatiini on sertraliinia tehokkaampaa.
HAM- D- asteikon arvoissa erona oli 1, 68 kuuden hoitoviikon jälkeen.
Ensimmäisessä pitkäaikaisessa tutkimuksessa Thymanaxin ja lumelääkkeen välillä ei havaittu eroja oireiden palaamisen estämisessä 26 hoitoviikon aikana.
Toinen tutkimus kuitenkin osoitti, että oireet palasivat 21 prosentilla potilaista, jotka ottivat Thymanaxia 24 viikon ajan (34 potilaalla 165: stä) verrattuna 41 prosenttiin lumelääkettä saaneista potilaista (72 potilaalla 174: stä).
Mitä riskejä Thymanaxiin liittyy?
Thymanaxin yleisimmät sivuvaikutukset (1– 10 potilaalla sadasta) ovat päänsärky, huimaus, uneliaisuus, unettomuus, migreeni, huonovointisuus, ripuli, ummetus, ylävatsan kipu, voimakas hikoilu, selkäkipu, väsymys, maksaentsyymipitoisuuksien kohoaminen ja ahdistuneisuus.
Useimmat sivuvaikutukset olivat lieviä tai kohtalaisia, ja niitä esiintyi kahden ensimmäisen hoitoviikon aikana.
Eräät sivuvaikutuksista saattavat olla pikemmin yhteydessä potilaan masennukseen kuin Thymanaxiin.
Pakkausselosteessa on luettelo kaikista Thymanaxin ilmoitetuista sivuvaikutuksista.
Thymanaxia ei saa antaa potilaille, jotka saattavat olla yliherkkiä (allergisia) agomelatiinille tai jollekin muulle valmisteen sisältämälle aineelle.
Sitä ei pidä käyttää potilailla, joilla on maksan toimintahäiriöitä, kuten kirroosi (maksan arpeutuminen) tai aktiivinen maksasairaus.
Sitä ei myöskään saa antaa potilaille, jotka käyttävät lääkkeitä, jotka hidastavat Thymanaxin hajoamista kehossa.
Näitä ovat muun muassa fluvoksamiini (muu masennuslääke) ja siprofloksasiini (eräs antibiootti).
Thymanaxia ei saa antaa iäkkäille dementiaa sairastaville potilaille.
Miksi Thymanax on hyväksytty?
Lääkevalmistekomitea (CHMP) katsoi, että Thymanaxin edut saattavat olla muiden masennuslääkkeiden etuja pienemmät masennuksen hoidossa.
Koska lääkevalmisteella on kuitenkin uusi vaikutustapa, vähän sivuvaikutuksia ja erilainen turvallisuusprofiili kuin muilla masennuslääkkeillä, komitea katsoi, että Thymanax- hoito saattaa olla hyödyllistä joillekin potilaille edellyttäen, että heidän maksansa toiminta tarkastetaan usein.
Näin ollen lääkevalmistekomitea katsoi, että Thymanaxin hyödyt ovat sen riskejä suuremmat aikuisten vaikeiden masennuskausien hoidossa.
Komitea suositteli myyntiluvan myöntämistä Thymanaxia varten.
Miten voidaan varmistaa Thymanaxin turvallinen käyttö?
Thymanaxia valmistava yhtiö toimittaa Thymanaxin määrääjille koulutusmateriaaleja, kun lääkevalmiste tuodaan markkinoille.
Koulutusmateriaalissa annetaan selvitys lääkevalmisteen
2/ 3 turvallisuudesta, etenkin sen mahdollisista vaikutuksista maksaan ja sen yhteisvaikutuksista muiden lääkkeiden kanssa.
Muita tietoja Thymanaxista:
Euroopan komissio myönsi Servier (Ireland) Industries Ltd - yhtiölle koko Euroopan unionin alueella voimassa olevan myyntiluvan Thymanaxia varten 19. helmikuuta / 2009.
Thymanaxia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2008.
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
EVISTA 60 mg kalvopäällysteiset tabletit
2.
VAIKUTTAVAT AINEET JA NIIDEN MÄÄRÄT
Yksi kalvopäällysteinen tabletti sisältää 60 mg raloksifeenihydrokloridia, mikä vastaa 56 mg vapaata raloksifeeniemästä.
Apuaine: yksi tabletti sisältää laktoosia 149, 40 mg Täydellinen apuaineluettelo, ks. kohta 6. 1.
3.
LÄÄKEMUOTO
Kalvopäällysteinen tabletti.
Valkoisia, soikion muotoisia tabletteja, joihin on painettu numerotunniste ’ 4165 ’.
4.
KLIINISET TIEDOT
4. 1 Käyttöaiheet
EVISTA- hoidon aihe on osteoporoosin hoito ja ehkäisy vaihdevuodet ohittaneilla naisilla.
EVISTA - hoito vähentää merkittävästi nikamamurtumien ilmaantuvuutta, mutta ei lonkkamurtumien ilmaantuvuutta.
Kun vaihdevuodet ohittaneen naisen kohdalla päätetään hoidon valinnasta EVISTAn tai muun hoidon välillä estrogeenihoito mukaan lukien, on syytä huomioida lääkehoidon vaikutukset vaihdevuosien aiheuttamiin oireisiin, kohtuun, rintarauhaskudokseen sekä sydän - ja verisuonisairauksien vaaratekijöihin (ks. kohta 5. 1).
4. 2 Annostus ja antotapa
Suositeltu annos on yksi tabletti kerran vuorokaudessa suun kautta.
Tabletin voi ottaa mihin aikaan vuorokaudesta tahansa ja aterioista riippumatta.
Iäkkäiden potilaiden annosta ei tarvitse pienentää.
Taudin luonteesta johtuen EVISTA on tarkoitettu pitkäaikaiseen käyttöön.
Naisille, joiden ruokavalio sisältää vähän kalsiumia, suositellaan kalsium - ja D- vitamiinilisää.
Munuaisten vajaatoiminta EVISTA- tabletteja ei pidä käyttää potilaille, joilla on vaikea munuaisten vajaatoiminta (ks. kohta 4- 3).
Kohtalaisessa ja lievässä munuaisten vajaatoiminnassa EVISTA- lääkettä tulee käyttää varovaisesti.
Maksan vajaatoiminta EVISTA- lääkettä ei pidä käyttää potilaille, joilla on maksan vajaatoiminta (ks. kohta 4. 3).
4. 3 Vasta- aiheet
Yliherkkyys vaikuttavalle aineelle tai jollekin tabletin sisältämistä apuaineista.
Ei saa käyttää fertiili- ikäisille naisille.
Tuoreet tai anamnestiset tromboemboliset sairaudet mukaan lukien syvä laskimotukos, keuhkoembolia tai verkkokalvolaskimon tromboosi.
2 Maksan vajaatoiminta, myös kolestaasi.
Vaikea munuaisten vajaatoiminta.
Selittämätön kohtuverenvuoto.
EVISTAa ei pidä käyttää potilailla, joilla on merkit tai oireet kohdun runko- osan syövästä, koska turvallisuutta tällä potilasryhmällä ei ole riittävästi tutkittu.
4. 4 Varoitukset ja käyttöön liittyvät varotoimet
Raloksifeenin käyttöön liittyy lisääntynyt laskimotromboembolian vaara, joka on samansuuruinen kuin hormonikorvaushoidon käytön yhteydessä ilmoitettu vaara.
Jos potilaalla on lisääntynyt tromboembolian vaara, hoidon hyöty- haittasuhde on arvioitava.
EVISTA- lääkitys on lopetettava sairauksien ja muiden syiden aiheuttaman pitkittyneen immobilisaation ajaksi.
Se lopetetaan mahdollisimman pian tai 3 päivää ennen potilaan immobilisoitumista.
Lääkitystä ei saa aloittaa uudelleen ennen kuin sairaus on ohi ja potilas on jälleen täysin liikkeellä.
Tutkimuksessa, joka tehtiin postmenopausaalisilla naisilla, joilla oli todettu sepelvaltimotauti tai joilla oli lisääntynyt sepelvaltimotapahtumien vaara, plaseboon verrattuna raloksifeeni ei vaikuttanut sydäninfarktin, sairaalahoitoa vaativan akuutin koronaarioireyhtymän, kokonaiskuolleisuuden (mukaan lukien kaikista sydänverisuonisairauksista johtuvat) tai aivohalvauksen esiintyvyyteen.
Kuitenkin raloksifeenia saaneilla naisilla aivohalvauksesta johtuva kuolleisuus kasvoi.
Aivohalvauksesta johtuvien kuolemien esiintyvyys oli plaseboa saaneilla 1, 5/ 1000 naista/ vuosi, vastaava luku raloksifeenilla oli 2, 2/ 1000 naista/ vuosi.
Raloksifeenin hyöty - haittasuhdetta tulee miettiä, kun raloksifeenia määrätään postmenopausaalisille naisille, joilla on anamneesissa aivohalvaus tai muita merkittäviä aivohalvauksen riskitekijöitä kuten ohimenevä aivoverenkiertohäiriö tai eteisvärinä.
Endometriumin hyperplasiasta ei ole näyttöä raloksifeenin käytön yhteydessä.
Mikä tahansa kohtuverenvuoto, joka ilmaantuu EVISTA- hoidon aikana, on odottamaton ja edellyttää perusteellista selvitystä.
Raloksifeenihoidon aikana ilmenneen kohtuverenvuodon kaksi tavallisinta syytä olivat endometriumin atrofia ja endometriumin hyvänlaatuiset polyypit.
Neljä vuotta raloksifeenihoitoa saaneilla postmenopausaalisilla naisilla raportoitiin hyvänlaatuisia endometriumin polyyppeja 0, 9%: lla, kun plaseboryhmässä vastaava luku oli 0, 3%.
Raloksifeeni metaboloituu pääasiassa maksassa.
Potilailla, joilla on maksakirroosi ja lievä maksan vajaatoiminta (Child- Pugh A- luokka), raloksifeenin kerta- annos tuotti noin 2, 5 kertaa korkeammat plasmapitoisuudet kuin vertailuryhmällä.
Plasmapitoisuuden kasvu oli suhteessa bilirubiinin kokonaispitoisuuteen.
Ennen kuin raloksifeenin tehosta ja turvallisuudesta on enemmän tietoa maksan vajaatoimintaa sairastavilla, EVISTAa ei suositella tälle potilasryhmälle.
Seerumin kokonaisbilirubiinin,
gammaglutamyylitransferaasin,
alkaalisen
fosfataasin
ja
maksan
transaminaasiarvoja on seurattava hoidon aikana, jos arvot ovat kohonneita.
On olemassa rajoitetusti tietoa siitä, että potilailla joilla on anamneesissa oraalisen estrogeenin aiheuttama hypertriglyseridemia (> 5, 6 mmol/ l) raloksifeenin käyttöön saattaa liittyä selvästi kohonneet seerumin triglyseridit.
Näiden potilaiden seerumin triglyseridiarvoja pitäisi seurata raloksifeenihoidon aikana.
EVISTAn käytön turvallisuutta rintasyöpäpotilailla ei ole tutkittu riittävästi.
EVISTAn ja varhaisvaiheen tai pitkälle edenneen rintasyövän hoitoon käytettävien lääkkeiden tai adjuvanttihoidon samanaikaisesta käytöstä ei ole kokemuksia.
Näin ollen EVISTAa tulisi käyttää osteoporoosin hoitoon tai ehkäisyyn ainoastaan sen jälkeen kun rintasyöpähoito, mukaan lukien adjuvanttihoito on saatettu päätökseen.
Kokemukset raloksifeenin ja systeemisten estrogeenien samanaikaisesta käytöstä ovat rajallisia, näiden yhteiskäyttöä tulee välttää.
3 EVISTA ei vähennä kuumia aaltoja tai muita estrogeenin puutteesta johtuvia menopaussioireita.
EVISTA- tabletit sisältävät laktoosia.
Potilaiden, joilla on harvinainen perinnöllinen galaktoosi - intoleranssi, Lapp- laktaasipuutos tai glukoosi- galaktoosi- imeytymishäiriö, ei tule käyttää tätä lääkettä.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Kalsiumkarbonaatin tai alumiini - ja magnesiumhydroksidia sisältävien antasidien käyttö ei vaikuta raloksifeenialtistukseen.
Raloksifeenin ja varfariinin samanaikainen käyttö ei muuta kummankaan yhdisteen farmakokinetiikkaa.
Kuitenkin on havaittu vähäistä protrombiiniajan lyhenemistä ja jos raloksifeenia käytetään samanaikaisesti varfariinin tai muiden kumariinijohdosten kanssa, protrombiiniaikaa on seurattava.
Jos EVISTA- hoito aloitetaan kumariinilääkitystä (varfariini) saavilla potilailla, protrombiiniaika voi muuttua vielä useiden viikkojen aikana.
Raloksifeeni ei vaikuta metyyliprednisolonin kerta- annoksen farmakokinetiikkaan.
Raloksifeeni ei vaikuta digoksiinin vakaassa tilassa (steady state) määritetyn imeytymistä kuvaavan pitoisuuskäyrän alle jäävään pinta- alaan (AUC).
Digoksiinin maksimipitoisuus (Cmax) kasvoi alle 5%.
Samanaikaisten lääkityksien vaikutusta raloksifeenin veripitoisuuksiin arvioitiin kliinisten ehkäisy - ja hoitotutkimusten aikana.
Tavallisia samanaikaisesti käytettyjä lääkkeitä olivat parasetamoli, steroidittomat tulehduskipulääkkeet (kuten asetosalisyylihappo, ibuprofeeni ja naprokseeni), oraaliset antibiootit, H1 - ja H2- salpaajat sekä bentsodiatsepiinit.
Yhteiskäytön aikana ei havaittu kliinisesti merkittäviä vaikutuksia raloksifeenin plasmapitoisuuksiin.
Estrogeenia sisältävien emätinvoiteiden käyttö emättimen limakalvoatrofian oireisiin oli sallittua kliinisten tutkimusten aikana.
EVISTA- ryhmässä voiteiden käyttö ei ollut yleisempää kuin plaseboryhmässä.
In vitro raloksifeenilla ei ollut interaktioita varfariinin, fenytoiinin eikä tamoksifeenin kanssa.
Raloksifeenia ei pidä käyttää samanaikaisesti kolestyramiinin (eikä muiden anionivaihtajahartsien) kanssa, sillä kolestyramiini vähentää merkitsevästi raloksifeenin imeytymistä ja enterohepaattista kiertoa.
Raloksifeenin huippupitoisuudet laskevat, jos potilas käyttää samanaikaisesti ampisilliiniä.
Koska kokonaisimeytyminen ja poistumanopeus eivät kuitenkaan muutu, voidaan raloksifeenia käyttää samanaikaisesti ampisilliinin kanssa.
Raloksifeeni lisää jossain määrin hormoneja sitovien globuliinien pitoisuutta (sukupuolihormoneja sitovat globuliinit (SHBG), tyroksiinia sitova globuliini (TBG) ja kortikosteroideja sitova globuliini (CBG)), jolloin hormonien kokonaispitoisuudet suurenevat vastaavasti.
Nämä muutokset eivät vaikuta vapaiden hormonien määriin.
4. 6 Raskaus ja imetys
EVISTA on tarkoitettu vain vaihdevuodet ohittaneille naisille.
Fertiili- ikäiset naiset eivät saa käyttää EVISTAa.
Raloksifeeni saattaa vahingoittaa sikiötä, jos sitä käytetään raskauden aikana.
Jos tätä lääkevalmistetta käytetään erehdyksessä raskauden aikana tai potilas tulee raskaaksi käyttäessään lääkettä, on potilasta informoitava lääkkeen mahdollisesti sikiölle aiheuttavasta vaarasta (ks. kohta 5. 3).
Ei tiedetä, erittyykö raloksifeeni rintamaitoon.
Näin ollen raloksifeenia ei voi suositella imettäville naisille kliiniseen käyttöön.
EVISTA saattaa vaikuttaa lapsen kehitykseen.
4 4. 7 Vaikutus ajokykyyn ja koneiden käyttökykyyn
Raloksifeeni ei tiettävästi vaikuta ajokykyyn eikä koneiden käyttökykyyn.
4. 8 Haittavaikutukset
Osteoporoosin hoito - ja preventiotutkimuksiin, joihin osallistui yli 13000 postmenopausaalista naista, kirjattiin kaikki haitalliset vaikutukset.
Hoidon kesto näissä tutkimuksissa vaihteli kuudesta kuukaudesta viiteen vuoteen.
Suurin osa haittavaikutuksista ei tavallisesti edellyttänyt hoidon lopettamista.
Osteoporoosin ehkäisytutkimuksissa hoidon keskeytti haittavaikutusten takia 10, 7% EVISTAa saaneista potilaista (N = 581) ja 11, 1% plaseboa saaneista potilaista (N = 584).
Osteoporoosin hoitotutkimuksissa vastaavat luvut olivat 12, 8% EVISTA- ryhmästä (N = 2557) ja 11, 1% plaseboryhmästä (N = 2576).
Seuraavassa taulukossa on lueteltu kliinisissä osteoporoositutkimuksissa raportoidut, raloksifeenin käyttöön yhdistetyt haittavaikutukset.
Haittavaikutukset on luokiteltu esiintyvyyden mukaan seuraavasti: hyvin yleinen (≥1/ 10), yleinen (≥1/ 100, < 1/ 10), melko harvinainen (≥1/ 1 000, < 1/ 100), harvinainen (≥1/ 10 000, < 1/ 1 000), hyvin harvinainen (< 1/ 10 000).
Verisuonisto Erittäin yleinen: vasodilataatio (kuumat aallot).
Epätavallinen: laskimotromboemboliatapahtumat mukaanlukien syvät laskimotukokset, keuhkoembolia ja verkkokalvolaskimon tromboosi.
Pintaverisuonten tromboflebiitti.
Luusto, lihakset ja sidekudos Yleinen: jalkojen lihaskouristukset Yleisoireet ja antopaikassa todettavat haitat Erittäin yleinen: flunssan kaltaisia oireita.
Yleinen: perifeeriset turvotukset.
Plaseboryhmään verrattuna vasodilataation (kuumat aallot) ilmaantuvuus EVISTAa saaneilla oli hieman korkeampi, osteoporoosin ehkäisytutkimuksissa 24, 3% EVISTA- ryhmässä ja 18, 2% plaseboryhmässä.
(vaihdevuosista 2- 8 vuotta).
Osteoporoosin hoitotutkimuksissa (keski- ikä 66 vuotta) vastaavat luvut olivat EVISTA 10, 6% ja plasebo 7, 1%.
Vasodilataation esiintyminen oli tavallisinta ensimmäisen kuuden hoitokuukauden aikana ja sitä ilmeni harvoin de novo tämän ajan jälkeen.
Tutkimuksessa, johon osallistui 10101 postmenopausaalista naista, joilla oli todennettu sepelvaltimotauti tai suurentunut vaara saada sydäntapahtumia (RUTH), vasodilataation (kuumien aaltojen) ilmaantuvuus oli 7, 8% raloksifeeniryhmässä ja 4, 7% plaseboryhmässä.
Raloksifeenin
plasebokontrolloitujen
kliinisten
osteoporoositutkimusten
mukaan
laskimotromboembolioiden ilmaantuvuus (mukaanlukien syvät laskimotukokset, keuhkoembolia ja verkkokalvolaskimon tromboosi) oli noin 0, 8% eli 3, 22 tapausta 1000 potilashoitovuotta kohti.
Suhteellinen riski oli 1, 60 (CI 0, 95, 2, 71) kertainen EVISTA- hoitoa saaneilla plaseboon verrattuna.
Laskimotromboembolioiden riski oli suurin ensimmäisen neljän hoitokuukauden aikana.
Pintaverisuonten tromboflebiitin esiintyvyys oli alle 1%.
RUTH- tutkimuksessa laskimotromboembolisia tapahtumia esiintyi raloksifeeniryhmässä noin 2%: lla tai 3, 88 tapausta 1000 potilasvuotta kohti ja plaseboryhmässä 1, 4%: lla tai 2, 70 tapausta 1000 potilasvuotta kohti.
RUTH- tutkimuksessa kaikkien laskimotromboembolioiden (VTE) riskisuhde oli 1, 44 (1, 06- 1, 95).
Pinnallisten laskimoiden tromboflebiittiä esiintyi raloksifeeniryhmässä 1%: lla ja plaseboryhmässä 0, 6%: lla.
Muita
todettuja
haittavaikutuksia olivat
jalkojen
lihaskouristukset
(osteoporoosin
ehkäisytutkimuksessa EVISTA 5, 5%, plasebo 1, 9% ja hoitotutkimuksessa vastaavasti EVISTA 5 9, 2% ja plasebo 6%).
RUTH- tutkimuksessa alaraajojen lihaskoristuksia havaittiin 12%: lla raloksifeeniryhmässä ja 8, 3%: lla plaseboryhmässä.
Flunssan kaltaisia oireita esiintyi 16, 2%: lla EVISTAa saaneilla ja 14%: lla plaseboa saaneilla potilailla.
Raloksifeenihoidossa perifeeristen turvotusten esiintyminen ei eronnut plasebosta tilastollisesti merkitsevästi (p ≥ 0, 05), mutta turvotusten esiintyminen oli merkitsevästi suhteessa annoksen suuruuteen.
Osteoporoosin ehkäisytutkimuksessa EVISTA- hoitoa saaneilla perifeeristen turvotusten ilmaantuvuus oli 3, 1% ja plaseboa saaneilla 1, 9%, vastaavat luvut osteoporoosin hoitotutkimuksessa olivat EVISTA- ryhmässä 7, 1% ja plaseboryhmässä 6, 1%.
RUTH- tutkimuksessa perifeerisiä turvotuksia esiintyi raloksifeeniryhmässä 14, 1%: lla ja plaseboryhmässä 11, 7%: lla ja ero oli tilastollisesti merkitsevä.
Verihiutaleiden määrän lievää laskua (6- 10%) on kuvattu plasebokontrolloiduissa kliinisissä osteoporoositutkimuksissa.
raloksifeenihoidon
aikana
Harvinaisissa tapauksissa on ilmoitettu kohtalaista ASAT - ja/ tai ALAT- arvojen nousua, joissa syy - yhteyttä raloksifeeniin ei voida poissulkea.
Plaseboryhmässä näiden arvojen nousun ilmaantuvuus oli samankaltainen.
RUTH- tutkimuksessa postmenopausaalisella naisella, joilla oli todennettu sepelvaltimotauti tai suurentunut vaara saada sydäntapahtumia, lisäksi ilmeni haittavaikutuksena sappikivitautia 3, 3%: lla raloksifeenipotilaista ja 2, 6%: lla plaseboa saaneilla.
Ero raloksifeenin (2, 3%) ja plasebon (2, 0%) kolekystektomialuvuissa ei ollut tilastollisesti merkitsevä.
EVISTAa on verrattu estrogeenihoitoon 317 potilaalla, joista 110 käytti lisäksi progestiinia jatkuvasti ja 205 syklisesti.
Rintoihin liittyvien oireiden tai kohtuverenvuodon ilmaantuvuus oli raloksifeeniryhmässä merkitsevästi pienempi kuin hormonikorvaushoitoryhmissä.
Markkinoille tulon jälkeen ilmoitetut haittatapahtumat on esitetty allaolevassa taulukossa.
Veri ja imukudos Erittäin harvinainen: trombosytopenia.
Ruoansulatuselimistö Erittäin harvinainen: maha- suolikanavan oireita kuten pahoinvointia, oksentelua, vatsakipuja ja dyspepsiaa.
Yleisoireet ja antopaikassa todettavat haitat Harvinainen: perifeerinen edeema.
Tutkimukset Erittäin harvinainen: verenpaineen nousu.
Hermosto Erittäin harvinainen: päänsärky migreeni mukaan lukien.
Iho ja ihonalainen kudos Erittäin harvinainen: ihottuma.
Sukupuolielimet ja rinnat Erittäin harvinainen: lieviä rintoihin kohdistuvia oireita kuten kipua, turvotusta ja arkuutta.
Verisuonisto Harvinainen: laskimotukos/ embolia.
Erittäin harvinainen: valtimotukos/ embolia.
4. 9 Yliannostus
Joissakin kliinisissä tutkimuksissa annettiin jopa 600 mg: n vuorokausiannosta 8 viikkoa sekä 120 mg: n vuorokausiannosta 3 vuotta.
Kliinisten tutkimusten yhteydessä ei ole ilmoitettu yhtään raloksifeenin yliannostustapausta.
6 Aikuispotilailla yli 120 mg yksittäisellä annoksella ilmoitettuja oireita olivat jalkojen kouristukset ja huimaus.
Vahingossa sattuneista yliannostustapauksista alle 2- vuotiailla lapsilla suurin ilmoitettu annos on ollut 180 mg.
Tällöin lapsilla ilmoitettuja oireita olivat ataksia, huimaus, oksentelu, ihottuma, ripuli, vapina ja punotus sekä koholla oleva alkaalinen fosfataasi.
Suurin yliannos on ollut noin 1, 5 grammaa.
Yliannostustapauksiin ei ole ilmoitettu liittyneen kuolemia.
Raloksifeenihydrokloridille ei ole spesifistä antidoottia.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Selektiivinen Estrogeenireseptorin Muuntelija.
ATC- koodi:
G03XC01.
Selektiivisenä estrogeenireseptorin muuntelijana (SERM) raloksifeenilla on selektiivisiä agonistisia tai antagonistisia vaikutuksia estrogeeniherkkiin kudoksiin.
Se vaikuttaa agonistin tavoin luuhun ja osittain kolesterolin aineenvaihduntaan (laskee kokonaiskolesterolin ja LDL- kolesterolin pitoisuutta), mutta ei hypotalamukseen, kohtuun tai rintarauhaskudokseen.
Raloksifeenin biologiset vaikutukset, kuten myös estrogeenin vaikutukset, välittyvät estrogeenireseptorin kautta, johon raloksifeeni sitoutuu voimakkaasti säädellen täten geeniekspressiota.
Sitoutuminen johtaa useiden estrogeenisäädeltyjen geenien erilaiseen ekspressioon eri kudoksissa.
Viimeaikaisen tiedon perusteella estrogeenireseptori voi säädellä geeniekspressiota ainakin kahta eri reittiä myöten ja nämä reitit ovat kukin spesifisiä tietyille ligandeille, kudoksille ja/ tai geeneille.
a) Luustovaikutukset
Vaihdevuosien mukanaan tuoma elimistön estrogeeninvajaus lisää huomattavasti luun resorptiota, luukatoa ja murtumariskiä.
Luukato on erityisen nopeaa 10 ensimmäisen vaihdevuosien jälkeisen vuoden aikana, koska luuston kompensatorinen uudismuodostus ei riitä korvaamaan resorption aiheuttamaa katoa.
Muita riskitekijöitä, jotka voivat johtaa osteoporoosiin ovat varhaiset vaihdevuodet, osteopenia (luun mineraalitiheys ainakin yhden standardipoikkeaman verran luumassan huippuarvon alapuolella), hento ruumiinrakenne, valkoihoinen tai aasialainen rotu sekä suvussa aiemmin todettu osteoporoosi.
Korvaushoidot korjaavat yleensä luuston kiihtyneen resorption.
Postmenopausaalisilla naisilla, joilla on osteoporoosi, EVISTA vähentää nikamamurtumien esiintyvyyttä, ylläpitää luumassaa ja lisää luun mineraalitiheyttä (BMD).
Näihin riskitekijöihin perustuen EVISTA on indikoitu osteoporoosin ehkäisyyn 10 vuotta menopaussista, kun BMD on alentunut 1, 0 – 2, 5 SD: tä nuoreen populaatioon verrattuna ottaen huomioon korkean elämänaikaisen osteoporoottisten murtumien riskin.
EVISTA on myös indikoitu osteoporoosin hoitoon naisilla, joiden nikamien BMD on 2, 5 SD alle nuoren vertailuaineiston sekä naisilla, joilla on nikamamurtuma tai - murtumia, riippumatta BMD: stä.
i) Murtumien esiintyvyys.
Osteoporoosin ehkäisytutkimukseen osallistui 7705 postmenopausaalista naista (keski- ikä 66 vuotta), joilla oli joko osteoporoosi tai osteoporoottinen murtuma.
Kolmen vuoden EVISTA- hoito vähensi osteoporoosipotilailla nikamamurtumien ilmaantuvuutta 47% (RR 0, 53, CI 0, 35, 0, 79: p < 0, 001).
Hoitoryhmässä, jossa todettiin tutkimuksen alussa vähintään yksi osteoporoottinen murtuma, nikamamurtumien ilmaantuvuus väheni 31% (RR 0, 69, CI 0, 56, 0, 86; p < 0, 001).
Tarvitaan 3 vuoden EVISTA- hoito 45 osteoporoottisella naisella tai 15 naisella, jolla on osteoporoottinen murtuma, jotta voidaan estää vähintään yksi nikamamurtuma.
Neljän vuoden
7 EVISTA- hoito vähensi osteoporoosipotilailla nikamamurtumien ilmaantuvuutta 46% (RR 0, 54, CI 0, 38, 0, 75).
Hoitoryhmässä, jossa todettiin tutkimuksen alussa vähintään yksi osteoporoottinen murtuma, nikamamurtumien ilmaantuvuus väheni 32% (RR 0, 68, CI 0, 56, 0, 83).
Pelkästään neljäntenä vuonna EVISTA- hoito vähensi uusien nikamamurtumien riskiä 39% (RR 0, 61, CI 0, 43 - 0, 88).
Tehoa muiden kuin nikamamurtumien osalta ei ole toistaiseksi osoitettu.
Tutkimusvuosina 4- 8 potilaat saivat käyttää samanaikaisesti bifosfonaattia, kalsitoniinia tai fluoridia, lisäksi kaikki tutkimuspotilaat saivat kalsium - ja D- vitamiinilisää tutkimuksen aikana.
RUTH- tutkimuksessa kaikki kliiniset murtumat kerättiin toissijaisena päätetapahtumana.
EVISTA pienensi nikamamurtumien esiintyvyyttä 35%: lla plaseboon verrattuna (HR 0, 65, CI 0, 47 0. 89).
Sekoittavina tekijöinä tuloksiin ovat voineet vaikuttaa lähtötason erot luun mineraalitiheydessä ja nikamanmurtumien määrässä.
Ryhmien välillä ei ollut eroja uusien nikamanulkopuolisten murtumien esiintyvyydessä.
Koko tutkimuksen keston ajan muiden luuhun vaikuttavien lääkkeiden käyttö oli sallittua.
ii) Luuston mineraalitiheys (bone mineral density = BMD).
EVISTAn teho kerran päivässä annettuna on vahvistettu vaihdevuodet ohittaneilla (alle 60- vuotiailla) naisilla, joista osalla oli kohtu tallella.
He käyttivät lääkettä kahden vuoden ajan.
Naiset olivat ohittaneet vaihdevuodet 2- 8 vuotta aiemmin.
Kolmeen tutkimukseen osallistui 1764 vaihdevuodet ohittanutta naista, jotka saivat joko EVISTA - tabletteja ja kalsiumia tai plaseboa yhdistettynä kalsiumiin.
Yhdessä näistä tutkimuksista naisille oli aikaisemmin tehty hysterektomia.
EVISTA lisäsi plaseboon verrattuna merkitsevästi lonkkaluun yläosan, selkärangan ja koko kehon mineraalitiheyttä.
Ero luun mineraalitiheydessä EVISTA - ja plasebohoitoa saaneiden välillä oli yleensä 2%.
Hoitoryhmässä havaittiin samansuuruinen luun mineraalitiheyden kasvu potilailla, jotka saivat EVISTA- lääkitystä jopa 7 vuotta.
Ehkäisyhoitotutkimuksissa raloksifeenihoidon aikana selkärangan luun mineraalitiheys laski 37%: lla ja nousi 63%: lla ja reisiluun yläosan mineraalitiheys laski 29%: lla ja nousi 71%: lla.
iii) Kalsiumin kinetiikka.
EVISTA vaikuttaa luun uudismuodostukseen ja kalsiumin aineenvaihduntaan samalla tavalla kuin estrogeeni.
EVISTA vähensi luun resorptiota.
Päivittäinen kalsiumtase muuttui keskimäärin 60 mg positiiviseen suuntaan.
Tämä johtui pääasiassa virtsaan menetetyn kalsiumin vähenemisestä.
iv) Histomorfometria (luun laatu).
Kun verrattiin EVISTAa saaneiden potilaiden ja estrogeenia saaneiden potilaiden luun histologiaa, se oli normaali eikä mineralisaatiohäiriöitä, luun rakennepoikkeamia tai luuydinfibroosia todettu.
Raloksifeeni vähentää luun resorptiota.
Tämä luuvaikutus ilmenee luuston aineenvaihdunnan merkkiaineiden määrän vähenemisenä seerumissa ja virtsassa, kineettisten radioisotooppitutkimusten perusteella luun resoption laskuna ja luun mineraalitiheyden nousuna sekä murtumaesiintyvyyden laskuna.
b) Vaikutukset lipidiaineenvaihduntaan sekä sydän- ja verisuonisairauksien vaaraan
Kliiniset tutkimukset ovat osoittaneet, että EVISTA 60 mg/ vrk laski merkitsevästi kokonais - (3- 6%) ja LDL- kolesterolipitoisuutta (4- 10%).
Kolesteroliarvot laskivat eniten niillä naisilla, joilla oli korkeimmat kolesterolin lähtöarvot.
HDL- kolesteroli - ja triglyseridipitoisuudet eivät muuttuneet merkitsevästi.
Kolmen vuoden EVISTA- hoidon jälkeen fibrinogeenipitoisuus laski 6, 71%.
Osteoporoosin hoitotutkimuksessa EVISTA- ryhmän potilaat tarvitsivat merkitsevästi vähemmän kolesterolia alentavaa lääkitystä kuin plaseboryhmä.
Osteoporoositutkimuksessa 8 vuoden EVISTA- hoito ei vaikuttanut merkitsevästi sydän - ja verisuonitapahtumien riskiin.
RUTH- tutkimuksessakaan raloksifeeni ei vaikuttanut plaseboon verrattuna sydäninfarktin, sairaalahoitoa vaativan akuutin koronaarioireyhtymän, aivohalvauksen, tai kokonaiskuolleisuuden (mukaan lukien sydän - ja verisuonisairauskuolleisuus) esiintyvyyteen (kuolemaanjohtavien aivohalvauksien riskin suurenemisen osalta katso kohta 4. 4).
Laskimotromboembolioiden suhteellinen riski raloksifeenihoidon aikana oli 1, 60 (CI 0, 95, 2, 71) plaseboon verrattuna, ja estrogeeniin tai hormonikorvaushoitoon verrattuna 1, 0 (CI 0, 3, 6, 2).
Tromboembolioiden vaara oli suurimmillaan hoidon neljän ensimmäisen kuukauden aikana.
8 c) Vaikutukset endometriumiin ja lantiopohjaan
Kliinisissä tutkimuksissa EVISTA ei stimuloinut vaihdevuodet ohittaneiden naisten kohdun limakalvoa.
Raloksifeenin käyttöön ei ole liittynyt plaseboon verrattuna enempää tiputteluvuotoa tai jatkuvaa vuotoa eikä endometriumin hyperplasiaa.
Lähes 3000 transvaginaalisen kaikututkimuksen tulokset arvioitiin.
Nämä tutkimukset oli tehty 831 eri annoksia saaneille naisille.
Raloksifeenihoitoa saaneilla naisilla endometriumin paksuus ei poikennut plaseboryhmästä.
Kolmen vuoden aikana endometrium paksuuntui ainakin 5 mm tai enemmän 1, 9%: lla 211 raloksifeenihoitoa saaneesta naisesta (raloksifeeniannos 60 mg/ vrk) ja 1, 8%: lla 219 plaseboa saaneesta naisesta transvaginaalisen kaikututkimuksen perusteella.
Verenvuodon ilmaantuvuudessa ei ollut eroja raloksifeeni - ja plaseboryhmän välillä.
Kuuden kuukauden EVISTA- hoidon (60 mg/ vrk) jälkeen otetut biopsiat osoittivat, ettei kohdun limakalvo ollut proliferoitunut yhdelläkään potilaalla.
Lisäksi tutkimuksessa, jossa päivittäinen EVISTA- annos oli 2, 5- kertainen suositeltuun annokseen verrattuna EVISTAn käyttöön ei liittynyt kohdun limakalvon proliferaatiota eikä kohtutilavuuden kasvua.
Osteoporoosin hoitotutkimuksessa endometriumin paksuus tutkittiin vuosittain 4 vuoden ajan 1644 potilaalla.
EVISTAa saaneilla naisilla endometriumin paksuus ei poikennut perustasosta neljän vuoden hoidon jälkeen.
Emätin - tai tipotteluvuotojen esiintyvyydessä ei ollut eroja EVISTA - ja plasebo - ryhmässä.
EVISTAa saaneet naiset tarvitsivat plaseboryhmää harvemmin kirurgisia toimenpiteitä kohdun laskeuman takia.
Kolme vuotta kestäneestä raloksifeenihoidosta kerätty turvallisuustieto osoittaa, ettei raloksifeenihoito lisää lantiopohjan relaksaatiota eikä tarvetta lantiopohjan leikkaukseen.
Neljän vuoden hoidon jälkeen raloksifeeni ei lisännyt kohdun runko- osan tai munasarjan syövän vaaraa.
Neljä vuotta raloksifeenihoitoa saaneilla postmenopausaalisilla naisilla raportoitiin hyvänlaatuisia endometriumin polyyppeja 0, 9%: lla, kun plaseboryhmässä vastaava luku oli 0, 3%.
d) Vaikutukset rintarauhaskudokseen
EVISTA ei stimuloi rintarauhaskudosta.
Kaikissa plasebokontrolloiduissa tutkimuksissa EVISTAa saaneilla potilailla rintoihin liittyvät haittavaikutukset eivät poikenneet vakavuudeltaan eivätkä ilmaantuvuudeltaan plasebosta (ei rintojen turvotusta, arkuutta ja kipua).
Yli neljän vuoden osteoporoosin hoitotukimuksessa (7705 potilasta) EVISTA vähensi plaseboon verrattuna rintasyövän riskiä 62% (RR 0, 38, CI 0, 21- 0, 69), invasiivisen rintasyövän riskiä 71% (RR 0, 29, CI 0, 13- 0, 58) ja invasiivisen estrogeenireseptoripositiivisen (ER) rintasyövän riskiä 79% (RR 0, 21, CI 0, 07- 0, 50).
EVISTAlla ei ole vaikutusta ER- negatiivisen rintasyövän riskiin.
Nämä havainnot ovat sopusoinnussa sen kanssa, ettei raloksifeeni toimi estrogeeniagonistin tavoin rintarauhaskudoksessa.
e) Vaikutukset kognitiivisiin toimintoihin
Negatiivisia vaikutuksia kognitiivisiin toimintoihin ei ole havaittu.
5. 2 Farmakokinetiikka
Imeytyminen
Raloksifeeni imeytyy nopeasti suun kautta otettuna.
Peroraalisesta annoksesta imeytyy noin 60%.
Raloksifeeni glukuronoituu huomattavassa määrin ennen kuin se saavuttaa elinjärjestelmät.
Raloksifeenin absoluuttinen hyötyosuus on 2%.
Aika, joka kuluu plasman keskimääräisen huippupitoisuuden ja biologisen hyötyosuuden saavuttamiseen, riippuu raloksifeenin ja sen glukuronidimetaboliittien systeemisestä muuttumisesta toisikseen ja enterohepaattisesta kierrosta.
Jakautuminen
9 Raloksifeeni jakautuu elimistöön laajasti.
Jakautumistilavuus ei riipu annoksesta.
Raloksifeeni sitoutuu voimakkaasti plasman proteiineihin (98- 99%).
Metabolia
Raloksifeenilla on mittava ensikierron metabolia, jossa muodostuu glukuronidikonjugaatteja: raloksifeeni- 4 ’ - glukuronidi, raloksifeeni- 6- glukuronidi ja raloksifeeni- 6, 4 ’ - diglukuronidi.
Muita metaboliitteja ei ole todettu.
Raloksifeenin osuus hydrolysoidun plasman sisältämästä kokonaisraloksifeenipitoisuudesta (joka edustaa raloksifeenin ja sen glukuronidimetaboliittien yhteistä pitoisuutta) on alle prosentin.
Raloksifeenin plasmapitoisuuksia ylläpitää lääkkeen enterohepaattinen kiertokulku, ja raloksifeenin puoliintumisaika plasmassa on 27, 7 tuntia.
Yksittäisen raloksifeeniannoksen farmakokineettiset tulokset ovat sovellettavissa toistuvan annoksen farmakokinetiikkaan.
Raloksifeeniannoksen lisääminen aiheuttaa suhteellisesti hieman pienemmän pitoisuuskäyrän alle jäävään pinta- alan (AUC) suurenemisen kuin annoslisän perusteella olisi odotettavissa.
Erittyminen
Suurin osa raloksifeeniannoksesta ja sen glukuronidimetaboliiteista erittyy viiden vuorokauden kuluessa pääasiassa ulosteisiin; alle 6% erittyy virtsaan.
Erityisryhmät
Munuaisten vajaatoimintaa sairastavat potilaat - Alle 6% kokonaisannoksesta poistuu virtsan mukana.
Populaatiofarmakokinetiikkatutkimuksissa 47%: n lasku kehon rasvattomaan massaan suhteutetussa kreatiniinipuhdistumassa johti 17%: n pienentymiseen raloksifeenin puhdistumassa ja 15%: n pienentymiseen raloksifeenikonjugaattien puhdistumassa.
Maksan vajaatoimintaa sairastavat potilaat - Maksakirroosia ja lievää maksan vajaatoimintaa sairastavilla potilailla (Child- Pugh luokka- A) raloksifeenin kerta- annoksen farmakokinetiikkaa on verrattu lääkkeen farmakokinetiikkaan terveillä vapaaehtoisilla.
Plasman raloksifeenipitoisuus oli maksakirroosipotilailla noin 2, 5- kertainen verrattuna terveisiin ja pitoisuudet korreloivat seerumin bilirubiinipitoisuuksiin.
5. 3 Prekliiniset tiedot turvallisuudesta
Kaksi
vuotta
kestäneissä
karsinogeenisuustutkimuksissa
rotalla
todettiin
ovarioiden
granulosa/ thecasolutuumoreiden ilmaantuvuuden lisääntyminen suurta annosta saaneissa naaraissa (279 mg/ kg/ vrk).
Tässä ryhmässä systeeminen altistus (AUC) raloksifeenille oli noin 400- kertainen verratuna vaihdevuodet ohittaneiden naisten 60 mg: n annokseen.
Hiirillä tehdyssä 21 kuukautta kestäneessä karsinogeenisuustutkimuksessa todettiin kivesten interstitiaalisoluperäisten kasvainten sekä eturauhasadenoomien ja - adenokarsinoomien esiintyvyyden kasvua, kun uroshiiret olivat saaneet 41 mg/ kg tai 210 mg/ kg annoksia sekä prostatan leiomyoblastoomia annoksella 210 mg/ kg.
Naarashiirissä todettiin lisääntynyt ovariokasvainten ilmaantuvuus, kun hiiret olivat saaneet 9 mg/ kg - 242 mg/ kg annoksia (0, 3- 32 kertaa AUC ihmisellä).
Tässä tutkimuksessa ovariokasvaimet käsittivät hyvän - ja pahanlaatuisia granulosa/ thecasolutuumoreita ja hyvänlaatuisia epiteelisoluperäisiä ovariotuumoreita.
Tutkimuksissa naarasjyrsijät olivat fertiilissä iässä ja niiden munasarjat olivat siten toiminnallisia ja vastasivat siksi hyvin hormonistimulaatioon.
Toisin kuin tässä koe- eläinmallissa, jossa munasarjat vastasivat voimakkaasti ärsykkeisiin, ihmisen munasarjat vaihdevuosien jälkeen vastaavat suhteellisen heikosti sukuhormonistimulaatioon.
Raloksifeeni ei ollut genotoksinen yhdessäkään laajan koesarjan osassa.
Raloksifeenin vaikutukset eläimen reproduktioon ja kehitykseen sopivat raloksifeenin farmakologiseen profiiliin.
Annos 0, 1 - 10 mg/ kg vuorokaudessa häiritsi naarasrottien estrussykliä 10 hoidon aikana, mutta ei myöhentänyt parittelua hoidon jälkeen ja pienensi vain vähäisessä määrin pesueiden kokoa, lisäsi gestaation pituutta, ja muutti vastasyntyneisyyskauden kehitysaikataulua.
Kun raloksifeenia annettiin preimplantaation aikana, sikiöiden implantaatio myöhentyi ja häiriintyi, ja tämän seurauksena tiineys pitkittyi, pesueet pienenivät mutta vaikutuksia poikasten kehitykseen emosta vieroitukseen saakka ei ilmennyt.
Teratologiset tutkimukset tehtiin kaneilla ja rotilla.
Kaneilla oli keskenmenoja, vähäisessä määrin sydänkammioiden väliseinäaukkoja (≥ 0, 1 mg/ kg) ja hydrokefalusta (≥ 10 mg/ kg).
Rotilla havaittiin sikiön kehityksen hidastumista, kylkiluumuutoksia sekä munuaiskavitaatiota (≥ 1 mg/ kg).
Raloksifeenilla on voimakas antiestrogeenivaikutus rotan kohtuun ja se esti estrogeenista riippuvien rintarauhaskasvainten kasvua rotissa ja hiirissä.
6.
FARMASEUTTISET TIEDOT
6. 1 Apuaineet
Tabletti: povidoni, polysorbaatti 80, vedetön laktoosi, laktoosimonohydraatti, krospovidoni, magnesiumstearaatti.
Tabletin päällys: titaanidioksidi (E171), polysorbaatti 80, hypromelloosi, makrogoli 400, karnaubavaha.
Elintarvikeväriksi hyväksytty painomuste: sellakka, propyleeniglykoli, indigokarmiini (E132).
6. 2 Yhteensopimattomuudet
Ei tiedossa.
6. 3 Kestoaika
3 vuotta.
6. 4 Säilytys
Säilytä alkuperäispakkauksessa.
Tabletit eivät saa jäätyä.
6. 5 Pakkaustyyppi ja pakkauskoot
EVISTA- tabletit on pakattu joko PVC/ PE/ PCTFE- läpipainopakkauksiin tai HDPE- muovipurkkeihin.
Läpipainopakkaukset sisältävät 14, 28 tai 84 tablettia.
Purkit sisältävät 100 tablettia.
Kaikkia pakkauskokoja ei välttämättä ole myynnissä.
6. 6 Erityiset varotoimet hävittämiselle 11 Ei erityisvaatimuksia.
7.
MYYNTILUVAN HALTIJA
Daiichi Sankyo Europe GmbH Zielstattstrasse 48 D- 81379 München Saksa
8.
MYYNTILUVAN NUMEROT
EU/ 1/ 98/ 073/ 001 EU/ 1/ 98/ 073/ 002 EU/ 1/ 98/ 073/ 003 EU/ 1/ 98/ 073/ 004
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
Myyntiluvan myötämispäivämäärä 5. elokuuta 1998 Myyntiluvan uudistamispäivämäärä 8. elokuuta 2008
10.
TEKSTIN MUUTTAMISPÄIVÄMÄÄRÄ
12 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B. MYYNTILUPAAN LIITTYVÄT EHDOT
13 A.
ERÄN VAPAUTTAMISESTA VASTAAVAT VALMISTUSLUVAN VALMISTUSLUPIEN HALTIJAT
Erän vapauttamisesta vastaavien valmistajien nimet ja osoitteet
Lilly SA Avda de la Industria 30 28108 Alcobendas Madrid Espanja
Lääkevalmisteen painetussa pakkausselosteessa on ilmoitettava kyseisen erän vapauttamisesta vastaavan valmistusluvan haltijan nimi ja osoite.
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Reseptilääke.
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Myyntiluvan haltija toimittaa ajoittaisen turvallisuuskatsauksen 3 vuoden välein.
14 LIITE III
MYYNTIPÄÄLLYSMERKINNÄT JA PAKKAUSSELOSTE
15 A.
MYYNTIPÄÄLLYSMERKINNÄT
16 ULKOPAKKAUKSESSA JA SISÄPAKKAUKSESSA ON OLTAVA SEURAAVAT MERKINNÄT
PURKIN ETIKETTI, PURKIN KOTELO:
1.
LÄÄKEVALMISTEEN NIMI
EVISTA 60 mg kalvopäällysteisiä tabletteja raloksifeenihydrokloridi
2.
VAIKUTTAVA AINE
Jokainen kalvopäällysteinen tabletti sisältää 60 mg raloksifeenihydrokloridia, vastaa 56 mg raloksifeenia.
3.
LUETTELO APUAINEISTA
Tabletit sisältävät laktoosia.
Lisätietoja pakkausselosteessa.
4.
LÄÄKEMUOTO JA SISÄLLÖN MÄÄRÄ
100 kalvopäällysteistä tablettia
5.
ANTOTAPA JA TARVITTAESSA ANTOREITTI (ANTOREITIT)
Suun kautta.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.
{KK/ VVVV}
9.
ERITYISET SÄILYTYSOLOSUHTEET
Säilytä alkuperäispakkauksessa.
Tabletit eivät saa jäätyä.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI
17 NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Myyntiluvan haltija:
Daiichi Sankyo Europe GmbH Zielstattstrasse 48 D- 81379 München Saksa
12.
MYYNTILUVAN NUMERO( T)
EU/ 1/ 98/ 073/ 004
13.
ERÄNUMERO
Erä {numero}
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Evista
18 ULKOPAKKAUKSESSA ON OLTAVA SEURAAVAT MERKINNÄT
KALVOPÄÄLLYSTEISEN TABLETIN LÄPIPAINOPAKKAUKSEN KOTELO:
1.
LÄÄKEVALMISTEEN NIMI
EVISTA 60 mg kalvopäällysteisiä tabletteja raloksifeenihydrokloridi
2.
VAIKUTTAVA AINE
Jokainen kalvopäällysteinen tabletti sisältää 60 mg raloksifeenihydrokloridia, vastaa 56 mg raloksifeenia.
3.
LUETTELO APUAINEISTA
Tabletit sisältävät laktoosia.
Lisätietoja pakkausselosteessa.
4.
LÄÄKEMUOTO JA SISÄLLÖN MÄÄRÄ
14 kalvopäällysteistä tablettia 28 kalvopäällysteistä tablettia 84 kalvopäällysteistä tablettia
5.
ANTOTAPA JA TARVITTAESSA ANTOREITTI (ANTOREITIT)
Suun kautta.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.
{KK/ VVVV}
9.
ERITYISET SÄILYTYSOLOSUHTEET
Säilytä alkuperäispakkauksessa.
Tabletit eivät saa jäätyä.
19 10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Myyntiluvan haltija:
Daiichi Sankyo Europe GmbH Zielstattstrasse 48 D- 81379 München Saksa
12.
MYYNTILUVAN NUMERO( T)
EU/ 1/ 98/ 073/ 001 14 kalvopäällysteitä tablettia EU/ 1/ 98/ 073/ 002 28 kalvopäällysteitä tablettia EU/ 1/ 98/ 073/ 003 84 kalvopäällysteitä tablettia
13.
ERÄNUMERO
Erä {numero}
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Evista
20 LÄPIPAINOPAKKAUKSISSA TAI LEVYISSÄ ON OLTAVA VÄHINTÄÄN SEURAAVAT MERKINNÄT:
LÄPIPAINOPAKKAUKSEN FOLION TEKSTI
1.
LÄÄKEVALMISTEEN NIMI
EVISTA 60 mg kalvopäällysteisiä tabletteja raloksifeenihydrokloridi
2.
MYYNTILUVAN HALTIJAN NIMI
Lilly
3.
VIIMEINEN KÄYTTÖPÄIVÄMÄÄRÄ
Exp.
{KK/ VVVV}
4.
ERÄNUMERO
Lot {numero}
5.
MUUTA
21 B.
PAKKAUSSELOSTE
22 PAKKAUSSELOSTE
EVISTA 60 mg kalvopäällysteiset tabletit raloksifeenihydrokloridi
Lue tämä seloste huolellisesti, ennen kuin aloitat lääkkeen käytön.
- Säilytä tämä seloste.
Voit tarvita sitä myöhemmin.
- Jos Sinulla on lisäkysymyksiä, käänny lääkärisi tai apteekin puoleen.
- Tämä lääke on määrätty vain Sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin Sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä EVISTA on ja mihin sitä käytetään 2.
Ennen kuin käytät EVISTA- tabletteja 3.
Miten EVISTA otetaan 4.
Mahdolliset haittavaikutukset 5.
EVISTA- tablettien säilyttäminen 6.
Muuta tietoa
1.
MITÄ EVISTA ON JA MIHIN SITÄ KÄYTETÄÄN
EVISTA kuuluu lääkeryhmään, jota kutsutaan nimellä Selektiiviset EstrogeeniReseptorin Muuntelijat (SERM).
Kun nainen tulee vaihdevuosi- ikään, elimistön naissukuhormonin, estrogeenin pitoisuus laskee.
EVISTAlla on joitakin estrogeenin edullisista vaikutuksista naisilla, jotka ovat ohittaneet vaihdevuosi- iän.
EVISTAa käytetään vaihdevuosi- iän ohittaneiden naisten osteoporoosin hoitoon ja ehkäisyyn.
Se vähentää nikamamurtumien riskiä vaihdevuodet ohittaneilla naisilla, joilla on osteoporoosi.
Lonkkamurtumien riskin vähenemistä ei ole osoitettu.
Osteoporoosi on sairaus, joka heikentää ja haurastuttaa luita - tämä sairaus on erityisen tavallinen vaihdevuosi- iän ohittaneilla naisilla.
Vaikkakaan osteoporoosi ei välttämättä aiheuta alkuun oireita, taudin seurauksena on mahdollista saada luiden murtumia, etenkin selkärangan, lonkan ja ranteiden murtumia.
Osteoporoosi voi aiheuttaa selkäkipuja, vartalon lyhenemistä ja köyryselkäisyyttä.
2.
ENNEN KUIN KÄYTÄT EVISTA - TABLETTEJA
Älä ota EVISTA- tabletteja
• Jos olet allerginen (yliherkkä) raloksifeenille tai EVISTA- tablettien jollekin muulle aineelle. • Jos on mahdollista, että voit vielä tulla raskaaksi.
EVISTA voi vahingoittaa syntymätöntä lastasi. • Jos saat hoitoa veritulppaan (syvään laskimotukokseen tai keuhkoveritulppaan tai silmän verkkokalvon veritulppaan). • Jos Sinulla on maksasairaus (esimerkiksi kirroosi, lievä maksan vajaatoiminta tai keltatauti). • Jos Sinulla on selittämätöntä emätinverenvuotoa.
Ota tässä tapauksessa yhteyttä lääkäriisi vuodon syyn selvittämiseksi. • Jos Sinulla on aktiivisessa vaiheessa oleva kohtusyöpä, koska riittävät kokemukset EVISTAn käytöstä puuttuvat tämän sairauden aikana. • Jos Sinulla on vaikea munuaissairaus
Ole erityisen varovainen EVISTAn suhteen
23 Seuraavassa luetellaan mahdollisia syitä, joiden vuoksi tämä lääke ei kenties sovi Sinulle.
Jos jokin näistä koskee Sinua, keskustele asiasta lääkärisi kanssa ennen lääkityksen aloittamista.
• Jos joudut olemaan paikallasi jonkin aikaa.
Tällaisia tilanteita voivat olla esimerkiksi, jos joudut käyttämään pyörätuolia, joudut pitemmäksi aikaa sairaalahoitoon, joudut vuoteeseen pitemmäksi aikaa leikkauksen takia tai sairastut yllättäen. • Jos käytät estrogeenivalmistetta suun kautta. • Jos sairastat rintasyöpää, koska EVISTAn käytöstä ei ole riittävästi kokemusta rintasyöpää sairastavilla naisilla. • Jos Sinulla on ollut aivohalvaus tai lääkärisi on kertonut, että Sinulla on suuri vaara saada aivohalvaus.
On epätodennäköistä, että EVISTA aiheuttaa verenvuotoa emättimestä.
Kaikki EVISTA- hoidon aikana ilmenevät verenvuodot emättimestä ovat odottamattomia ja vaativat lääkärin tutkimusta.
EVISTA ei vähennä menopaussioireita kuten kuumia aaltoja.
EVISTA laskee kolesterolin kokonaispitoisuutta ja LDL- kolesterolia (“ haitallinen ”).
Yleensä se ei muuta triglyseridien tai HDL- kolesterolin (” edullinen ”) pitoisuutta.
Jos olet kuitenkin käyttänyt estrogeenia aikaisemmin ja sinulla oli voimakkaasti kohonneet triglyseridiarvot, keskustele asiasta lääkärisi kanssa ennen EVISTA- hoidon aloittamista.
Muiden lääkevalmisteiden samanaikainen käyttö Kerro lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Jos käytät digitalisryhmän sydänlääkettä tai veren hyytymistä vähentäviä lääkkeitä (“ verenohennuslääkkeitä ”), esim. varfariinia, lääkäri voi joutua säätämään näiden lääkkeiden annosta.
Kerro lääkärillesi, jos käytä kolestyramiinia sisältävää lääkettä.
Kolestyramiinia käytetään pääasiassa rasva- aineenvaihdunnan häiriöiden hoitoon.
Raskaus ja imetys EVISTA on tarkoitettu ainoastaan vaihdevuosi- iän ohittaneille naisille eivätkä sitä saa käyttää naiset, jotka voivat tulla raskaaksi.
EVISTA voi vahingoittaa syntymätöntä lasta.
Älä ota EVISTAa imetyksen aikana, sillä lääke voi erittyä äidinmaitoon.
Ajaminen ja koneiden käyttö EVISTA ei tiettävästi vaikuta autolla- ajokykyyn tai kykyyn käyttää koneita.
Tärkeää tietoa EVISTA- tablettien sisältämistä aineista Jos lääkärisi on kertonut, että sinulla on laktoosi- intoleranssi (maitosokerin pilkkoutumishäiriö), ota yhteyttä lääkäriisi, ennen kuin otat tätä lääkettä.
3.
MITEN EVISTA OTETAAN
Käytä tätä lääkettä juuri sen verran kuin lääkärisi on määrännyt.
Tarkista lääkäriltäsi tai apteekistasi, jos olet epävarma.
Annos on yksi tabletti päivittäin.
Tabletin voi ottaa mihin aikaan päivästä tahansa, mutta tabletti on paras ottaa samoihin aikoihin joka päivä.
Voit ottaa tabletin yhtä hyvin aterian yhteydessä tai niiden välillä.
Tabletit otetaan suun kautta.
Niele tabletti kokonaisena veden kanssa.
24 Lääkärisi kertoo, miten pitkään Sinun tulee käyttää EVISTA- lääkettä.
Lääkärisi saattaa myös neuvoa Sinua ottamaan lisäksi kalsiumia eli kalkkia ja/ tai D- vitamiinia.
Jos lopetat EVISTA- tablettien oton Älä lopeta EVISTA- lääkitystä neuvottelematta siitä ensin lääkärisi kanssa.
Jos Sinusta tuntuu, että tämän lääkkeen vaikutus on liian voimakas tai liian lievä, keskustele asiasta lääkärisi tai apteekin kanssa.
Jos unohdat ottaa EVISTA- tabletin Jos unohdat yhden annoksen, ota tabletti heti kun huomaat sen ja jatka sen jälkeen kuten ennen.
Jos otat enemmän EVISTA- tabletteja kuin Sinun pitäisi Kerro lääkärillesi tai apteekkihenkilökunnalle jos olet ottanut enemmän lääkettä kuin lääkäri oli määrännyt.
4.
MAHDOLLISET HAITTAVAIKUTUKSET
Kuten kaikki lääkkeet, EVISTA- tabletitkin voivat aiheuttaa haittavaikutuksia.
Kaikki eivät kuitenkaan niitä saa.
Kuitenkin useimmat EVISTAan liittyvät haittavaikutukset ovat olleet lieviä.
Hyvin yleisiä haittavaikutuksia (ainakin yksi tapaus 10 potilasta kohti) ovat: • kuumat aallot • flunssan kaltaiset oireet.
Yleisiä haittavaikutuksia (1- 10 tapausta 100 potilasta kohti) ovat: • lihaskouristukset säärissä (’ suonenveto ’) • käsien, jalkaterien ja jalkojen turvotus (perifeerinen edeema) • sappikivet.
Melko harvinaisia haittavaikutuksia (1- 10 tapausta 1000 potilasta kohti) ovat: • suurentunut verisuonitukosten vaara raajoissa (syvä laskimotukos) • suurentunut verisuonitukosten vaara keuhkoissa (keuhkoveritulppa) • suurentunut verisuonitukosten vaara silmässä (verkkokalvon veritulppa) • iho verisuonten seutuvilla on punainen ja kipeä (pinnallinen laskimotulehdus).
Hyvin harvinaisia haittavaikutuksia (alle 1 tapaus 10 000 potilasta kohti) ovat: • ihottuma • ruuansulatuskanavan oireita kuten pahoinvointi (kuvotus), oksentelu, vatsakipu ja muut vatsavaivat • kohonnut verenpaine • verihiutaleiden väheneminen • valtimotukos (esim. aivohalvaus) • päänsärkyä migreeni mukaan lukien • lieviä rintoihin liittyviä oireita kuten kipua, turvotusta ja arkuutta.
Maksaentsyymien veripitoisuudet voivat harvoin nousta EVISTA- hoidon aikana.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai apteekkiin.
5.
EVISTA- TABLETTIEN SÄILYTTÄMINEN
Ei lasten ulottuville eikä näkyville.
25 Älä käytä pakkauksessa mainitun viimeisen käyttöpäivämäärän jälkeen.
Säilytä tabletit alkuperäispakkauksessa.
Tabletit eivät saa jäätyä.
Lääkkeitä ei tule heittää viemäriin eikä hävittää talousjätteiden mukana.
Käyttämättömien lääkkeiden hävittämisestä kysy apteekista.
Näin menetellen suojelet luontoa.
6.
MUUTA TIETOA
Mitä EVISTA sisältää
- Vaikuttava aine on nimeltään raloksifeenihydrokloridi.
Yksi tabletti sisältää 60 milligrammaa
raloksifeenihydrokloridia, mikä vastaa 56 milligrammaa raloksifeenia.
- Muut EVISTA tablettien aineet ovat:
Tabletti: povidoni, polysorbaatti 80, vedetön laktoosi, laktoosimonohydraatti, krospovidoni, magnesiumstearaatti.
Tabletin kalvopäällyste: titaanidioksidi (E171), polysorbaatti 80, hypromelloosi, makrogoli 400, karnaubavaha.
Elintarvikeväriksi hyväksytty muste: sellakka, propyleeniglykoli ja indigokarmiini (E132).
Lääkevalmisteen kuvaus ja pakkauskoot EVISTA on valkoinen, soikeanmallinen, kalvopäällysteinen tabletti, jossa on numerotunniste 4165.
Tabletit on pakattu läpipainopakkauksiin tai muovipurkkeihin.
Läpipainopakkauksissa on 14, 28 tai 84 tablettia.
Muovipurkeissa on 100 tablettia.
Kaikkia pakkauskokoja ei välttämättä ole myynnissä.
Myyntiluvan haltija:
Daiichi Sankyo Europe GmbH, Zielstattstrasse 48, D- 81379 München, Saksa
Valmistaja:
Lilly S. A., Avda. de la Industria 30, 28108 Alcobendas (Madrid), Espanja.
26 Lisätietoja tästä lääkevalmisteesta antaa myyntiluvan haltijan paikallinen edustaja.
Belgique/ België/ Belgien Daiichi Sankyo Belgium N. V. - S. A Tél/ Tel: +32 - (0) 10 48 95 95 България Медис, д. о. о., Словения Teл. +386 1 589 69 00 Česká republika Meda Pharma s. r. o.
Tel: +420 234 064 201 Danmark Meda AS Tlf: +45 44 52 88 88 Deutschland Daiichi Sankyo Deutschland GmbH Tel. +49 - (0) 89 7808 0 Eesti MediNet International Ltd.
Tel: +372 6261 025 Ελλάδα
Luxembourg/ Luxemburg Daiichi Sankyo Belgium N. V. - S. A Tél/ Tel: +32 - (0) 10 48 95 95 Magyarország Goodwill Pharma Kft.
Tel: +36 62 443 571 Malta Charles de Giorgio Ltd.
Tel: +356 25600 500 Nederland Daiichi Sankyo Nederland B. V.
Tel: +31 - (0) 20 4 07 20 72 Norge Meda A/ S Tlf: +47 66 75 33 00 Österreich Daiichi Sankyo Austria GmbH Tel: +43 - (0) 1 485 86 42 0 Polska
Φαρμασερβ- Λιλλυ Α. Ε. Β. Ε.
Τηλ: +30 210 629 4600 España Daiichi Sankyo España, S. A.
Tel: +34 91 539 99 11 France Daiichi Sankyo France S. A. S.
Tél: +33 - (0) 1 55 62 14 60 Ireland
Meda Pharmaceuticals Sp. z o. o.
Tel.: +48 22 697 71 00 Portugal Daiichi Sankyo Portugal, Lda.
Tel: +351 21 4232010 România Medis, d. o. o., Slovenia Tel: +386 1 589 69 00 Slovenija
Daiichi Sankyo UK Ltd Tel: +44 - (0) 1753 893 600 Ísland Meda AB, Svíþjóð Simi: +46 - (0) 8 630 19 00 Italia Daiichi Sankyo Italia S. p. A.
Tel: +39- 06 85 2551 Κύπρος Phadisco Ltd Τηλ: +357 22 715000 Latvija MediNet International Ltd.
Tel: +371 67 805 140 Lietuva MediNet International Ltd.
Tel. +370 5 2688 490
Medis, d. o. o.
Tel: +386 1 589 69 00 Slovenská republika Meda Pharma Slovakia s. r. o.
Tel: +421 2 4914 0172 Suomi/ Finland Meda Oy Puh. / Tel: +358 20 720 9550 Sverige Meda AB Tel: +46 - (0) 8 630 19 00 United Kingdom Daiichi Sankyo UK Ltd Tel: +44 - (0) 1753 893 600
Tämä pakkauseloste on hyväksytty viimeksi:
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu.
27
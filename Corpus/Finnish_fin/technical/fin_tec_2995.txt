# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 387
EUROOPAN JULKINEN ARVIOINTIKERTOMUS (EPAR)
VFEND
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä VFEND on?
VFEND sisältää vaikuttavana aineena vorikonatsolia.
Sitä on saatavilla 50 mg tai 200 mg vorikonatsolia sisältävinä valkoisina tabletteina, 40 mg vorikonatsolia millilitrassa sisältävänä oraalisuspensiona ja valkoisena injektiokuiva- aineena laskimoon tiputettavaa infuusioliuosta varten.
Mihin VFEND- lääkevalmistetta käytetään?
VFEND on sienilääke.
Sitä annettaan aikuisille ja yli 2- vuotiaille lapsille seuraavissa tapauksissa: • invasiivisen aspergilloosin (Aspergillus sp. - sienen aiheuttama tulehdus) hoito • kandidemian (Candida sp. - sienen aiheuttama tulehdus) hoito potilailla, joilla ei ole neutropeniaa (potilailla, joilla on normaali valkosolumäärä) • vakavien invasiivisten Candida sp. - infektioiden hoito, kun sieni on resistenttinen flukonatsolille (toinen sienilääkevalmiste) • vakavien Scedosporium sp. - tai Fusarium sp. - sienien (kaksi eri sienilajia) aiheuttamien infektioiden hoito.
VFEND on tarkoitettu sellaisten potilaiden hoitoon, joilla on paheneva, mahdollisesti hengenvaarallinen sieni- infektio.
Lääkevalmistetta saa vain lääkärin määräyksestä.
Miten VFENDiä käytetään?
VFEND annetaan kahdesti vuorokaudessa.
Käytettävä VFEND- annos määräytyy potilaan painon ja käytettävän lääkemuodon mukaan.
Tarkemmat tiedot ovat pakkausselosteessa.
Potilaille on annettava kyllästysannos hoidon ensimmäisenä päivänä.
Kyllästysannoksen tarkoituksena on saavuttaa vakaat veriarvot.
Kyllästysannostuksen jälkeen annetaan ylläpitoannos, jota voidaan muuttaa potilaan vasteen mukaan.
2– 12- vuotiaille lapsille ei tarvitse antaa kyllästysannosta.
Sekä kyllästys - että ylläpitoannos voidaan antaa infuusiona tai suun kautta joko tabletteina tai suspensiona.
Suspension käyttöä suositellaan 2– 12- vuotiaille lapsille.
Tabletit ja suspensio on annettava vähintään tunti ennen seuraavaa ateriaa tai tunti aterian jälkeen.
Miten VFEND vaikuttaa?
VFENDin vaikuttava aine vorikonatsoli on triatsoleihin kuuluva sienilääke.
Se vaikuttaa estämällä sienisolukalvojen tärkeän osan, ergosterolin, muodostumista.
Ilman ergosterolia sieni kuolee tai sen leviäminen estyy.
Valmisteyhteenvedossa on luettelo sienistä, joihin VFEND tehoaa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Miten VFENDiä on tutkittu?
Tutkimukseen, jossa tutkittiin VFENDin vaikutusta invasiiviseen aspergilloosiin, osallistui 277 potilasta, joiden immuniteetti oli heikentynyt (heidän immuunijärjestelmänsä ei toiminut kunnolla).
VFENDiä verrattiin amfoterisiini B: hen (toinen sienilääke).
Tutkimuksessa, jossa tutkittiin VFENDin tehoa kandidemiaan (370 potilasta), VFENDiä verrattiin amfoterisiini B - hoitoon, jota seurasi flukonatsolihoito.
VFENDiä on tutkittu myös vakavien refraktoristen Candida- infektioiden (55 potilasta), skedosporioosin (38 potilasta) ja fusarioosin (21 potilasta) hoidossa.
Muut sienihoidot eivät sopineet useimmille potilaille, jotka saivat VFEND- hoitoa näihin harvinaisiin infektioihin, tai heillä ei ilmennyt vastetta muihin sienihoitoihin.
VFENDiä on tutkittu myös 61 lapsen hoidossa.
Kaikissa tutkimuksissa tärkein tehon mitta oli täydellinen tai osittainen hoitovaste.
Mitä hyötyä VFENDistä on havaittu tutkimuksissa?
Invasiivisen aspergilloosin hoidossa hoitoon vastanneiden potilaiden osuus oli suurempi VFENDiä käytettäessä kuin amfoterisiini B: tä käytettäessä (53% vastaan 31%).
Vorikonatsolia käytettäessä eloonjäämistodennäköisyys oli merkittävästi suurempi kuin amfoterisiini B: tä käytettäessä.
Kandidemian tapauksessa niiden potilaiden osuus, joilla havaittiin vaste VFEND- hoitoon hoidon lopussa, oli sama kuin vertailulääkevalmisteella (72%).
Vakavia refraktorisia Candida- infektioita sairastaneiden koehenkilöiden osuus, joilla tulos oli onnistunut, oli 24/ 55 (43, 6%).
Useimmilla näistä (15/ 24) vaste oli täydellinen.
Skedosporioosin ja fusarioosin hoidossa kokonaisvaste oli 28/ 59 potilaasta.
Mitä riskejä VFENDiin liittyy?
Yleisimpiä ilmoitettuja sivuvaikutuksia ovat näköhäiriöt, kuume, ihottuma, pahoinvointi, oksentelu, ripuli, päänsärky ja raajojen turvotus.
Mahakivuista ja ulosteessa tapahtuneista muutoksista on ilmoitettava lääkärille.
Pakkausselosteessa on luettelo kaikista VFENDin ilmoitetuista sivuvaikutuksista.
VFENDiä ei saa antaa potilaille, jotka ovat yliherkkiä (allergisia) vorikonatsolille tai VFENDin muille ainesosille.
VFENDiä ei saa antaa potilaille, jotka käyttävät jotakin seuraavista lääkevalmisteista: • terfenadiini, astemitsoli (käytetään allergian hoitoon) • sisapridi (käytetään mahavaivojen hoitoon) • pimotsidi (käytetään mielisairauksien hoitoon) • kinidiini (käytetään sydämen rytmihäiriön hoitoon) • rifampisiini (käytetään tuberkuloosin hoitoon) • karbamatsepiini (käytetään kohtauksien hoitoon) • fenobarbitaali (käytetään unettomuuden ja kohtauksien hoitoon) • ergot- alkaloidit (esimerkiksi ergotamiini, dihydroergotamiini: käytetään migreenin hoitoon) • sirolimuusi (käytetään siirrännäispotilaiden hoitoon) • efavirentsi (käyteään HIV- infektion hoitoon) • ritonaviiri (käytetään HIV- infektion hoitoon) vähintään 400 mg: n annoksina kahdesti vuorokaudessa.
Varovaisuutta on noudatettava myös silloin, kun VFENDiä otetaan samanaikaisesti muiden lääkevalmisteiden kanssa.
Tarkemmat tiedot ovat pakkausselosteessa.
Miksi VFEND on hyväksytty?
Lääkevalmistekomitea (CHMP) päätti, että VFENDin hyöty on sen riskejä suurempi vakavien sieni - infektioiden hoidossa etenkin potilailla, joilla on hengenvaarallinen infektio.
Komitea suositteli, että VFENDille annetaan myyntilupa.
Muita tietoja VFENDistä:
Euroopan komissio myönsi Pfizer Limited - yhtiölle koko Euroopan unionin alueella voimassa olevan myyntiluvan VFENDiä varten 19. maaliskuuta 2002.
VFENDiä koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 09- 2006.
©EMEA 2006
2/ 2
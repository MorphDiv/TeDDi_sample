# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 511
EUROOPAN JULKINEN ARVIOINTILAUSUNTO (EPAR)
STALEVO
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Stalevo on?
Stalevo on lääke, jossa on kolmea vaikuttavaa ainetta: levodopaa, karbidopaa ja entakaponia.
Sitä on saatavana soikeina, ruskeina tabletteina, joita on neljä eri vahvuutta levodopan ja karbidopan annostuksen mukaan (50 mg levodopaa ja 12, 5 mg karbidopaa, 100 mg levodopaa ja 25 mg karbidopaa, 150 mg levodopaa ja 37, 5 mg karbidopaa tai 200 mg levodopaa ja 50 mg karbidopaa).
Entakaponin määrä on kaikissa tableteissa sama (200 mg)
Mihin Stalevoa käytetään?
Stalevoa käytetään Parkinsonin tautiin, joka on etenevä hermostollinen sairaus.
Sille ominaisia oireita ovat vapina, liikkeiden hitaus ja lihasjäykkyys.
Stalevoa annetaan potilaille, joita hoidetaan levodopan ja dopadekarboksylaasiestäjän (kaksi tavanomaista Parkinsonin tautiin käytettävää lääkettä) yhdistelmällä ja joiden tilassa annoksen vaikutuksen loppumisen ja seuraavan annoksen tehon alkamisen välillä on epävakaisuutta, joka ei ole hoidettavissa yksin tavanomaisella yhdistelmällä.
Tilanvaihteluja ilmenee, kun lääkityksen vaikutus hälvenee ja oireet ilmaantuvat uudelleen.
Tilanvaihtelut liittyvät levodopa- annoksen vaikutuksen vähenemiseen.
Tuolloin potilaan tila muuttuu äkillisesti ns. on- tilasta (potilas liikkuu vaivattomasti) off- tilaan, jolloin oireet palaavat ja potilaan on taas vaikea liikkua.
Lääkevalmistetta saa vain lääkärin määräyksestä.
Miten Stalevoa käytetään?
Jokainen Stalevo- tabletti sisältää täyden annoksen levodopaa neljänä vahvuutena sekä vastaavat määrät karbidopaa ja entakaponia, jotka parantavat sen tehoa.
Tablettivahvuus valitaan sen mukaan, kuinka paljon levodopaa potilas tarvitsee oireidensa hillitsemiseen.
Valmisteyhteenvedossa (joka on myös tämän EPAR- lausunnon liitteenä) on tarkemmat ohjeet siitä, miten Stalevo- hoitoon siirrytään ja miten annosta säädetään hoidon aikana.
Stalevon korkein suositeltu päivittäinen annostus on 10 tablettia.
Tämä ei koske 200 mg levodopaa ja 50 mg karbidopaa sisältäviä tabletteja, joiden suurin päivittäinen annostus on seitsemän tablettia.
Stalevo- tabletit tulee ottaa kokonaisina aterian yhteydessä tai muulloin.
Stalevoa on annettava varoen potilaille, joilla on lievä tai keskivaikea maksan vajaatoiminta tai vaikea munuaisten vajaatoiminta.
Vaikeaa maksan vajaatoimintaa sairastavat potilaat eivät voi käyttää Stalevoa.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Stalevo vaikuttaa?
Parkinsonin tautia sairastavilla potilailla dopamiinia (välittäjäaine) tuottavat solut alkavat kuolla ja dopamiinin määrä aivoissa vähenee.
Tällöin potilas menettää kykynsä hallita liikkeitään luotettavasti.
Kaikkien Stalevon vaikuttavien aineiden tarkoituksena on korjata dopamiinipitoisuutta niissä osissa aivoja, jotka ohjaavat liikkeitä ja lihaskoordinaatiota.
Levodopa muuttuu dopamiiniksi aivoissa.
Sekä karbidopa että entakaponi estävät niitä entsyymejä, jotka osallistuvat levodopan hajoamiseen elimistössä; karbidopa estää dopadekarboksylaasientsyymiä ja entakaponi katekoli- O- metyylitransferaasientsyymiä (COMT).
Sen ansiosta levodopa säilyy pidempään aktiivisena.
Tämä auttaa lievittämään Parkinsonin taudin oireita, kuten jäykkyyttä ja liikkeiden hitautta.
Entakaponilla on ollut Euroopan unionissa myyntilupa nimillä Comtess ja Comtan vuodesta 1998 lähtien.
Levodopan ja karbidopan yhdistelmähoito on vakiintunut hoitomuoto, sillä yhdistelmä on ollut käytössä 1970- luvun puolivälistä lähtien.
Kolmen aineen yhdistäminen samaan tablettiin vähentää tablettien määrää ja helpottaa hoidon noudattamista.
Miten Stalevoa on tutkittu?
Koska Stalevo pohjautuu toiseen EU: ssa jo saatavilla olevaan lääkkeeseen (Comtess/ Comtan), valmistaja käytti Stalevon tehon osoittamisessa tätä lääkettä koskevia tietoja.
Lisäksi valmistaja toimitti levodopasta ja karbidopasta tietoja, joita on saatu tieteellisestä kirjallisuudesta.
Valmistaja suoritti bioekvivalenssitutkimuksia osoittamaan, että Stalevon ottaminen saa aikaan saman levodopa -, karbidopa - ja entekaponipitoisuuden veressä kuin näiden vaikuttavien aineiden ottaminen erikseen entakaponia sisältävänä tablettina ja sekä levodopaa että karbidopaa sisältävänä yhdistelmätablettina.
Mitä hyötyä Stalevosta on havaittu tutkimuksissa?
Tutkimukset osoittivat, että Stalevo on biologisesti samanarvoinen erillisten tablettien kanssa.
Mitä riskejä Stalevoon liittyy?
Stalevon yleisimpiä haittavaikutuksia ovat pakkoliikkeet (dyskinesia), pahoinvointi, vaaraton virtsan värjäytyminen ja mielialan muutokset, kuten vainoharhaisuus ja psykoottisuus, masennus (mahdolliset itsetuhoajatukset) sekä muisti - ja ajatteluvaikeudet.
Pakkausselosteessa on luettelo kaikista Stalevon ilmoitetuista sivuvaikutuksista.
Stalevoa ei saa antaa potilaille, jotka ovat yliherkkiä (allergisia) levodopalle, karbidopalle, entakaponille tai valmisteen muille ainesosille.
Stalevoa ei myöskään saa antaa potilaille, joilla on todettu • vaikea maksan vajaatoiminta, • ahdaskulmaglaukooma (kohonnut silmänpaine), • feokromosytooma (lisämunuaisytimen kasvain), • aiempi pahanlaatuinen neuroleptioireyhtymä (vaarallinen hermostollinen häiriö, joka johtuu tavallisesti psykoosilääkkeistä) tai rabdomyolyysi (lihaskudosten vaurioituminen).
Stalevoa ei saa käyttää samanaikaisesti muiden monoamiinioksidaasiestäjien (masennuslääke) kanssa.
Lisätietoja on valmisteyhteenvedossa (joka on myös tämän EPAR- arviointilausunnon liitteenä).
Miksi Stalevo on hyväksytty?
Lääkevalmistekomitea (CHMP) katsoi, että Stalevon hyöty on sen riskejä suurempi hoidettaessa Parkinsonin tautia sairastavia potilaita, joiden annosvaikutuksen lopussa esiintyviä motorisia tilanvaihteluja ei ole saatu vakautettua levodopa - ja dopadekarboksylaasiestäjähoidolla.
Komitea suositteli myyntiluvan antamista Stalevolle.
Muita tietoja Stalevosta Euroopan komissio myönsi Orion Corporation - yhtiölle koko Euroopan unionin alueella voimassa olevan myyntiluvan Stalevoa varten 17. lokakuuta 2003.
Stalevoa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 04- 2008.
2/ 2
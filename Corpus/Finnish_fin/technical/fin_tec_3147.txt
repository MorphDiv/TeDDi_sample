# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 466
EUROOPAN JULKINEN ARVIOINTILAUSUNTO (EPAR)
ONSENAL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Onsenal on?
Onsenal on lääkevalmiste, jonka vaikuttava aine on selekoksibi.
Sitä saa valkoisina kapseleina (200 ja 400 mg).
Mihin Onsenalia käytetään?
Onsenal on tarkoitettu vähentämään periytyvää adenomatoottista polypoosia (FAP) sairastavien potilaiden polyyppien määrää.
FAP on perinnöllinen sairaus, joka aiheuttaa hyvälaatuisten rauhaskasvaimien muodostumista paksusuolen ja peräsuolen limakalvoille.
Onsenalia käytetään lisähoitona polyyppien poistoleikkauksen ja tähystysseurannan yhteydessä (tähystyksessä polyyppien kehittymistä tarkkaillaan endoskoopin avulla).
Endoskooppi on ohut putki, joka kautta lääkäri voi tarkastella suolen sisäosia).
Koska FAP- potilaiden määrä on vähäinen, tauti katsotaan harvinaiseksi, ja Onsenal määriteltiin harvinaislääkkeeksi (harvinaisten sairauksien hoitoon käytettävä lääke) 20. marraskuuta 2001.
Lääkevalmistetta saa vain lääkärin määräyksestä.
Miten Onsenalia käytetään?
Onsenalin suositusannos on 400 mg kahdesti vuorokaudessa ruoan kanssa.
Tavanomaista FAP - potilaiden lääkärinhoitoa on jatkettava.
Keskivaikeaa maksan vajaatoimintaa sairastavien potilaiden Onsenal- annos on puolitettava.
Valmistetta on käytettävä varoen potilailla, joilla on keskivaikeita tai vaikeita munuaisongelmia.
Onsenalia ei saa antaa potilaille, joilla on vaikeita maksa - tai munuaisongelmia.
Valmistetta on annettava varoen, mahdollisesti alhaisempaa aloitusannosta käyttäen potilaille, joiden elimistö saattaa hajottaa Onsenalia hitaasti.
Iäkkäiden ihmisten hoidossa tulee noudattaa erityistä varovaisuutta.
Onsenalin suositeltu enimmäisannos on 800 mg vuorokaudessa.
Miten Onsenal vaikuttaa?
Onsenalin vaikuttava aine, selekoksibi, on steroideihin kuulumaton tulehduskipulääke (NSAID), joka kuuluu syklo- oksigenaasi- 2: n (COX- 2) estäjien ryhmään.
Se estää COX- 2- entsyymin toiminnan vähentäen siten prostaglandiinien tuotantoa.
Prostaglandiinit ovat aineita, jotka vaikuttavat esimerkiksi tulehdusreaktioiden syntyyn ja sileiden lihasten toimintaan (sileät lihakset suorittavat automaattisia tehtäviä, kuten verisuonten avaamista ja sulkemista).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Adenomatoottisissa kolorektaalisissa polyypeissa COX- 2- pitoisuus on yleensä koholla.
Estämällä COX- 2- entsyymin toiminnan selekoksibi auttaa hidastamaan polyyppien muodostumista, jolloin polyyppien oman verenkierron kehittyminen estyy ja solukuolemien määrää kasvaa.
Miten Onsenalia on tutkittu?
Onsenalin tehoa on tutkittu yhdessä päätutkimuksessa, johon osallistui 83 FAP: ia sairastavaa aikuista, ja kahden Onsenal- annoksen vaikutusta verrattiin lumelääkkeeseen.
Tutkimuksessa 25 potilaan koolon eli paksusuoli oli koskematon, mutta muilta koehenkilöiltä se oli poistettu joko kokonaan tai osittain.
Lääkevalmisteen tehon päämittana käytettiin polyyppien määrän vähenemistä tietyllä koolonin tai peräsuolen seinämän alueella kuuden kuukauden kuluttua hoidon aloittamisesta.
Lisätutkimuksessa tarkasteltiin Onsenalin vaikutusta 18: lla FAP: ia sairastavalla lapsella.
Mitä hyötyä Onsenalista on havaittu tutkimuksissa?
Onsenal 400 mg kahdesti päivässä oli tehokkaampaa kuin lumelääke.
Onsenal oli vähentänyt polyyppien määrää aikuisilla keskimäärin 28% kuuden kuukauden jälkeen, kun vastaava tulos lumelääkkeestä oli 5%.
Onsenal vähensi myös FAP: ia sairastavien lasten polyyppien määrää.
Mitä riskejä Onsenaliin liittyy?
Onsenalin yleisimmät sivuvaikutukset (useammalla kuin yhdellä potilaalla 10: stä) ovat korkea verenpaine ja ripuli.
Pakkausselosteessa on luettelo kaikista Onsenalin ilmoitetuista sivuvaikutuksista.
Jos potilas on yliherkkä (allerginen) selekoksibille, muille Onsenalin ainesosille tai sulfonamideille (esimerkiksi jotkin antibiootit), lääkevalmistetta ei saa käyttää.
Valmistetta ei saa myöskään antaa, jos potilaalla on aktiivisessa vaiheessa oleva haavauma tai verenvuoto maha- suolikanavassa tai jos potilas on aiemmin ollut yliherkkä aspiriinille tai jollekin NSAID- valmisteelle, muut COX- 2- estäjät mukaan lukien.
Onsenalia ei saa antaa raskaana oleville tai imettäville naisille eikä naisille, jotka voivat tulla raskaaksi ja joilla ei ole tehokasta ehkäisymenetelmää.
Sitä ei saa myöskään antaa potilaille, joilla on vaikea maksan tai munuaisten toimintahäiriö, tulehduksellinen suolistosairaus tai tiettyjä sydän - tai verenkiertohäiriöitä.
Täydellinen luettelo rajoituksista on pakkausselosteessa.
Miksi Onsenal on hyväksytty?
Lääkevalmistekomitea (CHMP) katsoi, että Onsenalin edut ovat sen haittoja suuremmat, kun sitä käytetään suoliston adenomatoottisten polyyppien vähentämiseen FAP- sairauden lisähoitona polyyppien poistoleikkauksen ja tähystysseurannan yhteydessä.
Komitea huomautti, ettei Onsenalin aikaansaamaa polyyppien vähenemisen vaikusta suolistosyövän kehittymisen riskiin ei ole osoitettu.
Komitea suositteli myyntiluvan antamista Onsenalille.
Onsenalille on myönnetty myyntilupa poikkeusolosuhteissa.
Tämä tarkoittaa, että sairauden harvinaisuuden vuoksi Onsenalista ei ole saatu täydellisiä tietoja.
Euroopan lääkevirasto (EMEA) arvioi vuosittain mahdollisesti saatavat uudet tiedot ja päivittää tätä yhteenvetoa tarvittaessa.
Mitä tietoja Onsenalista odotetaan vielä saatavan?
Onsenalia valmistava yhtiö suorittaa tutkimuksen FAP- potilailla lisätietojen saamiseksi valmisteen turvallisuudesta ja tehokkuudesta.
Muita tietoja Onsenalista Euroopan komissio myönsi Onsenalia varten koko Euroopan unionin alueella voimassa olevan myyntiluvan 17. lokakuuta 2003.
Myyntiluvan haltija on Pfizer Limited.
Myyntilupa uusittiin 17. lokakuuta 2008.
Tiivistelmä harvinaislääkekomitean Onsenalista antamasta lausunnon on tässä.
Onsenalia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 02- 2009.
2/ 2
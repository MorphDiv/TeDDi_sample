# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 778
EUROOPAN JULKINEN ARVIOINTIKERTOMUS (EPAR)
ABRAXANE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Abraxane on?
Abraxane on kuiva- aine, josta tehdään suspensio infuusiota varten (tiputus suoneen).
Sen vaikuttava aine on paklitakseli (5 mg/ ml).
Mihin Abraxanea käytetään?
Abraxanea käytetään metastaattisen rintasyövän hoitoon potilailla, joiden metastaattisen syövän ensimmäinen hoito ei enää tehoa ja joille vakiintunut antrasykliiniä (syöpälääketyyppi) sisältävä hoito ei sovellu. ‘ Metastaattinen ’ tarkoittaa, että syöpä on levinnyt muihin ruumiinosiin.
Abraxanea käytetään yksinään.
Lääkevalmistetta saa vain lääkärin määräyksestä.
Miten Abraxanea käytetään?
Abraxanea tulee antaa vain erikoistuneen syöpälääkärin valvonnassa sytotoksisten (soluja tappavien) lääkevalmisteiden antamiseen erikoistuneessa yksikössä.
Suositeltava annos on 260 mg per kehon pinta- alan neliömetri (laskettu käyttämällä potilaan pituutta ja painoa).
Se annetaan 30 minuutin ajan joka kolmas viikko.
Annosta voidaan pienentää tai hoito keskeyttää potilailla, joilla on tiettyjä verta tai hermostoa koskevia haittavaikutuksia.
Abraxanea ei tule käyttää potilailla, joilla on vakavia maksan toimintahäiriöitä.
Ei tiedetä, mitkä annokset ovat sopivia potilaille, joilla on lieviä tai kohtalaisia maksan toimintahäiriöitä tai munuaisten toimintahäiriöitä.
Miten Abraxane vaikuttaa?
Abraxanen vaikuttava aine, paklitakseli, kuuluu syöpälääkeryhmään nimeltä ‘ taksaanit ’.
Paklitakseli estää syöpäsoluja hajottamasta sisäistä ‘ tukirankaansa ’, mikä mahdollistaa niiden jakautumisen ja lisääntymisen.
Kun niiden tukiranka pysyy paikallaan, solut eivät pysty jakautumaan ja lopulta ne kuolevat.
Abraxane vaikuttaa myös muihin soluihin kuin syöpäsoluihin, esimerkiksi veri - ja hermosoluihin, mikä voi aiheuttaa haittavaikutuksia.
Paklitakseli on ollut saatavana syöpälääkkeenä vuodesta 1993.
Tavanomaiset paklitakselilääkkeet sisältävät aineita (liuottimia), jotka liuottavat paklitakselin mutta voivat aiheuttaa haittavaikutuksia.
Abraxane ei sisällä näitä liuottimia.
Sen sijasta paklitakseli on yhdistetty ihmisen proteiiniin nimeltä albumiini hyvin pieninä hiukkasina, joita sanotaan nanopartikkeleiksi.
Tämän ansiosta paklitakselista on helppo valmistaa suspensio, joka voidaan antaa infuusiona laskimoon.
Nanopartikkelit saattavat myös vaikuttaa tapaan, jolla lääkevalmiste jakautuu kehossa, ja täten sen hyötyihin ja riskeihin, kun sitä verrataan tavanomaisiin paklitakselia sisältäviin lääkevalmisteisiin.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Abraxanea on tutkittu?
Abraxanen vaikutuksia testattiin ensin koemalleissa ennen kuin kokeita tehtiin ihmisillä.
Yhtiö esitti myös tuloksia julkaistusta kirjallisuudesta.
Abraxanen tehokkuutta on tutkittu yhdessä päätutkimuksessa, johon otti osaa 460 naista, joilla oli metastaattinen rintasyöpä.
Heistä noin kolme neljäsosaa oli saanut aikaisemmin antrasykliiniä.
Noin puolet tutkimuksen potilaista oli jo saanut syöpähoitoja sen jälkeen kun syöpä oli muuttunut metastaattiseksi.
Abraxanen (yksinään annettuna) vaikutuksia verrattiin tavanomaisen paklitakselia sisältävän lääkevalmisteen vaikutuksiin (joka annettiin yhdessä muiden lääkevalmisteiden kanssa haittavaikutusten vähentämiseksi).
Tehokkuuden päämitta oli niiden potilaiden lukumäärä, joilla oli hoitovaste vähintään viiden hoitoviikon jälkeen.
Tämä määriteltiin tilanteeksi, jossa potilaan suurimmat kasvaimet olivat kadonneet tai niiden koko oli pienentynyt ainakin 30 prosenttia.
Mitä hyötyä Abraxanesta on havaittu tutkimuksissa?
Abraxane oli tehokkaampi kuin tavanomaiset paklitakselia sisältävät lääkevalmisteet.
Päätutkimuksessa 72: lla (31 prosenttia) 229: stä Abraxanea saaneista naisista oli hoitovaste verrattuna 37: ään (16 prosenttia) 225: stä, jotka saivat tavanomaisia paklitakselia sisältäviä lääkevalmisteita.
Tarkasteltaessa pelkästään potilaita, jotka saivat ensimmäisen hoitonsa metastaattiseen rintasyöpään, lääkevalmisteiden välillä ei ollut eroa sellaisten tehokkuuden mittojen osalta kuin taudin pahenemiseen kulunut aika ja elossapysyminen.
Sitävastoin potilailla, jotka olivat aikaisemmin ottaneet muita hoitoja metastaattiseen rintasyöpään, nämä lisäksi käytetyt tehokkuuden mitat osoittivat, että Abraxane oli tehokkaampi kuin tavanomaiset paklitakselia sisältävät lääkevalmisteet.
Niinpä yhtiö peruutti lääkevalmisteen arvioinnin aikana Abraxanen käyttöä ensilinjan hoitona koskevan hakemuksensa.
Mitä riskejä Abraxaneen liittyy?
Yleisimmät haittavaikutukset Abraxanella (yli 1 potilaalla 10: stä) ovat neutropenia (alhainen neutrofiilien määrä - neutrofiili on eräs valkosolutyyppi), anemia (alhainen punasolujen määrä), leukopenia (alhainen leukosyyttien määrä - leukosyytti on eräs valkosolutyyppi), trombosytopenia (alhainen verihiutaleiden määrä), lymfopenia (alhainen lymfosyyttien määrä - lymfosyytti on eräs valkosolutyyppi), perifeerinen neuropatia (hermovaurio käsissä ja jaloissa), neuropatia (hermovaurio), hypoestesia (heikentynyt tunto), parestesia (epätavallisia tuntemuksia, kuten pistelyä), pahoinvointi, ripuli, oksentelu, ummetus, stomatiitti (suun limakalvon tulehdus), alopesia (hiustenlähtö), ihottuma, nivelkipu, myalgia (lihaskipu), anoreksia (ruokahalun menetys), uupumus, astenia (heikkous) ja pyreksia (kuume).
Pakkausselosteessa on täydellinen luettelo Abraxanen yhteydessä raportoiduista haittavaikutuksista.
Ihmisten, jotka voivat olla yliherkkiä (allergisia) paklitakselille tai jollekin muulle valmisteen ainesosalle, ei tule käyttää Abraxanea.
Sitä ei tule myöskään käyttää potilailla, jotka imettävät tai joilla on ennen hoidon aloittamista alhainen määrä neutrofiileja veressä.
Miksi Abraxane on hyväksytty?
Lääkevalmistekomitea (CHMP) totesi, että Abraxane oli tehokkaampi kuin tavanomaiset paklitakselia sisältävät lääkevalmisteet potilailla, joiden ensimmäinen hoito oli lakannut tehoamasta, ja toisin kuin muut paklitakselia sisältävät lääkevalmisteet, se ei edellytä muita lääkevalmisteita haittavaikutusten vähentämiseksi.
Komitea katsoi, että Abraxanen hyöty on suurempi kuin sen riskit metastaattisen rintasyövän hoidossa potilailla, joiden metastaattisen taudin ensilinjan hoito on epäonnistunut ja joille tavanomainen, antrasykliiniä sisältävä hoito ei sovi.
Komitea suositteli myyntiluvan myöntämistä Abraxanelle.
Muita tietoja Abraxanesta:
Euroopan komissio myönsi Abraxis Bioscience Limited - yhtiölle koko Euroopan unionin alueella voimassa olevan myyntiluvan Abraxanea varten 11. tammikuuta 2008.
Abraxanea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2007
2/ 2
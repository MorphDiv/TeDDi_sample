# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 942
EUROOPAN JULKINEN ARVIOINTILAUSUNTO (EPAR)
NPLATE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Nplate on?
Nplate on kuiva- aine, josta sekoitetaan liuos injektiota varten.
Sen vaikuttava aine on romiplostiimi.
Mihin Nplate- valmistetta käytetään?
Nplate- valmistetta
käytetään
aikuisten
pitkäaikaiseen
immunologiseen
(idiopaattiseen)
trombosytopeniseen purppuraan (ITP).
Sairaudessa potilaan immuunijärjestelmä tuhoaa verihiutaleita (hyytymistä auttavia veren komponentteja).
ITP- potilaiden verihiutalepitoisuus on vähäinen, joten heillä on verenvuodon riski.
Nplate- valmistetta käytetään potilailla, joita on jo hoidettu muilla lääkkeillä, kuten kortikosteroideilla ja immunoglobuliineilla ja joiden perna on poistettu, jos nämä hoidot eivät ole auttaneet.
Sen käyttöä voidaan harkita myös potilailla, joita on hoidettu ITP: n vuoksi ja joiden on perna tallella mutta joita ei voida leikata.
Perna on elin, joka osallistuu verihiutaleiden tuhoamiseen.
ITP: n vähäisen esiintyvyyden takia sairaus katsotaan harvinaiseksi; Nplate nimettiin harvinaislääkkeeksi (harvinaisten sairauksien hoidossa käytettävä lääke) 27. toukokuuta 2005.
Lääkevalmistetta saa vain lääkärin määräyksestä.
Miten Nplate- valmistetta käytetään?
Nplate- hoitoa saa antaa veritautien hoidosta kokeneen lääkärin valvonnassa.
Nplate- valmistetta annetaan ruiskeena ihon alle kerran viikossa.
Aloitusannos vaihtelee potilaan painon mukaan, ja sitä säädetään viikoittain hiutalemäärien pitämiseksi tavoitetasolla.
Hoito voidaan keskeyttää, jos verihiutalepitoisuus kasvaa liian suureksi.
Nplate- hoito on keskeytettävä neljän hoitoviikon jälkeen, jos enimmäisannostuksena annettu valmiste ei ole aikaansaanut verenvuodon riskiä vähentävää riittävää verihiutalepitoisuutta.
Nplate- valmistetta on annettava varoen maksa - tai munuaisongelmaisille potilaille, koska valmistetta ei ole virallisesti tutkittu tässä ryhmässä.
Miten Nplate vaikuttaa?
Nplaten vaikuttava aine romiplostiimi on lääke, joka stimuloi verihiutaleiden tuotantoa.
Kehossa trombopoietiini- niminen hormoni stimuloi verihiutaleiden tuotantoa luuytimessä.
Romiplostiimi on proteiini, joka on suunniteltu kiinnittymään samoihin reseptoreihin kuin trombopoietiini ja stimuloimaan niitä.
Matkimalla trombopoietiinin toimintaa romiplostiimi stimuloi verihiutaleiden tuotantoa ja lisää niiden pitoisuutta veressä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Romiplostiimia tuotetaan niin sanotulla rekombinantti- DNA- teknologialla: sitä tuottaa bakteeri, joka pystyy siihen lisätyn geenin (DNA) avulla tuottamaan romiplostiimia.
Miten Nplate- valmistetta on tutkittu?
Nplaten vaikutuksia testattiin ensin kokeellisilla malleilla ennen ihmisillä tutkimista.
Nplate- valmistetta on verrattu lumehoitoon kahdessa päätutkimuksessa, joihin osallistui pitkäaikaista ITP: tä sairastavia aikuisia.
Ensimmäisessä tutkimuksessa oli mukana 63 potilasta, joiden perna oli poistettu mutta joiden tautia ei silti ollut saatu hallintaan.
Toisessa tutkimuksessa oli mukana 62 potilasta, joiden perna oli tallella ja joita oli aiemmin hoidettu ITP: n vuoksi.
Molemmissa tutkimuksissa tehon pääasiallisena mittana oli niiden potilaiden määrä, jotka saivat pysyvän hoitovasteen.
Pysyvän hoitovasteen määritelmänä oli, että potilaan verihiutalemäärät olivat yli 50 miljoonaa millilitrassa vähintään kuutena 24- viikkoisen hoitojakson kahdeksasta viimeisestä viikosta ilman tarvetta käyttää muita ITP- lääkkeitä.
Kun verihiutaleiden määrä on alle 30 miljoonaa millilitraa kohti, ITP- potilaille katsotaan muodostuvan verenvuotoriski.
Normaali määrä on 150– 400 miljoonaa millilitraa kohti.
Mitä hyötyä Nplate- valmisteesta on havaittu tutkimuksissa?
Nplate lisäsi lumehoitoa tehokkaammin verihiutalemääriä.
Tutkittaessa potilaita, joiden perna oli poistettu, potilaista 38 prosentin vaste Nplateen oli pysyvä (16 potilasta 42: sta); 21: stä lumehoitoa saaneesta potilaasta kukaan ei saanut pysyvää hoitovastetta.
Tutkittaessa potilaita, joiden perna oli tallella, 61 prosentin vaste Nplateen oli pysyvä (25 potilasta 41: stä); vastaava osuus lumehoitoa saaneesta potilaasta oli 5 prosenttia (1 potilas 25: stä).
Mitä riskejä Nplate- valmisteeseen liittyy?
Nplaten yleisin sivuvaikutus (useammalla kuin yhdellä potilaalla kymmenestä) on päänsärky.
Pakkausselosteessa on luettelo kaikista Nplaten ilmoitetuista sivuvaikutuksista.
Nplate- valmistetta ei saa antaa potilaille, jotka voivat olla yliherkkiä (allergisia) romiplostiimille, jollekin muulle valmisteen sisältämälle aineelle tai Escherichia coli - bakteerin tuottamille proteiineille.
Miksi Nplate on hyväksytty?
Lääkevalmistekomitea (CHMP) totesi, että Nplaten tehokkuus on osoitettu sekä potilailla, joiden perna on poistettu, että potilailla, joiden perna on tallella.
Koska pernan poisto on mahdollinen ITP: n parannuskeino, komitea katsoi, että Nplate- valmistetta pitäisi käyttää potilailla, joiden perna on tallella, vain jos heitä ei voi leikata.
Näin ollen lääkevalmistekomitea katsoi Nplaten hyödyn olevan sen riskejä suurempi hoidettaessa kroonista immunologista (idiopaattista) trombosytopeenista purppuraa sairastavia aikuisia, joilta on poistettu perna ja joihin muut hoidot eivät tehoa, ja että sitä voidaan harkita toissijaisena hoitona aikuispotilailla, joiden perna on tallella ja joille leikkaus on vasta- aiheinen.
Komitea suositteli myyntiluvan myöntämistä Nplate- valmistetta varten.
Miten voidaan varmistaa Nplaten turvallinen käyttö?
Nplate- valmistetta valmistava yhtiö toimittaa kaikkien jäsenvaltioiden lääkäreille koulutuspaketteja.
Paketit sisältävät tietoja Nplaten turvallisuudesta ja tehokkuudesta.
Niissä myös muistetaan lääkäreitä siitä, miten lääkettä käytetään ja miten Nplaten hyödyistä ja riskeistä keskustellaan potilaiden kanssa.
Lääkärit saavat myös annoslaskurin injisoitavien Nplate- määrien laskemiseen.
Annettavat määrät voivat joskus olla hyvin pieniä.
Muuta tietoa Nplate- valmisteesta Euroopan komissio myönsi Amgen Europe B. V. yhtiölle koko Euroopan unionin alueella voimassa olevan myyntiluvan Nplate- valmistetta varten 04. helmikuuta 2009.
Harvinaislääkekomitean Nplate- valmistetta koskevan lausunnon tiivistelmä on tässä.
Nplate- valmistetta koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
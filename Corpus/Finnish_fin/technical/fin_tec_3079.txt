# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 128
EUROOPAN JULKINEN ARVIOINTILAUSUNTO (EPAR)
CRIXIVAN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Crixivan on?
Crixivan on lääke, jonka vaikuttava aine on indinaviiri.
Sitä on saatavana valkoisina kapseleina (100, 200, 333 ja 400 mg).
Mihin Crixivania käytetään?
Crixivan on viruslääke.
Sitä käytetään yhdessä muiden viruslääkkeiden kanssa aikuisten, nuorten ja yli 4- vuotiaiden lasten tyypin 1 ihmisen immuunikatovirusinfektion (HIV- 1) hoitoon; virus aiheuttaa hankinnaisen immuunikato- oireyhtymän (AIDS).
Lapsilla ja nuorilla täytyy erityisesti harkita Crixivan- hoidon mahdollista hyötyä verrattuna munuaiskivitaudin lisääntyneeseen kehittymisriskiin.
Lääkevalmistetta saa vain lääkärin määräyksestä.
Kuinka Crixivania käytetään?
Crixivan- hoitoa antavien lääkäreiden tulisi olla HIV- infektioon perehtyneitä.
Crixivan on annettava yhdistelmähoitona muiden viruslääkkeiden kanssa.
Lääkkeen suositeltu annos aikuisille on 800 mg joka 8. tunti.
Lasten suositeltu annos riippuu kehon pinta- alasta (lasketaan lapsen pituuden ja painon mukaan).
Kapselit niellään kokonaisina veden kanssa ilman ruokaa 1 tunti ennen ruokailua tai kaksi tuntia ruokailun jälkeen.
Vaihtoehtoisesti Crixivan voidaan ottaa vähärasvaisen, kevyen aterian yhteydessä.
Aikuiset voivat ottaa Crixivania myös 400 mg annoksena kahdesti päivässä, jos annosten kanssa otetaan 100 mg ritonaviiria (toinen viruslääke) ruuan kanssa tai muulloin yhdistettynä toisiin viruslääkkeisiin.
Crixivanin käytöstä ritonaviirin kanssa on niukasti tietoa.
Crixivanin annostusta on muutettava, jos potilas käyttää tiettyjä muita lääkkeitä tai jos hänellä on maksaongelmia.
Munuaiskivien kehittymisen estämiseksi potilaiden on huolehdittava riittävästä nesteytyksestä (aikuisille suositus on vähintään 1, 5 l nestettä päivittäin).
Miten Crixivan vaikuttaa?
Crixivanin vaikuttava aine, indinaviiri, on proteaasinestäjä.
Se salpaa HIV: n lisääntymiseen osallistuvaa proteaasi- nimistä entsyymiä.
Entsyymin esto aiheuttaa sen, että virus ei monistu normaalisti, ja tämä hidastaa infektion leviämistä elimistössä.
Yhdessä muiden viruslääkkeiden kanssa käytettynä Crixivan vähentää veren HI- viruspitoisuutta ja pitää sen alhaisena.
Crixivan ei paranna
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2008.
Reproduction is authorised provided the source is acknowledged.
HIV- infektiota tai AIDSia, mutta se voi viivästyttää immuunijärjestelmän vaurioita ja AIDSiin liittyvien infektioiden ja sairauksien kehittymistä.
Ritonaviiri on toinen proteaasinestäjä, jota käytetään tehosteena.
Se hidastaa indinaviirin hajoamisnopeutta ja nostaa veren indinaviiripitoisuutta.
Tämä mahdollistaa pienemmän indinaviirin annostuksen saman viruksia torjuvan vaikutuksen aikaansaamiseksi.
Miten Crixivania on tutkittu?
Crixivanin tehokkuutta ilman ritonaviiria on tutkittu kolmessa tutkimuksessa, joissa oli mukana 524 HIV- infektion saanutta potilasta.
Ensimmäisessä tutkimuksessa Crixivanin tehoa verrattiin tsidovudiiniin (toinen viruslääke) ja näiden kahden lääkkeen yhdistelmään.
Kahdessa muussa tutkimuksessa verrattiin Crixivania otettuna tsidovudiinin ja joko didanosiinin tai lamivudiinin (muita viruslääkkeitä) kanssa Crixivaniin yksinään annettuna sekä tsidovudiinin ja joko didanosiinin tai lamivudiinin (muita viruslääkkeitä) yhdistelmään.
Crixivania tutkittiin myös otettuna yhdessä stavudiinin ja lamivudiinin (muita viruslääkkeitä) kanssa 41 lapsella, joiden ikä oli 4– 15 vuotta.
Tehokkuuden pääasiallisena mittana oli viruskuorma (potilaan veren HIV- pitoisuus) 24 hoitoviikon jälkeen.
Yhtiö esitti myös neljän tutkimuksen tulokset tieteellisestä kirjallisuudesta, jossa tarkasteltiin ritonaviirin kanssa otetun Crixivanin vaikutuksia.
Yhdessä tutkimuksessa oli 20 potilasta, jotka olivat jo saaneet Crixivania ilman ritonaviiria; kolmessa tutkimuksessa oli yhteensä 23 potilasta, jotka eivät olleet aikaisemmin saaneet hoitoa HIV- infektioon.
Mitä hyötyä Crixivanista on havaittu tutkimuksissa?
Crixivan otettuna yhdessä muiden viruslääkkeiden kanssa mutta ilman ritonaviiria vähensi viruspitoisuutta tehokkaammin kuin verrokkilääkkeet.
Ensimmäisessä tutkimuksessa niiden potilaiden osuus, joilla viruspitoisuus väheni 99 prosenttia 24 hoitoviikon jälkeen, oli suurempi ryhmässä, jossa käytettiin Crixivania yhdessä tsivovudiinin kanssa, kuin potilailla, jotka ottivat pelkästään Crixivania.
Toisessa tutkimuksessa 53 prosentilla potilaista, jotka ottivat Crixivania yhdessä kahden muun viruslääkkeen kanssa, viruskuorma väheni vähintään 99 prosenttia, kun taas potilailla, jotka ottivat pelkästään Crixivania tai tsidovudiinia ja didanosiinia, viruspitoisuus väheni vähintään 99 prosenttia noin 20 prosentilla.
Kolmannen tutkimuksen tulokset olivat samanlaisia: viruspitoisuus oli alle 500 kopiota/ ml 90 prosentilla potilaista, joita hoidettiin kolmen lääkkeen yhdistelmällä, mukaan lukien Crixivan, kun taas pelkästään Crixivania käyttäneiden potilaiden ryhmässä tämä viruspitoisuus oli 43 prosentilla ja kahta viruslääkettä käyttäneiden ryhmässä tämä viruspitoisuus oli 0 prosentilla potilaista.
Noin puolella testatuista lapsista, jotka olivat saaneet Crixivania ja kahta muuta viruslääkettä, viruspitoisuus oli 24 viikon jälkeen alle 50 kopiota/ ml.
Tutkimukset Crixivanista ritonaviirin kanssa osoittivat, että yhdistelmä aikaansai saman veren indinaviiripitoisuuden kuin ilman ritonaviiria otettu Crixivan.
Yhdistelmä tehosi kahden vuoden ajan.
Mitä riskejä Crixivaniin liittyy?
Crixivanin tavallisimmat sivuvaikutukset (useammalla kuin yhdellä potilaalla 10: stä) ovat päänsärky, huimaus, pahoinvointi, oksentelu, ripuli, närästys, ihottuma, ihon kuivuminen, voimattomuus, väsymys, makuaistin muutokset (epätavallinen maku suussa) ja vatsakipu.
Munuaiskivitautia havaittiin usein 3- vuotiailla tai sitä vanhemmilla lapsilla.
Pakkausselosteessa on luettelo kaikista Crixivanin ilmoitetuista sivuvaikutuksista.
Henkilöiden, jotka ovat allergisia indinaviirille tai jollekin valmisteen sisältämille muille aineille, ei pitäisi käyttää Crixivania.
Crixivania ei saa antaa potilaille, jotka käyttävät jotakin seuraavista lääkevalmisteista:  Crixivanin kanssa samoin hajoavat lääkkeet, jotka ovat haitallisia korkeina pitoisuuksia veressä,  amiodaroni (rytmihäiriöiden hoitoon),  terfenadiini, astemitsoli (yleisesti allergisten oireiden hoitoon – näitä lääkevalmisteita voi olla saatavilla ilman lääkemääräystä),  sisapridi (tiettyjen mahavaivojen lievittämiseen),  suun kautta otettava alpratsolaami, triatsolaami, midatsolaami (ahdistuneisuuden tai univaikeuksien hoitoon),  pimotsidi (psyykkisen sairauden hoitoon),  torajyväjohdannaiset (migreenin hoitoon),  simvastatiini, lovastatiini (kolesterolin alentamiseen), 2/ 3  rifampisiini (tuberkuloosin hoitoon),  mäkikuisma (yrttivalmiste, jota käytetään masennuksen hoitoon).
Varovaisuutta tulee noudattaa otettaessa Crixivania samanaikaisesti muiden lääkevalmisteiden kanssa.
Tarkemmat tiedot ovat pakkausselosteessa.
Kun Crixivania otetaan ritonaviirin kanssa, on noudatettava lisää rajoituksia, joista on yksityiskohtainen luettelo Ritonaviirin pakkausselosteessa.
Muiden HIV- lääkkeiden tapaan myös Crixivania ottavilla potilailla on riski saada lipodystrofia (rasva - aineenvaihduntahäiriö), osteonekroosi (luukudoksen kuoleminen) tai immuunireaktivaatio- oireyhtymä (immuunijärjestelmän paranemisesta johtuvia infektio- oireita).
Potilailla, joilla on maksaongelmia (mukaan lukien hepatiitti B - tai C - infektio), voi olla kohonnut maksan vaurioitumisriski otettaessa Crixivania.
Miksi Crixivan on hyväksytty?
Lääkevalmistekomitea (CHMP) katsoi, että Crixivanin hyödyt ovat sen riskejä suuremmat, kun sitä annetaan yhdessä antiretroviraalisten nukleosidianalogien kanssa HIV- 1- infektion hoitoon aikuisille, nuorille, 4- vuotiaille ja sitä vanhemmille lapsille.
Komitea suositteli myyntiluvan myöntämistä Crixivanille.
Crixivanin myyntilupa myönnettiin alun perin poikkeuksellisissa olosuhteissa, koska lääkevalmisteesta ei tuolloin ollut saatavilla kattavasti tietoa tieteellisten syiden takia.
Koska yritys sittemmin toimitti siltä pyydetyt lisätiedot, poikkeuksellisten olosuhteiden katsottiin 8. huhtikuuta 1998 päättyneen.
Muita tietoja Crixivanista Euroopan komissio myönsi Merck Sharp & Dohme Limited - yhtiölle koko Euroopan unionin alueella voimassa olevan myyntiluvan Crixivania varten 4. lokakuuta 1996.
Myyntilupa uusittiin 4. lokakuuta 2001 ja 4. lokakuuta 2006.
Crixivania koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 06- 2008.
3/ 3
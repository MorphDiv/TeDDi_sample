# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 660
EUROOPAN JULKINEN ARVIOINTIKERTOMUS (EPAR)
INOVELON
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Inovelon on?
Inovelon on lääkevalmiste, joka sisältää vaikuttavana aineena rufinamidia.
Inovelonia on saatavilla soikeina vaaleanpunaisina tabletteina, jotka sisältävät 100 mg, 200 mg tai 400 mg rufinamidia.
Mihin Inovelonia käytetään?
Inovelonia käytetään 4- vuotiaiden tai sitä vanhempien Lennox- Gastautin oireyhtymää sairastavien potilaiden hoitoon.
Lennox- Gastautin oireyhtymä on harvinainen epilepsian tyyppi, jota esiintyy yleensä lapsilla, mutta joka voi jatkua aikuisikään saakka.
Lennox- Gastautin oireyhtymä on yksi vaikeimmista lapsilla esiintyvistä epilepsian muodoista.
Sen oireita ovat erilaiset kohtaukset, epänormaali aivosähkötoiminta, oppimisvaikeudet ja käyttäytymisongelmat.
Inovelonia käytetään muiden epilepsialääkkeiden lisänä.
Koska Lennox- Gastautin oireyhtymää sairastavia potilaita on vähän, tämä sairaus on harvinainen ja Inovelon määriteltiin harvinaislääkkeeksi (harvinaisissa sairauksissa käytettävä lääke) 20. lokakuuta 2004.
Lääkevalmistetta saa vain lääkemääräyksellä.
Miten Inovelonia käytetään?
Inovelon- hoito tulee aloittaa lastentautien erikoislääkärin tai neurologin (aivosairauksia hoitava lääkäri) määräyksestä.
Lääkärin tulee olla epilepsian hoitoon perehtynyt.
Inovelon- annos määräytyy potilaan iän ja painon sekä sen perusteella, saako potilas myös valproaattia (toinen epilepsialääke).
Hoito aloitetaan yleensä 200: n tai 400 mg: n vuorokausiannoksella.
Annosta muutetaan joka toinen päivä potilaan hoitovasteen perusteella.
Inovelon tulee ottaa veden ja ruoan kanssa kaksi kertaa vuorokaudessa, aamulla ja illalla.
Jos potilas ei pysty nielemään tabletteja, ne voidaan murskata ja sekoittaa lasilliseen vettä.
Inovelonin käytössä tulee noudattaa varovaisuutta potilailla, joilla on maksan toimintahäiriö.
Tarkemmat tiedot ovat pakkausselosteessa.
Miten Inovelon vaikuttaa?
Inovelonin vaikuttava aine rufinamidi on epilepsialääke.
Se vaikuttaa kiinnittymällä aivosolujen pinnalla oleviin erityisiin kanaviin (natriumkanaviin), jotka säätelevät solujen sähkötoimintaa.
Kiinnittymällä näihin kanaviin rufinamidi estää niiden siirtymisen inaktiivisesta tilasta aktiiviseen tilaan.
Tämä vaimentaa aivosolujen toimintaa ja estää epänormaalin sähköisen toiminnan leviämisen aivoissa.
Tämä vähentää kohtauksen todennäköisyyttä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Inovelonia on tutkittu?
Inovelonin vaikutuksia testattiin koemalleissa ennen kuin kokeita tehtiin ihmisillä.
Inovelon- päätutkimukseen osallistui 139 iältään 4– 30- vuotiasta potilasta, joista kolme neljännestä oli alle 17- vuotiaita.
Kaikilla potilailla oli Lennox- Gastautin oireyhtymä, jota ei ollut saatu hallintaan vähintään 4 viikkoa kestäneellä jopa 3 muuta epilepsialääkettä käsittäneellä jatkuvalla hoidolla.
Tutkimuksessa verrattiin Inovelonin tai lumelääkkeen muihin potilaan saamiin lääkkeisiin lisäämisen vaikutuksia.
Pääasialliset tehon mittarit olivat muutos kohtauksien määrässä 4 viikon aikana Inovelonin tai lumelääkkeen lisäämisen jälkeen verrattuna 4 viikkoon ennen lisäystä sekä muutos kohtauksien vakavuudessa 7 pisteen asteikolla potilaan vanhemman tai huoltajan arvion pohjalta.
Mitä hyötyä Inovelonista on havaittu tutkimuksissa?
Inovelon vähensi kohtausten määrää ja vakavuutta.
Inovelonia saaneilla potilailla kohtausten kokonaismäärän vähennys oli 35, 8% keskimäärin 290 kohtauksesta 4 viikon jaksolta ennen Inovelon - hoidon aloittamista.
Potilailla, joiden hoitoon lisättiin lumelääkettä, vähennys oli 1, 6%.
Potilailla, joiden hoitoon lisättiin Inovelonia, myös toonis- atonisten kohtausten (yleinen kohtaustyyppi Lennox- Gastautin oireyhtymässä, johon liittyy usein potilaan kaatuminen lattialle) määrä väheni 42, 5% verrattuna 1, 9%: iin potilailla, joiden hoitoon lisättiin lumelääkettä.
Kohtausten vakavuuden ilmoitettiin vähentyneen noin puolella potilaista, joiden hoitoon lisättiin Inovelonia, verrattuna kolmannekseen potilaista, joiden hoitoon lisättiin lumelääkettä.
Mitä riskejä Inoveloniin liittyy?
Inovelonin yleisimpiä sivuvaikutuksia (useammalla kuin yhdellä kymmenestä potilaasta) olivat somnolenssi (uneliaisuus), päänsärky, huimaus, pahoinvointi, oksentelu ja väsymys.
Pakkausselosteessa on luettelo kaikista Inovelonin ilmoitetuista sivuvaikutuksista.
Inovelonia ei tule antaa potilaille, jotka voivat olla yliherkkiä (allergisia) rufinamidille, triatsolijohdannaisille (tällaisia ovat esimerkiksi jotkin sienilääkkeet) tai Inovelonin muille valmistusaineille.
Miksi Inovelon on hyväksytty?
Lääkevalmistekomitea (CHMP) päätti, että Inovelonin hyödyt ovat sen riskejä suuremmat lisähoitona Lennox- Gastautin oireyhtymään liittyvien kohtauksien hoidossa 4- vuotiailla ja sitä vanhemmilla potilailla.
Komitea suosittelee, että Inovelonille annetaan myyntilupa.
Miten voidaan varmistaa Inovelonin turvallinen käyttö?
Inovelonia valmistava yritys seuraa tarkasti lääkevalmisteen turvallisuutta.
Tähän sisältyy status epilepticus - tapausten (epileptinen sarjakohtaus) seuraaminen – status epilepticus on vaarallinen tila, jossa aivot ovat jatkuvassa kohtaustilassa.
Seuraamisen syynä on se, että tätä tilaa on havaittu Inovelonia saaneilla potilailla sen kehittämisen aikana.
Muita tietoja Inovelonista:
Euroopan komissio myönsi Eisai Limited - yhtiölle koko Euroopan unionin alueella voimassa olevan myyntiluvan Inovelonia varten 16. tammikuuta 2007.
Yhteenveto harvinaislääkekomitean Inovelonia koskevasta lausunnosta on saatavilla tässä.
Inovelonia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 01- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 253
EUROOPAN JULKINEN ARVIOINTILAUSUNTO (EPAR)
TRACTOCILE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Tractocile on?
Tractocile on injektioliuos tai infuusiokonsentraatti (suoneen tiputettavaa liuosta varten), joka sisältää vaikuttavana aineena atosibaania (7, 5 mg/ ml).
Mihin Tractocilea käytetään?
Tractocilea käytetään ennenaikaisen synnytyksen lykkäämiseen vähintään 18- vuotiailla naisilla, joiden raskaus on kestänyt 24– 33 viikkoa.
Ennenaikaista synnytystä ennakoivat seuraavat oireet: • kohdun supistukset ovat säännöllisiä, ne kestävät vähintään 30 sekuntia ja niitä on vähintään 4 supistusta 30 minuutissa, • kohdunkaula on auennut 1– 3 cm ja kohdunkaulan häviäminen on ainakin 50% (mitataan kohdunkaulan lyhenemisenä).
Lisäksi sikiön sykkeen on oltava normaali.
Lääkettä saa vain lääkemääräyksellä.
Miten Tractocilea käytetään?
Tractocile- hoitoa voi antaa vain ennenaikaisen synnytyksen ehkäisyyn perehtynyt lääkäri.
Hoito on aloitettava mahdollisimman pian ennenaikaisen synnytyksen diagnoosin jälkeen.
Tractocilea annetaan laskimonsisäisesti kolmessa vaiheessa: aluksi annetaan bolusruiske (6, 75 mg), sen jälkeen suuriannoksinen infuusio (300 mikrog/ min) kolmen tunnin aikana ja sen jälkeen pienempi annos jatkoinfuusiona (100 mikrog/ min) 45 tunnin ajan.
Hoidon kesto ei saa ylittää 48 tuntia.
Koko Tractocile- hoitojakson aikana annettu kokonaisannos ei saa olla yli 330 mg.
Jos supistukset palaavat, Tractocile- hoito voidaan toistaa vielä kolme kertaa yhden raskauden aikana.
Ei ole tietoa siitä, onko annoksen määrää säädettävä potilailla, joilla on munuaisten tai maksan vajaatoimintaa.
Miten Tractocile vaikuttaa?
Tractocilen vaikuttava aine on atosibaani, joka on luonnollisen hormonin oksitoksiinin antagonisti.
Toisin sanoen atosibaani estää oksitoksiinin toimintaa.
Oksitoksiinihormoni vaikuttaa kohdun supistusten alkamiseen.
Sen toimintaa ehkäisemällä Tractocile estää ennenaikaista kohdun supistelua ja edistää kohdun rentoutumista, mikä auttaa viivästyttämään synnytystä.
Miten Tractocilea on tutkittu?
Tractocilen tehoa ennenaikaista synnytystä viivästyttävänä hoitona tutkittiin kolmessa päätutkimuksessa.
Tutkimuksiin osallistui 742 naista, joiden raskaus oli kestänyt 23– 33 viikkoa.
Tractocilea verrattiin ritodiiniin, terbutaliiniin ja salbutamoliin (kaikki kuuluvat beeta- agonisteihin,
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. joka on toinen ennenaikaisissa synnytyksissä käytettävä lääkeryhmä).
Tehon pääasiallisena mittana oli se, oliko hoito tehonnut viikon kuluttua.
Mitä hyötyä Tractocilesta on havaittu tutkimuksissa?
Kolmen päätutkimuksen tulokset yhdessä osoittivat, että Tractocilea saaneista naisista 60% (201 potilasta 337: stä) ja vertailulääkettä saaneista naisista 48% (163 potilasta 342: sta) ei ollut vielä synnyttänyt viikon kuluttua hoidon aloittamisesta.
Alle 28 viikkoa raskaana olleita naisia oli liian vähän, jotta Tractocilen tehoa olisi voitu luotettavasti verrata beeta- agonisteihin tässä ryhmässä.
Tractocilen parempi tulos beeta- agonisteihin verrattuna saattoi johtua siitä, että se aiheutti vähemmän sivuvaikutuksia, mikä auttoi potilaita jatkamaan hoidon loppuun asti.
Mitä riskejä Tractocileen liittyy?
Yleisin Tractocilen sivuvaikutus (useammalla kuin yhdellä potilaalla kymmenestä) on pahoinvointi.
Vastasyntyneillä ei havaittu sivuvaikutuksia.
Pakkausselosteessa on luettelo kaikista Tractocilen ilmoitetuista sivuvaikutuksista.
Tractocilea ei tule antaa potilaille, jotka voivat olla yliherkkiä (allergisia) atosibaanille tai lääkkeen muille aineosille.
Sitä ei saa antaa naisille, joiden raskaus on kestänyt alle 24 tai yli 33 viikkoa.
Tractocilea ei saa käyttää, jos potilaan sikiökalvot ovat repeytyneet ennenaikaisesti tai jos potilaalla esiintyy kohdun verenvuotoa, eklampsiaa (raskauskouristus, veressä olevien toksiinien aiheuttama vaarallinen tila raskauden lopussa) tai pre- eklampsiaa (tila, joka voi johtaa eklampsiaan) tai istukan ongelmia.
Pakkausselosteessa on luettelo kaikista rajoituksista.
Miksi Tractocile on hyväksytty?
Lääkevalmistekomitea (CHMP) katsoi, että Tractocilen teho ennenaikaisen synnytyksen viivästyttämisessä on osoittautunut beeta- agonisteja vastaavaksi ja että Tractocilen paremmat tulokset johtuivat lääkkeen paremmasta siedettävyydestä.
Komitea katsoi, että Tractocilesta saatava hyöty on sen riskejä suurempi ennenaikaisen synnytyksen ehkäisyssä raskaana olevilla naisilla, ja suositteli myyntiluvan myöntämistä Tractocilea varten.
Muita tietoja Tractocilesta Euroopan komissio myönsi koko Euroopan unionin alueella voimassa olevan myyntiluvan Tractocilea varten 20. tammikuuta 2000.
Myyntilupa uusittiin 20. tammikuuta 2005.
Myyntiluvan haltija on Ferring Pharmaceuticals A/ S.
Tractocilea koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
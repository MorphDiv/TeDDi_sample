# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 623
EUROOPAN JULKINEN ARVIOINTIKERTOMUS (EPAR)
BARACLUDE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteista lisätietoa, lue tieteellisen käsittelyn teksti (sisältyy myös arviointikertomukseen).
Mitä Baraclude on?
Baraclude sisältää vaikuttavana aineena entekaviiria.
Baracludea on saatavilla tabletteina (valkoinen 0, 5 mg, vaaleanpunainen 1 mg) tai mikstuurana (0, 05 mg/ ml).
Mihin Baracludea käytetään?
Baracludea käytetään kroonisen (pitkäaikaisen) B- hepatiitin (hepatiitti B - viruksen aiheuttamasta tulehduksesta johtuva maksasairaus) hoitoon aikuispotilailla.
Sitä annetaan potilaille, joilla on kompensoitunut maksasairaus (maksa on vaurioitunut, mutta toimii normaalisti), viruksen lisääntymisen merkkejä ja maksavaurion merkkejä (kohonnut maksan entsyymitaso, merkkejä vauriosta, kun maksakudosta tutkitaan mikroskoopilla).
Lääkevalmistetta saa vain lääkärin määräyksestä.
Miten Baracludea käytetään?
Baraclude- hoidon saa aloittaa kroonisen B- hepatiitin hoitoon perehtynyt lääkäri.
Baraclude otetaan kerran vuorokaudessa.
Annos määräytyy sen mukaan, onko potilasta hoidettu aiemmin kroonisen B- hepatiitin vuoksi lääkevalmisteella, joka kuuluu samaan ryhmään kuin Baraclude (nukleosidianalogi, kuten lamivudiini).
Potilaat, joita ei ole aiemmin hoidettu nukleosidianalogilla, saavat 0, 5 mg: n annoksen.
Potilaille, jotka ovat aiemmin saaneet lamivudiinia, mutta joihin lamivudiinihoito ei tehonnut (joilla ei ilmene enää vastetta siihen), annetaan 1 mg: n annos.
0, 5 mg: n annos voidaan ottaa aterian yhteydessä tai ilman ateriaa, mutta 1 mg: n annos on otettava vähintään kaksi tuntia ennen ateriaa tai kaksi tuntia aterian jälkeen.
Annokset ovat pienemmät potilailla, joilla on munuaisvaivoja.
Tällaisille potilaille lääkevalmiste voidaan antaa mikstuurana.
Hoidon kesto määritetään potilaan vasteen mukaan.
Miten Baraclude vaikuttaa?
Baracluden vaikuttava aine entekaviiri on antiviraalinen aine, joka kuuluu nukleosidianalogien ryhmään.
Entekaviiri häiritsee viruksen entsyymin toimintaa, DNA- polymeraasia, joka liittyy virus - DNA: n muodostumiseen.
Entekaviiri estää virusta tuottamasta DNA: ta ja estää sitä lisääntymästä ja leviämästä.
Miten Baracludea on tutkittu?
Baracluden vaikutuksia testattiin koemalleissa ennen kuin kokeita tehtiin ihmisillä.
Baracluden tehoa kroonisen B- hepatiitin hoidossa verrattiin lamivudiinin tehoon kolmessa kliinisessä päätutkimuksessa.
Suurin osa potilaista oli iältään 35– 44- vuotiaita miehiä.
He saivat Baraclude - tai 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged lamivudiinihoitoa vähintään yhden vuoden ajan.
Kaksi tutkimusta (1 363 potilasta) tehtiin potilailla, jotka eivät olleet aikaisemmin saaneet nukleosideja.
Kolmannessa tutkimuksessa (293 potilasta) tutkittiin potilaita, joihin lamivudiinihoito ei tehonnut.
Tutkimuksissa mitattiin hoidon tehoa tarkastelemalla, miten maksavaurio kehittyi 48 viikon hoidon jälkeen (käyttäen maksabiopsiaa, jossa otetaan maksakudosnäyte, jota tutkitaan mikroskoopilla), sekä mittaamalla muita sairauden merkkejä, kuten maksan entsyymitasoa (ALT) tai virus- DNA: n määrää potilaan veressä.
Mitä hyötyä Baracludesta on havaittu tutkimuksissa?
Baraclude oli lamivudiinia tehokkaampi potilailla, joita ei ollut hoidettu aikaisemmin: maksan tilassa havaittiin paranemista vähän yli 70 prosentilla Baracludella hoidetuista potilaista ja vähän yli 60 prosentilla lamivudiinilla hoidetuista potilaista.
Samat tulokset saatiin niin HbeAg- positiivisilla (yleisen hepatiitti B - virustartunnan saaneet) kuin HbeAg- negatiivisillakin (mutaatiovirustartunnan saaneet potilaat, jolloin kroonista B- hepatiittia on vaikeampi hoitaa) potilailla.
Baraclude oli lamivudiinia tehokkaampi myös potilailla, jotka reagoivat heikosti lamivudiinihoitoon:
55 prosentilla Baraclude- hoitoa saaneista potilaista havaittiin parannusta maksan tilassa, kun taas vain 28 prosentilla lamivudiinihoitoa saaneista potilaista havaittiin paranemista.
Tutkimuksen lopussa 55 prosentilla Baraclude- hoitoa saaneista potilaista oli normaali ALT- taso eikä heidän verestään löydetty virus- DNA: ta.
Vain 4 prosentilla lamivudiinihoitoa saaneista potilaista havaittiin vastaavat tulokset.
Mitä riskejä Baracludeen liittyy?
Kliinisissä tutkimuksissa yleisimpiä sivuvaikutuksia olivat päänsärky (9 prosentilla potilaista), väsymys (6%), huimaus (4%) ja pahoinvointi (3%).
Pakkausselosteessa on luettelo kaikista Baracluden ilmoitetuista sivuvaikutuksista.
Baracludea ei saa antaa potilaille, jotka ovat yliherkkiä (allergisia) entekaviirille tai muille Baracluden aineosille.
Potilaiden ja lääkäreiden on otettava huomioon, että Baraclude kuuluu nukleosidianalogien lääkevalmisteryhmään, joiden tiedetään aiheuttavan maitohappoasidoosia: kemiallisen maitohapon määrän veressä noustessa epänormaalin korkealle seurauksena on pahoinvointia, oksentelua ja vatsakipua.
Potilaille on kerrottava myös, että heidän maksasairautensa voi pahentua.
Tämä voi tapahtua hoidon aikana tai hoidon lopettamisen jälkeen.
Potilailla, joihin lamivudiinihoito ei tehonnut, on havaittu resistenssiä entekaviirille (virus tulee vastustuskykyiseksi antiviraaliselle aineelle).
Resistenssi voi vaikuttaa hoidon tehoon, joten sitä on seurattava huolellisesti pitkäaikaisen seurannan aikana.
Miksi Baraclude on hyväksytty?
Lääkevalmistekomitea (CHMP) katsoi, että Baracluden on osoitettu olevan yhtä tehokas tai tehokkaampi kuin hepatiitti B - virusinfektioiden nykyiset hoidot.
Komitea katsoi myös, että Baracluden hyöty on sen riskejä suurempi sellaisten potilaiden hoidossa, joilla on krooninen B - hepatiitti ja kompensoitunut maksasairaus.
Komitea suosittelee, että Baracludelle annetaan myyntilupa.
Muita tietoja Baracludesta:
Euroopan komissio myönsi BRISTOL- MYERS SQUIBB PHARMA EEIG: lle koko Euroopan unionin alueella voimassa olevan myyntiluvan Baracludea varten 26. kesäkuuta 2006.
Baracludea koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi toukokuussa 2006.
©EMEA 2006
2/ 2
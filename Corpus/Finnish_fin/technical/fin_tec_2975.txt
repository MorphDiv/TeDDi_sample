# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 734
EUROOPAN JULKINEN ARVIOINTIKERTOMUS (EPAR)
MYCAMINE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Mycamine on?
Mycamine on jauhe, josta liuotetaan liuos infuusiota (suoneen tiputusta) varten.
Mycaminen vaikuttava aine on mikafungiini.
Mihin Mycaminea käytetään?
Mycaminea käytetään vauvojen, lasten ja aikuisten hoitoon seuraavissa tilanteissa: • invasiivisen kandidiaasin (hiivamaisen Candida- sienen aiheuttama sieni- infektio) hoito ” Invasiivinen ” tarkoittaa, että sieni on levinnyt kudoksiin ja verisuoniin; • Candida- infektion estäminen potilailla, joille tehdään luuytimen siirto (luuydin - tai veriongelmien tai tietyn tyyppisten syöpien hoitoon) tai joiden odotetaan kärsivän neutropeniasta (neutrofiilien, tietyn tyyppisten valkosolujen alhaisesta tasosta) vähintään 10 päivää.
Mycaminea käytetään myös kandidiaasin hoitoon ruokatorvessa yli 16- vuotialla potilailla, joille sopii laskimonsisäinen hoito.
Lääkäreiden pitäisi käyttää Mycaminea vain, kun muiden sieni- infektioiden hoitoon tarkoitettujen lääkkeiden käyttö ei sovi.
Tämä siksi, että mikafungiinin on osoitettu lisäävän maksakasvaimien kehittymisen riskiä rotilla.
Lääkevalmistetta saa vain lääkemääräyksellä.
Miten Mycaminea käytetään?
Mycamine- hoidon saa määrätä lääkäri, jolla on kokemusta sieni- infektioiden hoidosta, otettuaan huomioon laitoksen viralliset tai kansalliset ohjeet sieni- infektiolääkkeiden käytöstä.
Mycamine annetaan kerran päivässä noin tunnin kestävänä infuusiona.
Annos riippuu käyttötarkoituksesta, potilaan painosta ja hoitovasteesta.
Potilaiden, joilla hoidetaan invasiivista kandidiaasia, pitäisi saada Mycaminea vähintään kaksi viikkoa ja viikon sen jälkeen, kun oireet ovat poistuneet eikä veressä ole mitään merkkiä sieni- infektiosta.
Potilaiden, joilla hoidetaan ruokatorven kandidiaasia, pitäisi saada Mycaminea vähintään viikon sen jälkeen, kun oireet ovat poistuneet.
Kun Mycaminea käytetään Candida- infektion estämiseen, hoidon tulisi jatkua viikon sen jälkeen, kun valkosolujen määrä on palannut ennalleen.
Miten Mycamine vaikuttaa?
Mycaminen vaikuttava aina, mikafungiini, on sieni- infektioiden hoitoon käytettävä lääke, joka kuuluu ryhmään ekinokandiinit.
Se vaikuttaa estämällä sienen solunseinämän osan nimeltään 1, 3- β- D - 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. glukaani kehittymistä.
Tämä osa on välttämätön sienen elämälle ja kasvulle.
Mycaminella käsitellyillä sienisoluilla on puutteelliset solunseinämät, mikä tekee niistä hauraita ja kykenemättömiä kasvamaan.
Luettelo sienistä, joihin Mycamine tehoaa, löytyy valmisteyhteenvedosta (sisältyy myös arviointikertomukseen).
Miten Mycaminea on tutkittu?
Mycaminen vaikutuksia testattiin ensin koemalleilla ennen ihmisillä tehtyjä tutkimuksia.
Mycaminen tehokkuutta on tutkittu neljässä päätutkimuksessa, joissa sitä verrattiin muihin sieni - infektioiden hoitoon käytettäviin lääkkeisiin.
Kolme tutkimuksista koski hoitoa ja yksi ehkäisyä.
Invasiivisen kandidiaasin hoidossa Mycaminea verrattiin amfoterisiini B: hen tutkimuksessa, johon osallistui 531 aikuista ja 106 lasta, mukaan lukien vastasyntyneet ja ennenaikaisesti syntyneet vauvat.
Ruokatorven kandidiaasin hoidossa Mycaminea verrattiin flukonatsoliin tutkimuksessa, johon osallistui 518 aikuista, sekä kaspofungiiniin toisessa tutkimuksessa, johon osallistui 452 aikuista.
Useimmilla potilailla näissä kahdessa tutkimuksessa oli HIV- virus.
Kaikissa kolmessa tutkimuksessa tehokkuuden päämittarina oli niiden potilaiden määrä, jolla hoito onnistui sen perusteella, että oireet paranivat ja hoidon päättyessä sieni oli hävitetty täydellisesti elimistöstä.
Kandidiaasin ehkäisyn osalta Mycaminea verrattiin flukonatsoliin 889 aikuisella ja lapsella, joille tehtiin luuydinsiirto.
Tehokkuuden päämittarina oli niiden potilaiden määrä, joille ei kehittynyt sieni - infektiota hoidon aikana tai neljän seuraavan viikon aikana.
Mitä hyötyä Mycaminesta on havaittu tutkimuksissa?
Mycamine oli yhtä tehokas kuin vertailulääkkeet kandidiaasin hoidossa.
Invasiivista kandidiaasia koskevassa tutkimuksessa noin 90 prosentilla joko Mycaminea tai amfoterisiini B: tä saaneilla aikuisilla hoito onnistui.
Vastaavia tuloksia saatiin lapsilla.
Kahdessa ruokatorven kandidiaasia koskevassa tutkimuksessa noin 90 prosentilla Mycaminea, flukonatsolia tai kaspofungiinia saaneista potilaista hoito onnistui.
Mycamine oli tehokkaampi kuin flukonatsoli sieni- infektion ehkäisemisessä potilailla, joille tehtiin luuydinsiirto:
80 prosentille potilaista (340 potilasta 425: stä), jotka saivat Mycaminea, ei kehittynyt sieni- infektiota.
Vastaava osuus flukonatsolia saaneista potilaista oli 74% (336 potilasta 457: stä).
Mitä riskejä Mycamineen liittyy?
Mycaminen yleisimmät haittavaikutukset (joita ilmeni 1 - 10 potilaassa 100: sta) ovat leukopenia (leukosyyttien (valkosolujen tyyppi) alhainen taso), neutropenia (neutrofiilien (valkosolujen tyyppi) alhainen taso), anemia (punasolujen alhainen määrä), hypokalemia (veren alentunut kaliumpitoisuus), hypomagnesemia (veren alentunut magnesiumpitoisuus), hypokalkemia (veren alentunut kalsiumpitoisuus), päänsärky, laskimotulehdus, pahoinvointi, oksentelu, ripuli, vatsakipu, maksaongelmien merkkejä veressä (veren lisääntynyt alkaalifosfataasin, aspartaatin aminotransferaasin, alaniinin aminotransferaasin tai bilirubiinin pitoisuus), ihottuma, kuume ja kouristukset (vilunväristykset).
Muita yleisiä haittavaikutuksia lapsilla (joita ilmeni 1 - 10 lapsella 100: sta) ovat trombosytopenia (verihiutaleiden alhainen määrä), takykardia (sydämen nopea syke), korkea verenpaine, alhainen verenpaine, hepatomegalia (maksan suurentuma), akuutti munuaisten vajaatoiminta ja veren lisääntynyt ureapitoisuus.
Pakkausselosteessa on luettelo kaikista Mycaminen ilmoitetuista haittavaikutuksista.
Mycaminea ei saa antaa potilaille, jotka saattavat olla yliherkkiä (allergisia) mikafungiinille tai jollekin muulle valmisteen sisältämälle aineelle.
Koska Mycaminea pitkään saaneilla rotilla on havaittu maksan vaurioita ja kasvaimia, potilaita tulisi Mycamine- hoidon aikana tarkkailla maksaongelmien suhteen verikokeilla.
Jos maksan entsyymit ovat pysyvästi korkealla tasolla, hoito pitäisi lopettaa.
Mycaminea pitäisi käyttää vasta, kun on huolella arvioitu sen riskit ja hyödyt, erityisesti potilailla, joilla jo on maksaongelmia.
Mycaminea ei suositella potilaille, joilla on vakavia maksaongelmia, joilla on pitkäaikainen maksatauti tai jotka käyttävät muita lääkkeitä, jotka voivat vahingoittaa maksaa tai DNA: ta.
Miksi Mycamine on hyväksytty?
Lääkevalmistekomitea (CHMP) katsoi, että Mycaminen hyödyt ovat sen riskejä suuremmat invasiivisen kandidiaasin ja ruokatorven kandidiaasin hoidossa sekä Candida- infektion ehkäisyssä potilailla, joille tehdään saman lajin hematopoieettinen kantasolusiirto tai joiden odotetaan kärsivän 2/ 3 neutropeniasta vähintään 10 päivää, mutta että sitä pitäisi käyttää vain, kun muut sieni- infektioiden hoitoon tarkoitetut lääkkeet eivät sovi.
Komitea suositteli myyntiluvan myöntämistä Mycaminea varten.
Miten voidaan varmistaa Mycaminen turvallinen käyttö?
Mycaminea valmistava yhtiö huolehtii siitä, että lääkevalmisteita määräävät lääkärit kaikissa jäsenvaltioissa saavat tarkistuslistan ennen lääkkeen saattamista markkinoille.
Tämä tarkistuslista muistuttaa lääkevalmistetta määrääviä lääkäreitä siitä, kuinka lääkettä käytetään turvallisesti.
Muita tietoja Mycaminesta:
Euroopan komissio myönsi Astellas Pharma GmbH - yhtiölle koko Euroopan unionin alueella voimassa olevan myyntiluvan Mycaminea varten 25. huhtikuuta 2008.
Mycaminea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2008.
3/ 3
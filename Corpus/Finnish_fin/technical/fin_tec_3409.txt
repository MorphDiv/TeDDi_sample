# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 127
EUROOPAN JULKINEN ARVIOINTILAUSUNTO (EPAR)
NORVIR
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Norvir on?
Norvir on lääkevalmiste, joka sisältää vaikuttavana aineena ritonaviiria.
Sitä on saatavana oraaliliuoksena (80 mg/ ml) ja valkoisina kapseleina (100 mg).
Mihin Norviria käytetään?
Norvir on viruslääke.
Sitä käytetään yhdessä muiden viruslääkkeiden kanssa aikuisten ja yli kahden vuoden ikäisten lasten tyypin 1 immuunikatovirusinfektion (HIV- 1) hoitoon; tämä virus aiheuttaa hankinnaisen immuunikato- oireyhtymän (AIDS).
Lääkevalmistetta saa vain lääkärin määräyksestä.
Miten Norviria käytetään?
Norviria saavat määrätä vain HIV- infektion hoitoon perehtyneet lääkärit.
Se on otettava ruoan kanssa.
Norviria käytetään kahdella tavalla: • Farmakokineettisenä tehostajana sitä käytetään lisäämään muiden samaan ryhmään kuuluvien viruslääkkeiden (proteaasinestäjät) pitoisuutta elimistössä.
Muita saman ryhmän viruslääkkeitä ovat esimerkiksi amprenaviiri, atatsanaviiri, fosamprenaviiri, lopinaviiri, sakinaviiri, tipranaviiri ja darunaviiri.
Aikuisten normaali annos on 100 tai 200 mg kerran tai kahdesti vuorokaudessa.
Annos määräytyy muiden samanaikaisesti otettavien proteaasinestäjien mukaan.
Tarkempia tietoja on toisen lääkkeen mukana seuraavassa pakkausselosteessa. • Viruslääkkeenä: aikuisten suositeltu annos on 600 mg kahdesti vuorokaudessa; lasten suositeltu annos määräytyy kehon pinta- alan mukaan (lasketaan lapsen pituuden ja painon perusteella).
Hoito aloitetaan pienellä annoksella, jota nostetaan vähitellen hoidon ensimmäisten 14 päivän aikana.
Tarkemmat tiedot ovat pakkausselosteessa.
Miten Norvir vaikuttaa?
Norvirin vaikuttava aine ritonaviiri on proteaasinestäjä.
Ritonaviiri estää HI- virusten lisääntymiseen vaikuttavan proteaasi- nimisen virusentsyymin toiminnan.
Kun tämän entsyymin toiminta estetään, virus ei lisäänny normaalisti ja infektion leviäminen hidastuu.
Ritonaviiri estää myös maksaentsyymin CYP3A toiminnan, joka on hyvin tärkeä tekijä lääkkeiden hajoamisessa, myös joidenkin muiden proteaasinestäjien hajoamisessa.
Se hidastaa näiden lääkkeiden hajoamisnopeutta, mikä lisää niiden pitoisuutta veressä ja niiden antiviraalista vaikutusta.
Norvir, jota käytetään yhdessä muiden viruslääkkeiden kanssa, alentaa veren HI- viruskuormaa, jonka se myös pitää alhaisena.
Norvir ei paranna HIV- infektiota tai AIDSia, mutta se saattaa viivästyttää immuunijärjestelmän vaurioitumista ja AIDSiin liittyvien infektioiden ja sairauksien kehittymistä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
©European Medicines Agency 2008.
Reproduction is authorised provided the source is acknowledged Miten Norviria on tutkittu?
Norviria on tutkittu kahdessa päätutkimuksessa, joihin osallistui 1 446 potilasta.
Ensimmäisessä tutkimuksessa kahdesti vuorokaudessa otettua 600 mg: n Norvir- annosta verrattiin lumelääkkeeseen.
Tutkimukseen osallistui 1 090 aikuista potilasta, joille Norviria annettiin muiden jo käytössä olleiden viruslääkkeiden lisänä.
Pääasiallinen tehon mittari oli niiden potilaiden määrä, joilla sairaus paheni tai jotka kuolivat.
Toisessa tutkimuksessa samaa Norvir- annosta yksittäishoitona verrattiin tsidovudiiniin (toinen viruslääke) sekä Norvirin ja tsidovudiinin yhdistelmään 356 aikuisella potilaalla, jotka eivät aiemmin olleet saaneet hoitoa HIV- infektioon.
Pääasiallinen tehon mittari oli HI- virusten määrän (viruskuorman) ja CD4 T - solujen määrän (CD4- soluarvon) muutos veressä.
CD4 T - solut ovat valkoisia verisoluja, jotka ovat tärkeitä elimistön puolustautuessa infektioita vastaan ja joita HIV tuhoaa.
Lapsilla Norvirin vaikutuksia yhdistelmähoitona muiden viruslääkkeiden kanssa tutkittiin neljässä tutkimuksessa.
Norvirin käyttöä farmakokineettisenä tehostajana tukevat muista sen kanssa käytettävistä lääkkeistä tehdyt kliiniset tutkimukset.
Mitä hyötyä Norvirista on havaittu tutkimuksissa?
Ensimmäisessä tutkimuksessa sairaus paheni tai potilas kuoli 16 prosentissa tapauksista (86 potilasta 543: sta) Norvir- hoitoa saaneiden potilaiden ryhmässä.
Lumelääkeryhmässä vastaava määrä oli 33% (181 potilasta 547: sta).
Toisessa tutkimuksessa Norviria saaneiden potilaiden viruskuorma aleni ja CD4- soluarvot nousivat enemmän kuin tsidovudiinia yksittäishoitona saaneiden potilaiden.
Norvirin ja tsidovudiinin yhdistelmähoito oli vähemmän tehokas kuin Norvir yksittäishoitona, joskin syyt tähän jäivät epäselviksi.
Norvir saattaisi yhdistelmähoitona muiden viruslääkkeiden kanssa alentaa viruskuormaa lapsilla.
Mitä riskejä Norviriin liittyy?
Farmakokineettisenä tehostajana käytettäessä Norvirin sivuvaikutukset määräytyvät muiden käytettyjen viruslääkkeiden mukaan.
Joitakin lääkkeitä ei voida ottaa Norvirin kanssa, kun Norviria käytetään tällä tavalla.
Tarkemmat tiedot ovat toisen lääkkeen pakkausselosteessa.
Kun Norviria käytetään viruslääkkeenä, sen yleisimmät haittavaikutukset (useammalla kuin yhdellä potilaalla kymmenestä) ovat makuhäiriöt (paha maku suussa), parestesia suun ympärillä ja ääreisosissa (epänormaaleja tuntemuksia suun ympärillä, käsissä tai jaloissa), päänsärky, vatsakipu, pahoinvointi, ripuli, oksentelu ja astenia (voimattomuus).
Pakkausselosteessa on luettelo kaikista Norvirin ilmoitetuista sivuvaikutuksista.
Norviria ei saa antaa potilaille, jotka saattavat olla yliherkkiä (allergisia) ritonaviirille tai Norvirin muille aineosille.
Norviria ei tule käyttää vaikeaa maksan vajaatoimintaa sairastavilla potilailla.
Norviria ei saa antaa viruslääkkeenä potilaille, jotka käyttävät jotakin seuraavista lääkevalmisteista: • alfutsosiini (käytetään hyvänlaatuisen eturauhasen hyperplasian [BPH, suurentunut eturauhanen] hoitoon) • meperidiini, piroksikaami, propoksifeeni (käytetään kivun lievitykseen) • amiodaroni, bepridiili, enkainidi, flekainidi, propafenoni, kinidiini (käytetään rytmihäiriöiden hoitoon) • fusidiinihappo, vorikonatsoli (kun ritonaviiriannostus on 400 mg kahdesti vuorokaudessa tai enemmän), rifabutiini (käytetään infektioiden hoitoon) • astemitsoli, terfenadiini (käytetään yleisesti allergiaoireiden hoitoon – näitä lääkevalmisteita voi olla saatavilla ilman lääkemääräystä) • klotsapiini, pimotsidi (käytetään psykiatristen sairauksien hoitoon) • dihydroergotamiini, ergonoviini, ergotamiini, metyyliergonoviini (käytetään migreenin hoitoon) • sisapridi (käytetään tiettyjen mahavaivojen lievittämiseen) • lovastatiini, simvastatiini (käytetään kolesterolin alentamiseen) • kloratsepaatti, diatsepaami, estatsolaami, fluratsepaami, midatsolaami (kun sitä otetaan suun kautta), triatsolaami (käytetään ahdistuneisuuden tai unettomuuden lievittämiseen) • mäkikuisma (yrttivalmiste, jota käytetään masennuksen hoitoon).
Norviria samanaikaisesti muiden lääkevalmisteiden kanssa ottavien potilaiden tulee noudattaa varovaisuutta.
Tarkemmat tiedot ovat pakkausselosteessa.
2/ 3 Muiden HIV- lääkkeiden tapaan myös Norviria ottavilla potilailla on riski saada lipodystrofia (muutoksia kehon rasvakudoksen jakautumisessa), osteonekroosi (luukudoksen kuoleminen) tai immuunireaktivaatio- oireyhtymä (immuunijärjestelmän paranemisesta johtuvia infektio- oireita).
Norvir saattaa lisätä maksan toimintahäiriöiden riskiä potilailla, jotka kärsivät maksasairauksista (mukaan lukien hepatiitti B - tai hepatiitti C - infektio).
Miksi Norvir on hyväksytty?
Lääkevalmistekomitea (CHMP) katsoi, että Norvirin hyöty on sen riskejä suurempi yhdistelmähoitona muiden antiretroviraalisten aineiden kanssa HIV- 1- tartunnan saaneiden potilaiden hoidossa.
Komitea suositteli myyntiluvan antamista Norviria varten.
Norvir sai alun perin myyntiluvan poikkeusoloissa, koska hyväksymisajankohtana lääkevalmisteesta ei ollut saatavilla kattavaa tietoa tieteellisten syiden takia.
Koska yritys on sittemmin toimittanut pyydetyt lisätiedot, poikkeusolot päättyivät 13. maaliskuuta 2001.
Muita tietoja Norvirista Euroopan komissio myönsi Abbott Laboratories Limited - yhtiölle koko Euroopan unionin alueella voimassa olevan myyntiluvan Norviria varten 26. elokuuta 1996.
Myyntilupa uusittiin 26. elokuuta 2001 ja 26. elokuuta 2006.
Norviria koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 06- 2008.
3/ 3
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 110
EUROOPAN JULKINEN ARVIOINTIKERTOMUS (EPAR)
ZERIT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Zerit on?
Zerit on lääkevalmiste, jonka vaikuttava aine on stavudiini.
Sitä on saatavana kapseleina, jotka sisältävät 15 mg (punainen ja keltainen), 20 mg (ruskea), 30 mg (vaalean ja tumman oranssi) tai 40 mg (tumman oranssi) stavudiinia.
Zerit on myös saatavana jauheena, josta valmistetaan suun kautta nautittavaa liuosta.
Mihin Zeritiä käytetään?
Zerit on viruslääke.
Sitä käytetään yhdessä muiden viruslääkkeiden kanssa hoidettaessa aikuisia ja lapsia, jotka ovat saaneet hiv- tartunnan (ihmisen immuunikatovirus HIV, joka aiheuttaa hankinnaisen immuunikato- oireyhtymän (AIDS)).
Lääkevalmistetta saa vain lääkärin määräyksestä.
Kuinka Zeritiä käytetään?
Zerit- hoidon aloittavan lääkärin tulee olla perehtynyt HIV- infektion hoitoon.
Käytettävä annos lasketaan potilaan iän ja painon perusteella.
Lääke otetaan 12 tunnin välein.
Alle 60 kg painavat aikuiset ja yli 30 kg painavat lapset ottavat lääkevalmistetta 30 mg, ja yli 60 kg painavat aikuiset ottavat lääkevalmistetta 40 mg.
Yli 14 päivän ikäiset lapset saavat lääkevalmistetta 1 mg painokiloa kohti, elleivät he paina yli 30 kg.
Alle 13 päivän ikäisille vauvoille lääkevalmistetta annetaan 0, 5 mg/ kg.
Zerit tulee ottaa tyhjään mahaan, vähintään tunti ennen ateriaa.
Jos tämä ei ole mahdollista, se voidaan ottaa kevyen aterian kanssa.
Kapselit niellään kokonaisina tai ne avataan huolellisesti ja niiden sisältö sekoitetaan ruokaan.
Suun kautta nautittavaa liuosta annetaan potilaille, jotka ovat alle kolmen kuukauden ikäisiä.
Annosta voi olla tarpeen säätää potilailla, joilla on munuaisongelmia tai tiettyjä sivuvaikutuksia.
Lisätietoja on pakkausselosteessa.
Miten Zerit vaikuttaa?
Zeritin vaikuttava aine, stavudiini, on nukleosidinen käänteiskopioijaentsyymin estäjä (NRTI).
Se estää käänteiskopioijaentsyymin aktiivisuuden.
Käänteiskopioijaentsyymi on HIV: n tuottama proteiini, jonka avulla se voi tartuttaa kehon soluja ja lisääntyä.
Estämällä tämän entsyymin toiminnan Zerit, muiden viruslääkkeiden kanssa otettuna, vähentää HIV: n määrää veressä ja pitää sen alhaisella tasolla.
Zerit ei paranna HIV- infektiota tai AIDSia, mutta se saattaa hidastaa immuunijärjestelmän vaurioitumista ja AIDSiin liittyvien infektioiden ja sairauksien kehittymistä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Zeritiä on tutkittu?
Zeritin tehokkuutta arvioitiin neljässä päätutkimuksessa.
Ensimmäisessä tutkimuksessa vertailtiin yksinään otetun Zeritin vaikutuksia tsidovudiinin (toinen viruslääkkeen) vaikutuksiin 822: lla HIV - infektion saaneella potilaalla, jotka olivat ottaneet tsidovudiinia ainakin kuuden kuukauden ajan.
Zeritin tehon pääasiallisena mittana oli kulunut aika siihen, kun potilaat saivat AIDSiin liittyvän sairauden tai kuolivat.
Toisessa tutkimuksessa vertailtiin kahta Zerit- annosta yli 13 000 potilaalla, joilla muut viruslääketyypit eivät antaneet hoitovastetta tai jotka eivät voineet käyttää muita viruslääketyyppejä.
Hoidon tehoa mitattiin eloonjääneiden määrällä.
Kahdessa lisätutkimuksessa Zeritin tehokkuutta arvioitiin otettuna yhdessä lamivudiinin ja efavirentsin kanssa (muita viruslääkkeitä) 467 hoitamattomalla potilaalla (joita ei ollut aikaisemmin hoidettu HIV- infektion vuoksi).
Hoidon tehokkuutta arvioitiin ensisijaisesti mittaamalla HI- virusten määrää veressä (virustaakka) ja CD4 T - solujen määrä veressä (CD4- solumäärä) 48 hoitoviikon jälkeen.
CD4 T - solut ovat valkoisia verisoluja, jotka ovat tärkeitä elimistön puolustautuessa infektioita vastaan, mutta joita HIV tappaa.
Mitä hyötyä Zeritistä on havaittu tutkimuksissa?
Tutkimukset osoittivat, että Zerit- hoito pystyy hidastamaan taudin etenemisnopeutta HIV- tartunnan saaneilla potilailla.
Potilaat, jotka ottivat pelkästään Zeritiä, saivat AIDSiin liittyvän sairauden tai he kuolivat yhtä nopeasti kuin ne potilaat, jotka ottivat tsidovudiinia.
Potilailla, joilla verrattiin kahden eri Zerit- annoksen vaikutusta, 22 viikon eloonjäämisluvut olivat samakaltaiset.
Kun Zeritiä otettiin yhdistelmänä lamivudiinin ja efavirentsin kanssa, noin 70 prosentilla Zeritiä ottaneista potilaista virustaakka oli alle 400 kopiota/ ml 48 viikon kuluttua.
Lisäksi potilaiden CD4- solumäärät nousivat hoitoa edeltäneeltä noin 280 solun/ mm3 tasolta keskimäärin 185 solua/ mm3.
Mitä riskejä Zeritiin liittyy?
Yleisimmät Zerit- hoidon sivuvaikutukset (havaittu 1– 10 potilaalla 100: sta) ovat perifeerinen neuropatia (ääreishermovaurio, joka ilmenee pistelynä, puutumisena ja kipuna käsissä ja jaloissa), ripuli, pahoinvointi, mahakipu, närästys, uupumus, lipodystrofia (ruumiin rasvan uudelleenjakautuminen), huimaus, unettomuus, epänormaalit ajatukset, uneliaisuus, masennus, ihottuma, kutina ja veren kohonnut maitohappopitoisuus.
Pakkausselosteessa on täydellinen luettelo Zeritin ilmoitetuista sivuvaikutuksista.
Potilaiden, jotka voviat olla yliherkkiä (allergisia) stavudiinille tai jollekin muulle Zeritin ainesosalle, ei pidä käyttää valmistetta.
Muiden HIV- lääkkeiden tavoin Zerit voi aiheuttaa osteonekroosia (luukudoksen kuolioita) tai immuunireaktivaatio- oireyhtymän (toipuvan immuunijärjestelmän aiheuttamia infektio- oireita).
Zerit saattaa lisätä maksavaurioiden riskiä potilailla, jotka kärsivät maksasairauksista (mukaan lukien hepatiitti B - tai hepatiitti C - infektio).
Zerit, kuten kaikki muutkin NRTI: t, voi myös aiheuttaa maitohappoasidoosin (liikaa maitohappoa kerääntyy elimistöön).
Zeritiä raskauden aikana ottavien äitien vauvoissa voi ilmetä mitokondriaalista häiriötä (solujen sisäisten energiaa tuottavien osien vaurio, joka voi aiheuttaa ongelmia veressä).
Miksi Zerit on hyväksytty?
Lääkevalmistekomitea (CHMP) katsoi, että Zeritin tehokkuudesta oli hyviä todisteita, kun sitä otettiin muiden viruslääkkeiden kanssa HIV- infektion hoitoon aikuisilla.
Lisäksi komitea tuli siihen tulokseen, että oli olemassa positiivista, joskin vähäistä näyttöä siitä, että lääkevalmiste tehoaa myös lasten HIV - infektioissa.
Komitea katsoi, että Zeritin hyödyt ovat sen riskejä suuremmat, kun sitä käytetään yhdessä muiden antiretroviraalisten lääkevalmisteiden kanssa HIV- tartunnan saaneiden potilaiden hoidossa.
Komitea suositteli myyntiluvan myöntämistä Zeritille.
Muita tietoja Zeritistä
©EMEA 2007
2/ 3
Euroopan komissio myönsi BRISTOL- MYERS SQUIBB PHARMA EEIG - yhtiölle koko Euroopan unionin alueella voimassa olevan myyntiluvan Zeritiä varten 8. toukokuuta 1996.
Myyntilupa uusittiin 8. toukokuuta 2001 ja 8. toukokuuta 2006.
Zeritiä koskeva EPAR- arviointikertomus on kokonaisuudessaan tässä.
Tämä yhteenveto päivitettiin viimeksi 12- 2007.
©EMEA 2007
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 426
EUROOPAN JULKINEN ARVIOINTIKERTOMUS (EPAR)
AMBIRIX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Ambirix on?
Ambirix on rokote, joka on saatavana injektionesteenä, suspensiona.
Sen vaikuttavat aineet ovat inaktivoidut (tapetut) A- hepatiittivirukset ja osia B- hepatiittiviruksista.
Mihin Ambirixia käytetään?
Ambirix- rokotetta käytetään suojaamaan 1– 15- vuotiaita lapsia A - ja B- hepatiittitartunnalta (maksasairauksilta), jos he eivät ole valmiiksi immuuneja näille sairauksille.
Ambirix annetaan kahden annoksen rokotusohjelmana.
Rokote ei välttämättä suojaa B- hepatiitilta ennen kuin toisen annoksen jälkeen.
Tästä syystä Ambirixia tulee käyttää ainoastaan, jos rokotusohjelman aikana saatavan B- hepatiittitartunnan riski on pieni ja jos kahden annoksen rokotusohjelma voidaan varmasti viedä loppuun.
Lääkevalmistetta saa vain lääkärin määräyksestä.
Miten Ambirixia käytetään?
Ambirix- rokote annetaan kahtena annoksena, joiden välissä on 6– 12 kuukauden tauko.
Rokote annetaan pistoksena olkavarren lihakseen tai pikkulapsilla reiteen.
Ensimmäisen rokoteannoksen saaneilla rokotusohjelma tulee viedä loppuun asti.
Tarvittaessa A - ja B- hepatiittia vastaan voidaan antaa Ambirix- tehosterokote tai erillinen A - tai B - hepatiittirokote.
Miten Ambirix vaikuttaa?
Ambirix on rokote.
Rokotteet “ opettavat ” immuunijärjestelmää (elimistön puolustusjärjestelmää) puolustautumaan sairautta vastaan.
Ambirix- rokotteessa on pieni määrä inaktivoituja A- hepatiittiviruksia sekä B- hepatiittiviruksen pinta- antigeenejä (viruksen pinnalla olevia proteiineja).
Kun lapsi saa rokotteen, immuunijärjestelmä tunnistaa virukset ja pinta- antigeenit "vieraiksi" ja muodostaa niille vasta- aineita.
Jatkossa immuunijärjestelmä pystyy muodostamaan vasta- aineita nopeammin, jos elimistö altistuu näille hepatiittiviruksille.
Vasta- aineet auttavat suojaamaan virusten aiheuttamilta sairauksilta.
Rokote on adsorboitu.
Se tarkoittaa, että vastetta on tehostettu kiinnittämällä virukset ja pinta - antigeenit alumiiniyhdisteisiin.
B- hepatiittiviruksen pinta- antigeenit valmistetaan käyttämällä yhdistelmä- DNA- tekniikkaa.
Antigeenit tuotetaan hiivassa, johon on siirretty virusproteiinien tuottamisen mahdollistava geeni (DNA).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Ambirixin vaikuttavaa ainetta on ollut saatavana muissa rokotteissa, joille on myönnetty myyntilupa EU: n alueella.
Ambirixissa on samat ainesosat kuin Twinrix Adultissa ja Twinrix Paediatricissa.
Twinrix Adultilla on ollut myyntilupa vuodesta 1996 ja Twinrix Paediatricilla vuodesta 1997 alkaen.
Kaikki kolme rokotetta suojaavat samoilta sairauksilta, mutta Twinrix Adult - ja Twinrix Paediatric - rokotteet annetaan kolmessa erässä.
Miten Ambirixia on tutkittu?
Koska Ambirixissa ja Twinrix Adultissa on samat ainesosat, Ambirixin käyttöä tukeva aineisto on osittain samaa kuin Twinrix Adultin aineisto.
Ambirixia on tutkittu kolmessa päätutkimuksessa, joihin osallistui yhteensä 615 yksivuotiasta ja sitä vanhempaa lasta.
Kaikki lapset saivat kaksi Ambirix- rokoteannosta, joiden välissä oli kuuden kuukauden mittainen tauko.
Kahdessa tutkimuksessa Ambirixia verrattiin muihin A - ja B - hepatiittirokotteisiin.
Rokotteen tehon pääasiallisena mittana käytettiin niiden lasten osuutta, joille muodostui sairauden ehkäisyyn riittävä määrä vasta- aineita kuukauden päästä viimeisen rokotuksen jälkeen.
Lisätutkimuksessa vertailtiin ensimmäisen ja toisen rokoteannoksen välisen ajan vaikutusta rokotteen tehoon.
Vertailtavat aikaerot olivat 6 ja 12 kuukautta.
Tähän tutkimukseen osallistui 208 lasta.
Mitä hyötyä Ambirixista on havaittu tutkimuksissa?
Kun toisesta Ambirix- rokoteannoksesta oli kulunut kuukausi, lapsista 98– 100%: lla oli suojaavat vasta- ainetasot A - ja B- hepatiittitartuntaa vastaan.
Kahden vuoden kuluttua sama rokotesuoja oli voimassa 93%: lla lapsista.
Ambirix oli yhtä tehokas kuin muut A - ja B- hepatiittirokotteet, kun rokotusohjelma vietiin loppuun asti.
B- hepatiitin rokotesuoja ei ollut kuitenkaan täydellinen ennen toista rokoteannosta.
Lisätutkimus osoitti, että Ambirixin antama rokotesuoja oli yhtä tehokas riippumatta siitä, annettiinko toinen rokoteannos kuuden vai 12 kuukauden kuluttua.
Mitä riskejä Ambirixiin liittyy?
Yleisimmät Ambirixin käyttöön liittyvät sivuvaikutukset (joita todettiin useammalla kuin 1 rokoteannoksella 10: stä) ovat päänsärky, ruokahaluttomuus, pistokohdan kipu, punoitus, väsymys sekä ärtyisyys tai levottomuus.
Pakkausselosteessa on luettelo kaikista Ambirixin ilmoitetuista sivuvaikutuksista.
Ambirix- rokotetta ei pidä käyttää, jos potilas on yliherkkä (allerginen) vaikuttaville aineille, muille Ambirixin ainesosille tai neomysiinille (eräs antibiootti).
Sitä ei myöskään pidä antaa potilaille, joille A - tai B- hepatiittirokote on aiheuttanut allergisen reaktion.
Ambirix- rokotteen antamista on siirrettävä, jos potilaalla on äkillinen korkea kuume.
Rokotetta ei saa koskaan antaa pistoksena suoneen.
Miksi Ambirix on hyväksytty?
Lääkevalmistekomitea (CHMP) katsoi, että Ambirixin edut ovat sen haittoja suuremmat, kun sitä käytetään suojaamaan ei- immuuneja 1– 15- vuotiaita henkilöitä A - ja B- hepatiittitartunnalta.
Komitea suositteli myyntiluvan antamista Ambirixille.
Muita tietoja Ambirixista Euroopan komissio myönsi GlaxoSmithKline Biologicals s. a. - yhtiölle koko Euroopan unionin alueella voimassa olevan myyntiluvan Ambirixia varten 30. 8. 2002.
Myyntilupa uusittiin 30. 8. 2007.
Ambirixia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 02- 2008.
2/ 2
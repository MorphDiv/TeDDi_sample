# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 668
EUROOPAN JULKINEN ARVIOINTIKERTOMUS (EPAR)
GANFORT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä GANFORT on?
GANFORT on kirkas tai kellertävä silmätippaliuos.
GANFORT sisältää kahta vaikuttavaa ainetta: bimatoprostia (0, 3 mg/ ml) ja timololia (5 mg/ ml).
Mihin GANFORTIA käytetään?
GANFORTia käytetään alentamaan silmänpainetta.
Sitä käytetään potilailla, joilla on avokulmaglaukooma (sairaus, jossa silmänpaine nousee, koska neste ei pääse poistumaan silmästä), ja potilailla, joilla on silmänpainetauti (silmänpaine on normaalia korkeampi).
GANFORT sisältää kahta ainetta, yhtä beetasalpaajaa (timololi) ja yhtä prostamidia (bimatoprosti).
Sitä käytetään potilailla, joilla ei ilmene riittävää hoitovastetta silmätippoihin, jotka sisältävät vain joko beetasalpaajia tai prostaglandiinianalogeja.
GANFORTia saa vain lääkemääräyksellä.
Miten GANFORTia käytetään?
GANFORTia annetaan yksi tippa sairaaseen silmään (tai silmiin) kerran päivässä aamuisin.
Miten GANFORT vaikuttaa?
Noussut silmänpaine vaurioittaa verkkokalvoa (silmän takaseinää verhoava valoherkkä kalvo) ja näköhermoa, joka lähettää signaalit silmästä aivoihin.
Tämä voi aiheuttaa vakavaa näön heikkenemistä ja jopa sokeutta.
GANFORT alentaa painetta ja vähentää siten vaurioitumisriskiä.
GANFORT sisältää kahta vaikuttavaa ainetta, bimatoprostia ja timololia, jotka alentavat silmänpainetta eri mekanismeilla.
Bimatoprosti on prostamidi, joka muistuttaa prostaglandiinia F2α, joka vaikuttaa lisäämällä nesteen poistumista silmästä.
Bimatoprosti on jo hyväksytty Euroopan unionissa erillisenä lääkevalmisteena nimellä Lumigan.
Timololi on beetasalpaaja, joka vaikuttaa vähentämällä nesteen muodostusta silmässä.
Timololia on käytetty yleisesti glaukooman hoitoon 1970- luvulta lähtien.
Miten GANFORTia on tutkittu?
Lääkevalmistetta on tutkittu neljässä tutkimuksessa, joihin osallistui 1 964 potilasta, jotka olivat iältään 25– 87- vuotiaita.
Kolmessa näistä tutkimuksista potilaita hoidettiin joko GANFORTilla kerran päivässä tai pelkästään timololia tai bimatoprostia sisältävillä silmätipoilla kolmen kuukauden ajan.
Kahdessa tutkimuksessa seurasi vielä 9 kuukauden lisätutkimusjakso.
Neljännessä tutkimuksessa potilaita hoidettiin GANFORTilla tai samaan aikaan annetuilla timololilla ja bimatoprostilla.
Kaikissa tutkimuksissa mitattiin, kuinka silmänpaine muuttui tutkimuksen aikana.
Yhdessä tutkimuksessa
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged selvitettiin myös, kuinka monella potilaalla silmänpaine oli alle 18 mmHg (paine mitataan yksikössä mmHg – glaukoomaa sairastavalla potilaalla arvo on yleensä yli 21 mmHg).
Mitä hyötyä GANFORTista on havaittu tutkimuksissa?
Tutkimukset osoittivat, että GANFORT alentaa silmänpainetta tehokkaasti.
Arvot alenivat noin 8 – 10 mmHg.
GANFORT oli tehokkaampi kuin timololi annettuna yksin ja yhtä tehokas kuin bimatoprosti annettuna yksin.
Kun tarkasteltiin kahta näistä tutkimuksista, joissa GANFORTia verrattiin sen ainesosiin annettuina erillisinä tippoina (1 061 potilasta) ja potilailla, joiden painetta ei hoidettu pelkästään prostaglandiineja sisältävillä silmätipoilla (noin kolmannes potilaista), lääkevalmiste oli tehokkaampi kuin bimatoprosti yksin.
GANFORT alensi paineen alle 18 mmHg: n 18, 7 prosentilla näistä potilaista, kun taas bimatoprosti yksin annettuna alensi paineen tälle tasolle 10, 2 prosentilla potilaista, ja paine aleni enemmän kuin 20% verrattuna tutkimusta edeltäneeseen paineeseen useammalla potilaalla (67, 9% vastaan 48, 9%).
Lisäksi GANFORTin osoitettiin olevan yhtä tehokas kuin bimatoprosti ja timololi samanaikaisesti annettuina.
Mitä riskejä GANFORTiin liittyy?
Yleisimpiä sivuvaikutuksia (useammalla kuin yhdellä potilaalla kymmenestä) ovat sidekalvon verekkyys (lisääntynyt verenkierto silmään, mikä aiheuttaa silmän punaisuutta) ja silmäripsien kasvu.
Pakkausselosteessa on luettelo kaikista GANFORTin ilmoitetuista sivuvaikutuksista.
GANFORTia ei saa antaa ihmisille, jotka voivat olla yliherkkiä (allergisia) bimatoprostille, timololille tai GANFORTin muille valmistusaineille, eikä astmaa tai vakavaa keuhkosairautta sairastaville potilaille tai potilaille, joilla on jokin sydänsairaus.
Pakkausselosteessa on luettelo kaikista rajoituksista.
Pehmeitä piilolaseja käyttävien ihmisten on oltava varovaisia, sillä GANFORTin sisältämä bentsalkoniumkloridi saattaa värjätä ne.
GANFORT voi aiheuttaa silmäluomen tai silmän iiriksen tummumista.
Miksi GANFORT on hyväksytty?
Lääkevalmistekomitea (CHMP) katsoi, että GANFORTin on osoitettu olevan tehokas ja että siitä voi olla hyötyä hoitomyöntyvyyden parantamisessa potilailla, joilla ei ilmene hoitovastetta vain yhtä vaikuttavaa ainetta sisältäviin silmätippoihin.
Lääkevalmistekomitea katsoi, että GANFORTin hyödyt ovat sen riskejä suuremmat avokulmaglaukooman tai silmänpainetaudin hoidossa potilailla, joilla ei ilmene riittävää hoitovastetta paikallisesti annetuille beetasalpaajille tai prostaglandiinianalogeille.
Komitea suositteli, että GANFORTille annetaan myyntilupa.
Muita tietoja GANFORTista:
Euroopan komissio myönsi Allergan Pharmaceuticals Irelandille koko Euroopan unionin alueella voimassa olevan myyntiluvan GANFORTia varten 19. 5. 2006.
GANFORTia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi huhtikuussa 2006.
EMEA 2006
2/ 2
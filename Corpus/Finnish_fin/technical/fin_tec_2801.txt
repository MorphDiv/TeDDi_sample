# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 561
EUROOPAN JULKINEN ARVIOINTIKERTOMUS (EPAR)
OSSEOR
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä OSSEOR on?
OSSEOR on lääke, joka sisältää vaikuttavana aineena strontiumranelaattia.
Sitä on saatavana 2 g: n annospusseina, jotka sisältävät keltaisia rakeita oraalisuspensiota varten.
Mihin OSSEORia käytetään?
OSSEORia käytetään osteoporoosin (luita haurastuttava sairaus) hoitoon postmenopausaalisilla naisilla nikama - ja lonkkamurtumien riskin vähentämiseksi.
Lääkevalmistetta saa vain lääkemääräyksellä.
Miten OSSEORia käytetään?
OSSEORia otetaan yksi annospussi kerran vuorokaudessa.
Annospussin sisällöstä valmistetaan lasillisessa vettä suspensio, joka juodaan välittömästi valmistuksen jälkeen.
OSSEOR tulisi ottaa aikaisintaan kaksi tuntia aterian, maidon, maitotuotteiden tai kalsiumlisän jälkeen, mieluiten juuri ennen nukkumaanmenoa.
OSSEOR on tarkoitettu pitkäaikaiseen käyttöön.
Potilaan olisi saatava D - vitamiini - ja kalsiumlisää, jos niiden saanti ruokavaliosta on riittämätöntä.
Miten OSSEOR vaikuttaa?
Osteoporoosi kehittyy, kun luonnollisesti hajoavan luun tilalle ei muodostu riittävästi uutta luuta.
Luut ohenevat ja haurastuvat vähitellen, ja luunmurtumien riski kasvaa.
Osteoporoosi on naisilla yleisempää vaihdevuosien jälkeen, kun estrogeenitaso laskee.
OSSEORin vaikuttava aine, strontiumranelaatti, vaikuttaa luun rakenteeseen.
Elimistössä strontiumranelaatti vapauttaa strontiumia, joka muistuttaa kalsiumia ja imeytyy kalsiumin tavoin luuhun.
Strontiumin vaikutusmekanismia ei tunneta täysin, mutta se edistää luunmuodostusta ja vähentää luunmurtumia.
Miten OSSEORia on tutkittu?
OSSEORia on tutkittu lähes 7 000 postmenopausaalisella naisella kahdessa laajassa tutkimuksessa.
Lähes neljäsosa potilaista oli yli 80- vuotiaita.
Ensimmäiseen tutkimukseen osallistui 1 649 osteoporoosia sairastavaa naista, joilla oli jo ollut nikamamurtumia, ja toiseen tutkimukseen osallistui yli 5 000 naista, joilla osteoporoosi heikensi reisiluuta lonkan alueella.
OSSEORin vaikutuksia verrattiin molemmissa tutkimuksissa lumelääkkeeseen.
Tehon pääasiallisena mittana oli ensimmäisessä tutkimuksessa niiden potilaiden osuus, joille tuli kolmen vuoden kuluessa uusi nikamamurtuma (selkärangassa), ja toisessa tutkimuksessa niiden potilaiden osuus, joille tuli kolmen vuoden kuluessa uusi osteoporoosista johtuva perifeerinen murtuma (muualla kuin selkärangassa).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä OSSEORista on havaittu tutkimuksissa?
Ensimmäisessä tutkimuksessa OSSEOR vähensi lumelääkettä tehokkaammin uuden nikamamurtuman riskiä.
Riski väheni kolmessa vuodessa 41 prosenttia, kun uusia nikamamurtumia todettiin 21 prosentilla 719: stä OSSEORia ottaneesta naisesta ja 33 prosentilla 723: sta lumelääkettä ottaneesta naisesta.
Toisen tutkimuksen tulokset eivät yleisesti tarkasteltuina riittäneet osoittamaan OSSEORin hyötyä perifeeristen murtumien ehkäisyssä.
Tulokset kuitenkin viittasivat siihen, että OSSEOR vähensi lonkkamurtumien riskiä naisilla, jotka olivat vähintään 74- vuotiaita ja joilla oli erityisen heikot reisiluut.
Kun molempien tutkimusten tuloksia tarkastellaan yhdessä, niitä naisia, joille tuli osteoporoosista johtuvia perifeerisiä murtumia (mm. lonkkaan), oli OSSEORia saaneiden naisten ryhmässä vähemmän kuin lumelääkettä saaneiden ryhmässä (OSSEORia saaneiden ryhmässä 331 naista 3 295: stä ja lumelääkettä saaneiden ryhmässä 389 naista 3 256: sta).
Tämä osoittaa, että luunmurtumien riski vähenee.
Mitä riskejä OSSEORiin liittyy?
OSSEORin yleisimmät sivuvaikutukset (joita esiintyy 1– 10 potilaalla sadasta) ovat päänsärky, pahoinvointi, ripuli, löysät ulosteet, ihottuma ja rohtumat.
Pakkausselosteessa on luettelo kaikista OSSEORin ilmoitetuista sivuvaikutuksista.
OSSEORia ei saa antaa henkilöille, jotka saattavat olla yliherkkiä (allergisia) strontiumranelaatille tai jollekin muulle OSSEORin aineosalle.
Miksi OSSEOR on hyväksytty?
Lääkevalmistekomitea (CHMP) katsoi, että OSSEORin hyöty on sen riskejä suurempi postmenopausaalisen osteoporoosin hoidossa nikama - ja lonkkamurtumien riskin vähentämiseksi.
Komitea suositteli myyntiluvan myöntämistä OSSEORia varten.
Muita tietoja OSSEORista Euroopan komissio myönsi LES LABORATORIES SERVIER - yhtiölle koko Euroopan unionin alueella voimassa olevan myyntiluvan OSSEORia varten 21. syyskuuta 2004.
OSSEORia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 09- 2007.
©EMEA 2007
2/ 2
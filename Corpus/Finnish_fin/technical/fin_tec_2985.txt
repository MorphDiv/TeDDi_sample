# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 481
EUROOPAN JULKINEN ARVIOINTILAUSUNTO (EPAR)
HUMIRA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Humira on?
Humira on lääkevalmiste, joka sisältää vaikuttavana aineena adalimumabia.
Humira on injektiopullossa, esitäytetyssä ruiskussa tai esitäytetyssä kynässä oleva injektioliuos, jotka kaikki sisältävät 40 mg adalimumabia.
Mihin Humiraa käytetään?
Humira on tulehduslääke.
Sitä käytetään seuraavien potilasryhmien hoitoon: • aikuiset, joilla on keskivaikea tai vaikea nivelreuma (niveltulehdusta aiheuttava immuunijärjestelmän sairaus), silloin, kun muilla hoidoilla ei ole saatu riittävää vastetta, ja aikuiset, joilla on vaikea aktiivinen, etenevä nivelreuma ja jotka eivät ole aikaisemmin käyttäneet metotreksaattia (immuunijärjestelmään vaikuttava lääke).
Humiraa käytetään yhdistelmähoitona metotreksaatin kanssa tai yksinään, jos potilas ei siedä metotreksaattia; • 13 – 17 vuoden ikäiset nuoret, joilla on juveniili idiopaattinen moniniveltulehdus (lasten ja nuorten immuunijärjestelmän sairaus, joka aiheuttaa ainakin viiden nivelen tulehduksen), kun heidän vasteensa muihin hoitoihin ei ole ollut riittävä.
Humiraa käytetään yhdessä metotreksaatin kanssa tai yksinään, ellei potilas voi käyttää metotreksaattia; • aikuiset, joilla on aktiivinen etenevä nivelpsoriaasi (sairaus, joka aiheuttaa punaisia, hilseileviä läiskiä iholla ja niveltulehdusta), kun muilla hoidoilla ei ole saatu riittävää vastetta; • aikuiset, joilla on vaikea aktiivinen selkärankareuma (sairaus, joka aiheuttaa tulehdusta ja kipua selkärangan nivelissä), kun muilla hoidoilla ei ole saatu riittävää vastetta; • aikuiset, joilla on vaikea aktiivinen Crohnin tauti (suoliston tulehduksen aiheuttava tauti), kun muilla hoidoilla ei ole saatu riittävää vastetta; • aikuiset, joilla on psoriaasi (punaisia, hilseileviä läiskiä iholla aiheuttava tauti), kun muilla hoidoilla ei ole saatu riittävää vastetta.
Tarkempia tietoja on valmisteyhteenvedossa (myös osana EPAR- arviointilausuntoa).
Lääkevalmistetta saa vain lääkemääräyksellä.
Miten Humiraa käytetään?
Hoito on annettava Humiralla hoidettavien sairauksien hoitoon perehtyneen lääkärin määräyksestä ja valvonnassa.
Humiran annossuositus on 40 mg kerta- annoksena joka toinen viikko injektiona ihon alle, mutta Crohnin taudin ja psoriaasin hoidossa aloitusannos on 80 mg, jonka jälkeen potilas saa 40 mg kahden viikon välein.
Crohnin tautia sairastavien potilaiden, joiden on saatava nopeampi vaste, voi olla syytä aloittaa hoito kahdella suuremmalla annoksella (160 mg ja seuraavaksi 80 mg), joskin tämä saattaa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©European Medicines Aency, 2008.
Reproduction is authorised provided thesource is acknowledged.. lisätä sivuvaikutusten riskiä.
Potilaille voidaan antaa muitakin lääkkeitä Humira- hoidon aikana, kuten kortikosteroideja (tulehduslääkkeitä).
Opastusta saatuaan potilas voi antaa Humira- injektion itse lääkärin harkinnan mukaan.
Humira- hoitoa saaville potilaille tulee antaa erityinen tiedotekortti, jossa on yhteenveto lääkevalmisteen turvallisuustiedoista.
Lisätietoja on pakkausselosteessa.
Miten Humira vaikuttaa?
Humiran vaikuttava aine adalimumabi on monoklonaalinen vasta- aine.
Monoklonaalinen vasta- aine on vasta- aine (eräs proteiinityyppi), jonka tarkoitus on tunnistaa elimistössä oleva tietty rakenne (antigeeni), ja sitoutua siihen.
Adalimumabi on tarkoitettu sitoutumaan elimistössä olevaan kemialliseen välittäjäaineeseen nimeltä tuumorinekroositekijä (TNF).
Tämä välittäjäaine liittyy tulehduksen muodostumiseen, ja sitä esiintyy suurina määrinä potilailla, joilla on Humiralla hoidettavia sairauksia.
Adalimumabi estää TNF: n ja vähentää siten tulehdusta ja muita näiden sairauksien oireita.
Miten Humiraa on tutkittu?
Humiraa on tutkittu viidessä tutkimuksessa, joissa oli mukana lähes 2 900 keskivaikeaa tai vaikeaa nivelreumaa sairastavaa potilasta.
Neljässä tutkimuksessa yli 2 000 potilaalla Humiran tehoa yksinään tai samanaikaisena hoitona muiden tulehduslääkkeiden, myös metotreksaatin, kanssa annettuna verrattiin lumelääkkeen tehoon.
Viidenteen tutkimukseen osallistui 799 potilasta, jotka eivät olleet aiemmin saaneet metotreksaattia.
Tässä tutkimuksessa verrattiin Humiran ja metotreksaatin yhdistelmää Humiraan yksittäishoitona.
Juveniilin idiopaattisen moniniveltulehduksen osalta Humiraa verrattiin yhdessä päätutkimuksessa lumelääkkeeseen siten, että Humiraa käytettiin joko yksinään tai yhdessä metotreksaatin kanssa.
Tutkimukseen osallistui 171 potilasta, joiden ikä oli 4– 17 vuotta.
Kaikki potilaat saivat Humiraa 16 viikon ajan ennen kuin heille annettiin joko Humiraa tai lumelääkettä vielä 32 viikon ajan.
Nivelpsoriaasin osalta Humiraa verrattiin lumelääkkeeseen kahdessa 12 viikkoa kestäneessä tutkimuksessa, joihin osallistui 413 potilasta.
Lääkevalmisteet otettiin joko yksinään tai yhdistelmähoitona toisen tulehduslääkkeen kanssa.
Selkärankareuman osalta Humiraa ja lumelääkettä lisättynä jo annettavaan hoitoon verrattiin kahdessa tutkimuksessa, joihin osallistui 397 potilasta.
Crohnin taudin osalta kahden ensimmäisen Humira- annoksen tehoa verrattiin neljän viikon ajan lumelääkkeeseen kahdessa tutkimuksessa, joihin osallistui 624 potilasta.
Toisessa tutkimuksessa tarkasteltiin Humiran pitkän aikavälin tehoa 854 potilaalla 56 viikon ajan.
Psoriaasin osalta Humiraa verrattiin lumelääkkeeseen 16 viikon ajan 1 212 potilaalla.
Toisessa tutkimuksessa Humiraa verrattiin metotreksaattiin ja lumelääkkeeseen 271 potilaalla 16 viikon ajan.
Pääasiallinen tehon mittari kaikissa tutkimuksissa oli oireiden muutos 12 viikon hoidon jälkeen.
Mitä hyötyä Humirasta on havaittu tutkimuksissa?
Kaikissa tutkituissa sairauksissa Humira oli lumelääkettä tehokkaampi.
Humira vähensi nivelreuman oireita lumelääkettä tehokkaammin tutkimuksissa, joissa Humiraa tutkittiin samanaikaisena hoitona metotreksaatin kanssa: noin kahdella kolmanneksella potilaista oireet vähenivät vähintään 20 prosenttia 6 kuukauden hoidon jälkeen.
Lumelääkettä saaneista potilaista oireet vähenivät vastaavasti yhdellä neljänneksellä potilaista.
Lisäksi potilailla, joiden hoitoon lisättiin Humiraa, esiintyi yhden vuoden hoidon jälkeen vähemmän nivelvaurioita ja heidän fyysinen toimintakykynsä heikkeni vähemmän.
Niillä potilailla, jotka eivät olleet aiemmin saaneet metotreksaattia, Humiran ja metotreksaatin yhdistelmä oli tehokkaampi kuin metotreksaatti yksinään annettuna.
Juveniilin idiopaattisen moniniveltulehduksen osalta Humiraa joko yksin tai yhdessä metotreksaatin kanssa saaneista potilaista noin 40 prosentilla tapahtui niveltulehduksen pahenemista verrattuna noin 69 prosenttiin lumelääkettä saaneilla.
Tosin harvemmille Humiraa metotreksaatin kanssa saaneista kehittyi vasta- aineita, joten tulokset suosivat Humiran käyttöä metotreksaatin kanssa mieluummin kuin Humiran käyttöä yksinään.
40 mg: n annos, joka on tällä hetkellä ainoa saatavissa oleva Humira - annos, katsottiin sopivaksi vain vähintään13- vuotiaille potilaille.
Humira paransi oireita enemmän kuin lumelääke myös nivelpsoriaasin ja selkärankareuman hoidossa, Crohnin taudin aloitus - ja ylläpitohoidossa sekä psoriaasin hoidossa.
2/ 3 Mitä riskejä Humiraan liittyy?
Humiraa koskeneissa tutkimuksissa yleisimpiä sivuvaikutuksia (useammalla kuin yhdellä potilaalla kymmenestä) olivat ylempien hengitysteiden infektio (vilustumisoireet) ja paikalliset reaktiot pistokohdassa (kipu, turvotus, punoitus tai kutina).
Lisääntyneen infektioriskin vuoksi potilaita tulee seurata tarkasti infektioiden, myös tuberkuloosin, varalta Humira- hoidon aikana ja vielä 5 kuukauden ajan hoidon jälkeen.
Pakkausselosteessa on luettelo kaikista Humiran ilmoitetuista sivuvaikutuksista.
Humiraa ei saa antaa potilaille, jotka ovat yliherkkiä (allergisia) adalimumabille tai Humiran muille valmistusaineille.
Humiraa ei saa antaa potilaille, joilla on tuberkuloosi, muita vakavia infektioita tai keskivaikea tai vaikea sydämen vajaatoiminta (jolloin sydän ei pysty pumppaamaan tarpeeksi verta kehon eri osiin).
Miksi Humira on hyväksytty?
Lääkevalmistekomitea (CHMP) katsoi, että Humiran hyöty on sen riskejä suurempi nivelreuman, juveniilin idiopaattisen moniniveltulehduksen, nivelpsoriaasin, selkärankareuman, Crohnin taudin ja psoriaasin hoidossa.
Komitea suosittelee, että Humiralle annetaan myyntilupa.
Mitä toimenpiteitä toteutetaan Humiran turvallisen käytön varmistamiseksi?
Humiraa valmistava yhtiö toimittaa Humiraa määrääville lääkäreille tietopaketit, jotka sisältävät tietoa lääkkeen turvallisuudesta.
Muita tietoja Humirasta:
Euroopan komissio myönsi Abbott Laboratories Ltd - yhtiölle koko Euroopan unionin alueella voimassa olevan myyntiluvan Humiraa varten 8. syyskuuta 2003.
Myyntilupa uusittiin 8. syyskuuta 2008.
Humiraa koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 09- 2008.
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 982
EUROOPAN JULKINEN ARVIOINTILAUSUNTO (EPAR)
CELVAPAN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Celvapan on?
Celvapan on injektiona annettava rokote.
Se sisältää inaktivoituja (tapettuja) influenssaviruksia.
Celvapan sisältää influenssaviruskantaa nimeltä A/ VietNam/ 1203/ 2004 (H5N1).
Mihin Celvapania käytetään?
Celvapan on pandeemisen influenssan ehkäisemiseen tarkoitettu rokote.
Rokotetta saa käyttää vain silloin, kun Maailman terveysjärjestö WHO tai Euroopan unioni (EU) on antanut virallisen ilmoituksen influenssapandemiasta.
Influenssapandemiassa uusi influenssavirustyyppi (kanta) leviää helposti ihmisestä toiseen, koska ihmisillä ei ole vastustuskykyä (suojaa) sitä vastaan.
Pandemia voi levitä useimpiin maihin ja alueisiin ympäri maailmaa.
Celvapania annetaan virallisten suositusten mukaan.
Celvapania on tutkittu aikuisilla, myös ikääntyneillä (yli 60- vuotiailla).
Rokotetta saa vain lääkemääräyksellä.
Miten Celvapania käytetään?
Celvapan annetaan injektiona hartialihakseen kahtena annoksena, joista toinen annetaan vähintään kolmen viikon kuluttua ensimmäisestä annoksesta.
Miten Celvapan vaikuttaa?
Celvapan on mallirokote.
Tämä erikoistyyppinen rokote on suunniteltu auttamaan pandemian hallinnassa.
Ennen kuin pandemia alkaa, sen aiheuttavaa viruskantaa ei voida tietää, joten lääkeyhtiöt eivät voi valmistaa vastaavaa rokotetta etukäteen.
Sen sijaan ne voivat valmistaa rokotteen, joka sisältää sellaista viruskantaa, jolle kukaan ei ole vielä altistunut ja jolle kukaan ei ole vielä vastustuskykyinen.
Lääkeyhtiöt voivat testata tätä rokotetta saadakseen selville, miten ihmiset reagoivat siihen.
Sen perusteella lääkeyhtiöt voivat ennustaa, miten ihmiset reagoivat rokotteeseen silloin, kun pandemiaa aiheuttava influenssaviruskanta on mukana.
Rokotteet vaikuttavat ” opettamalla ” immuunijärjestelmää (kehon luonnollista puolustusta) puolustautumaan sairautta vastaan.
Celvapan sisältää virusta nimeltä H5N1, joka on inaktivoitu (tapettu), niin että se ei aiheuta mitään tautia.
Jos pandemia alkaa, Celvapanin viruskanta vaihdetaan pandemiaa aiheuttavaan viruskantaan, jonka jälkeen rokotetta voidaan käyttää.
Kun henkilölle annetaan rokote, immuunijärjestelmä tunnistaa viruksen ” tunkeilijaksi ” ja valmistaa vasta- aineita sitä vastaan.
Kun keho altistuu virukselle uudestaan, immuunijärjestelmä kykenee tuottamaan vasta- aineita nopeammin.
Tämä auttaa suojautumaan sairautta vastaan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged.
Celvapanissa käytettävät virukset kasvatetaan nisäkkäiden soluissa (Vero- soluissa), kun taas joidenkin muiden influenssarokotteiden viruskanta kasvatetaan kananmunissa.
Miten Celvapania on tutkittu?
Celvapanin vaikutuksia on testattu kokeellisissa malleissa ennen sen tutkimista ihmisillä.
Celvapanilla tehtyyn päätutkimukseen osallistui 561 tervettä vapaaehtoista, joista 281 oli yli 60 - vuotiaita.
Tutkimuksessa tarkasteltiin kahden 7, 5 mikrogramman Celvapan- annoksen, joista toinen annettiin 21 päivää ensimmäisen jälkeen, tehoa vasta- aineiden tuotannon (vastustuskyvyn) aikaan saamisessa.
Tehon pääasiallisena mittana oli influenssaviruksen vasta- aineiden määrä veressä ennen rokotusta, toisen injektion antamispäivänä (21. päivä) ja 21 päivää toisen rokotuksen jälkeen (42. päivä).
Mitä hyötyä Celvapanista on havaittu tutkimuksissa?
Lääkevalmistekomitean (CHMP) antamien kriteerien perusteella mallirokotteen on aiheutettava suojaava vasta- ainetaso vähintään 70 prosentilla ihmisistä tullakseen hyväksytyksi.
Tutkimus osoitti, että Celvapan tuotti vasta- ainevasteen, joka täyttää nämä kriteerit.
21 päivää toisen injektion antamisen jälkeen 72 prosentilla alle 60- vuotiaista aikuisista (192 henkilöä 265: stä) ja 74 prosentilla yli 60- vuotiaista (200 henkilöä 270: stä) oli vasta- ainemäärä, joka suojaisi heitä H5N1 - influenssaa vastaan.
Mitä riskejä Celvapaniin liittyy?
Yleisin Celvapanin yhteydessä havaittu sivuvaikutus (useammalla kuin 1 rokotetulla 10: stä) on kipu injektiokohdassa.
Pakkausselosteessa on luettelo kaikista Celvapanin ilmoitetuista sivuvaikutuksista.
Celvapania ei pidä antaa ihmisille, joilla on ollut anafylaktinen reaktio (vaikea allerginen reaktio) jollekin rokotteen aineosista tai jollekin aineista, joita on havaittu rokotteessa jääminä (hyvin pieninä määrinä), kuten formaldehydi, bentsonaasi tai sukroosi.
Jos pandemia on alkanut, näille potilaille voi kuitenkin olla tarkoituksenmukaista antaa rokotetta, kunhan elvytysmahdollisuudet ovat saatavilla.
Miksi Celvapan on hyväksytty?
Lääkevalmistekomitea (CHMP) katsoi, että Celvapanin hyöty on sen riskejä suurempi ehkäistäessä influenssaa, kun pandemiasta on annettu virallinen ilmoitus.
Komitea suositteli, että Celvapanille myönnetään myyntilupa.
Celvapan on saanut myyntiluvan poikkeuksellisissa olosuhteissa.
Tämä tarkoittaa sitä, että koska pandemiaa mahdollisesti aiheuttavaa viruskantaa ei tiedetä, ei ole ollut mahdollista saada täydellisiä tietoja tulevasta pandemiarokotteesta.
Euroopan lääkevirasto (EMEA) arvioi vuosittain mahdollisesti saatavat uudet tiedot ja päivittää tätä yhteenvetoa tarvittaessa.
Mitä tietoja Celvapanista odotetaan vielä saatavan?
Jos pandemiailmoitus annetaan, Celvapania valmistava lääkeyhtiö sisällyttää influenssaa aiheuttavan viruskannan rokotteeseen.
Yhtiö kerää myös tietoja lopullisen pandemiarokotteen turvallisuudesta ja tehosta, ja välittää nämä tiedot CHMP: n arvioitavaksi.
Miten voidaan varmistaa Celvapanin turvallinen käyttö?
Jos Celvapania käytetään pandemian aikana, sitä valmistava lääkeyhtiö kerää tietoja rokotteen turvallisuudesta sen käytön aikana.
Tähän sisältyvät tiedot sen sivuvaikutuksista ja turvallisuudesta vanhuksilla, raskaana olevilla naisilla, vakavasti sairailla potilailla ja ihmisillä, joiden puolustusjärjestelmässä on ongelmia.
Muita tietoja Celvapanista Euroopan komissio myönsi Baxter AG - yhtiölle koko Euroopan unionin alueella voimassa olevan myyntiluvan Celvapania varten 04. maaliskuuta 2009.
Celvapania koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 03- 2009.
2/ 2
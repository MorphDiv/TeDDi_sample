# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 475
EUROOPAN JULKINEN ARVIOINTIKERTOMUS (EPAR)
LEVITRA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Levitra on?
Levitra on pyöreä oranssinvärinen tabletti, joka sisältää vaikuttavana aineena vardenafiilia (5, 10 tai 20 mg).
Mihin Levitraa käytetään?
Levitraa käytetään erektiohäiriöiden (impotenssin) hoitoon aikuisilla miehillä, kun he eivät kykene saamaan tai ylläpitämään erektiota, joka olisi riittävä tyydyttävään seksuaaliseen kanssakäymiseen.
Jotta Levitra tehoaisi, tarvitaan seksuaalinen stimulaatio.
Lääkevalmistetta saa vain lääkärin määräyksestä.
Miten Levitraa käytetään?
Levitran suositusannos on 10 mg otettuna ruoan kanssa tai ilman noin 25– 60 minuuttia ennen seksuaalista kanssakäymistä.
Vaikutuksen alku saattaa viivästyä, jos tabletti otetaan runsasrasvaisen aterian yhteydessä.
Lääkkeen tehokkuudesta ja sivuvaikutuksista riippuen annosta voidaan suurentaa korkeintaan 20 mg: aan tai pienentää 5 mg: aan.
Maksan vajaatoimintaa tai vaikeaa munuaisten vajaatoimintaa sairastavien potilaiden pitäisi aloittaa hoito 5 mg annoksesta.
Suurin suositeltu annostiheys on yksi tabletti kerran päivässä.
Miten Levitra vaikuttaa?
Levitran vaikuttava aine vardenafiili kuuluu fosfodiesteraasin tyyppi 5: n (PDE5) estäjien ryhmään.
Se vaikutta estämällä fosfodiesteraasientsyymin toiminnan, joka normaalisti hajottaa syklisen guanosiinimonofosfaatin (cGMP).
Normaalin seksuaalisen stimulaation aikana cGMP: n tuotanto peniksessä aiheuttaa siittimen paisuvaisten (corpora cavernosa) alueella sijaitsevan lihaksen rentoutumisen, jolloin penikseen pääsee virtaamaan enemmän verta.
Estämällä cGMP: n hajoamisen Levitra palauttaa erektiokyvyn.
Seksuaalinen stimulaatio on kuitenkin tarpeen erektion saamiseksi.
Miten Levitraa on tutkittu?
Levitraa tutkittiin neljässä päätutkimuksessa, joissa oli mukana 2 431 potilasta, joiden ikä oli 20– 83 vuotta.
Valmistetta verrattiin lumelääkkeeseen.
Yhdessä tutkimuksessa tutkittiin diabetesta sairastavia miehiä ja toisessa potilaita, joille oli tehty eturauhasen poistoleikkaus.
Tehokkuuden tärkeimpänä mittana oli erektion saaminen ja ylläpitäminen.
Potilaat kirjasivat tulokset kotonaan vastaamalla kahteen kyselylomakkeeseen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Mitä hyötyä Levitrasta on havaittu tutkimuksissa?
Levitra oli kaikissa tutkimuksissa merkitsevästi tehokkaampi kuin lumelääke kaikilla tavoin mitattuna.
Mitä riskejä Levitraan liittyy?
Yleisimmät sivuvaikutukset (useammalla kuin yhdellä potilaalla 10: stä) ovat päänsärky ja ihon punoitus.
Pakkausselosteessa on luettelo kaikista Levitran ilmoitetuista sivuvaikutuksista.
Levitraa ei pidä antaa henkilöille, jotka voivat olla yliherkkiä (allergisia) vardenafiilille tai joillekin valmisteen muille ainesosille, eikä myöskään henkilöille, joille seksuaalinen aktiivisuus ei ole suositeltavaa (esim. miehet, joilla on vaikea sydänsairaus kuten epästabiili angina pectoris tai vaikea sydämen vajaatoiminta).
Henkilöiden, joilla on ollut äkillistä näön heikkenemistä, joka johtuu verenkierron ongelmista näköhermossa (NAION eli ei- valtimoperäinen iskeeminen optinen neuropatia), ei myöskään pitäisi käyttää valmistetta.
Levitraa ei pidä ottaa samanaikaisesti nitraattien kanssa (lääkkeet, joita käytetään angina pectoriksen hoidossa).
Koska Levitran vaikutusta ei ole tutkittu vaikeaa maksa - tai munuaissairautta sairastavilla potilailla, verenpainepotilailla tai potilailla, joilla viimeisten kuuden kuukauden aikana on ollut aivohalvaus tai sydäninfarkti, näiden potilaiden ei tulisi käyttää sitä.
Levitraa ei tule käyttää samanaikaisesti joidenkin lääkevalmisteiden, kuten ketokonatsolin ja itrakonatsolin (sieni- infektioiden hoito) kanssa yli 75- vuotiailla miehillä tai ritonaviirin ja indinaviirin (HIV- infektion hoito) kanssa.
Miksi Levitra on hyväksytty?
Lääkevalmistekomitea (CHMP) katsoi, että Levitran hyöty on sen riskejä suurempi erektiohäiriöiden hoidossa.
CHMP suositteli myyntiluvan myöntämistä Levitralle.
Muita tietoja Levitrasta Euroopan komissio myönsi Bayer AG - yhtiölle koko Euroopan unionin alueella voimassa olevan myyntiluvan Levitraa varten 6. 3. 2008.
Myyntilupa uusittiin 6. 3. 2008.
Levitraa koskeva arviointikertomus on kokonaisuudessaan tässä.
Tämä yhteenveto on päivitetty viimeksi 02- 2008.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 810
EUROOPAN JULKINEN ARVIOINTILAUSUNTO (EPAR)
OLANZAPINE TEVA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Olanzapine Teva on?
Olanzapine Teva on lääkevalmiste, joka sisältää vaikuttavana aineena olantsapiinia.
Sitä saa tabletteina (valkoinen ja pyöreä 2, 5 mg, 5, 7, 5 mg ja 10 mg; sininen ja soikea 15 mg; vaaleanpunainen ja soikea 20 mg) sekä pyöreinä suussa hajoavina tabletteina (keltainen 5 ja 10 mg; oranssi 15 mg; vihreä 20 mg).
Olanzapine Teva on geneerinen lääke.
Tämä merkitsee sitä, että Olanzapine Teva on samanlainen kuin Euroopan unionissa myyntiluvan jo saaneet alkuperäisvalmisteet Zyprexa ja Zyprexa Velotab.
Lisätietoja geneerisistä lääkevalmisteista on kysymys- vastausasiakirjassa tässä.
Mihin Olanzapine Tevaa käytetään?
Olanzapine Tevaa käytetään aikuisten skitsofrenian hoitoon.
Skitsofrenia on psyykkinen sairaus, johon kuuluu erilaisia oireita, kuten ajattelun ja puheen sekavuutta, aistiharhoja (kuulo - tai näköharhoja), epäluuloisuutta ja harhakuvitelmia.
Olanzapine Teva on myös tehokas parantuneen tilan ylläpidossa potilailla, joihin ensimmäinen hoitojakso on tehonnut.
Olanzapine Tevaa käytetään myös keskivaikeiden ja vaikeiden maanisten vaiheiden (erittäin korkea mieliala) hoitoon aikuispotilailla.
Sitä voidaan käyttää myös näiden vaiheiden uusiutumisen (oireiden palaamisen) estämiseen kaksisuuntaista mielialahäiriötä (psyykkinen sairaus, jossa maanisuus ja masennus vaihtelevat kausittain) sairastavilla aikuispotilailla, joihin ensimmäinen hoitojakso on tehonnut.
Lääkevalmistetta saa vain lääkärin määräyksestä.
Miten Olanzapine Tevaa käytetään?
Olanzapine Tevan suositeltava aloitusannos määräytyy hoidettavan sairauden mukaan.
Skitsofrenian hoidossa ja maniavaiheiden ehkäisyssä käytettävä annos on 10 mg vuorokaudessa.
Maniavaiheiden hoidossa käytettävä annos on 15 mg vuorokaudessa, ellei lääkevalmistetta käytetä yhdessä muiden lääkkeiden kanssa, jolloin aloitusannos voi olla 10 mg/ vuorokausi.
Annosta säädetään potilaan hoitovasteen mukaan ja sen mukaan, miten potilas sietää valmistetta.
Tavanomainen annos on 5– 20 mg päivässä.
Suussa hajoavia tabletteja, joita voidaan käyttää tavanomaisten tablettien vaihtoehtona, otetaan asettamalla ne kielen päälle, missä ne liukenevat nopeasti syljen vaikutuksesta, tai ne voidaan sekoittaa veteen ennen nielemistä.
Yli 65- vuotiaat potilaat ja maksan tai munuaisten toimintahäiriötä sairastavat potilaat saattavat tarvita alussa pienemmän, 5 mg suuruisen vuorokausiannoksen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Olanzapine Teva vakuttaa?
Olanzapine Tevan vaikuttava aine olantsapiini on psykoosilääke.
Se tunnetaan ’ epätyypillisenä ’ psykoosilääkkeenä, koska se poikkeaa vanhemmista, 1950- luvulta lähtien saatavilla olleista psykoosilääkkeistä.
Sen tarkkaa vaikutusmekanismia ei tunneta, mutta se kiinnittyy useisiin reseptoreihin aivojen hermosolujen pinnalla.
Tämä katkaisee signaalit, joita välittäjäaineet siirtävät aivosolujen välillä.
Välittäjäaineet ovat kemikaaleja, joiden avulla hermosolut pystyvät viestimään keskenään.
Olantsapiinin hyödyllisen vaikutuksen uskotaan johtuvan siitä, että se salpaa välittäjäaineiden 5- hydroksitryptamiinin (serotoniini) ja dopamiinin reseptorit.
Koska nämä välittäjäaineet liittyvät skitsofreniaan ja kaksisuuntaiseen mielialahäiriöön, olantsapiini normalisoi aivojen toimintaa ja vähentää näiden sairauksien oireita.
Miten Olanzapine Tevaa on tutkittu?
Koska Olanzapine Teva on geneerinen lääke, tutkimukset ovat rajoittuneet kokeisiin, joissa on pyritty osoittamaan, että se on biologisesti samanarvoinen alkuperäisvalmisteisiin nähden (ts. että lääkevalmisteet tuottavat kehossa saman pitoisuuden vaikuttavaa ainetta).
Mikä on Olanzapine Tevan hyöty- riskisuhde?
Koska Olanzapine Teva on geneerinen lääkevalmiste ja koska se on biologisesti samanarvoinen alkuperäisvalmisteisiin verrattuna, sen hyödyn ja riskien oletetaan olevan samat kuin alkuperäisvalmisteiden.
Miksi Olanzapine Teva on hyväksytty?
Lääkevalmistekomitea (CHMP) totesi, että Olanzapine Tevan laatu on verrattavissa Zyprexaan ja Zyprexa Velotabiin ja että se on niihin nähden biologisesti samanarvoinen Euroopan unionin vaatimusten mukaisesti.
Näin ollen lääkevalmistekomitea katsoi, että Zyprexan ja Zyprexa Velotabin tavoin sen hyöty on havaittuja riskejä suurempi.
Komitea suositteli myyntiluvan myöntämistä Olanzapine Tevalle.
Muuta tietoa Olanzapine Tevasta Euroopan komissio myönsi Teva Pharma BV - yhtiölle koko Euroopan unionin alueella voimassa olevan myyntiluvan Olanzapine Tevaa varten 12. joulukuuta 2007.
Olanzapine Tevaa koskeva EPAR- arviointilausunto on kokonaisuudessaan tässä.
Alkuperäisvalmisteiden EPAR- arviointilausunnot ovat kokonaisuudessaan EMEAn verkkosivustolla.
Tämä yhteenveto on päivitetty viimeksi 09- 2008.
2/ 2
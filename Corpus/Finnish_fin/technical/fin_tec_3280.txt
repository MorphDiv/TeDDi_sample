# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 134
EUROOPAN JULKINEN ARVIOINTILAUSUNTO (EPAR)
MIRAPEXIN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Mirapexin on?
Mirapexin on lääkevalmiste, joka sisältää vaikuttavana aineena pramipeksoliemästä.
Sitä on saatavana valkoisina tabletteina (pyöreä 0, 088, 0, 7 ja 1, 1 mg; soikea 0, 18 ja 0, 35 mg).
Mihin Mirapexinia käytetään?
Mirapexinia käytetään seuraavien sairauksien oireiden hoitoon: • Parkinsonin tauti, etenevä aivosairaus, joka aiheuttaa vapinaa, liikkeiden hitautta ja lihasten jäykkyyttä.
Mirapexinia voidaan käyttää yksinään tai yhdistettynä levodopaan (toinen Parkinsonin tautiin tarkoitettu lääke) missä tahansa sairauden vaiheessa, myös myöhemmin, kun levodopan teho heikkenee. • keskivaikea tai vaikea levottomat jalat - oireyhtymä, sairaus, jossa potilas tuntee voimakasta halua liikutella raajoja kehon yleensä öisin ilmaantuvien epämiellyttävien, kivuliaiden tai omituisten tuntemusten takia.
Mirapexinia käytetään, kun häiriön syytä ei voida määritellä.
Lääkevalmistetta saa vain lääkemääräyksellä.
Miten Mirapexinia käytetään?
Mirapexin- tabletit niellään veden kanssa ja otetaan joko aterian yhteydessä tai muulloin.
Parkinsonin taudin oireiden hoidossa aloitusannos on 0, 088 mg kolme kertaa vuorokaudessa.
Annosta nostetaan 5– 7 päivän välein, kunnes oireet saadaan hallintaan ilman liian vaikeita sivuvaikutuksia.
Päivittäinen enimmäisannos on 1, 1 mg kolme kertaa vuorokaudessa.
Potilaille, joilla on munuaisten vajaatoimintaa, Mirapexinia annetaan harvemmin.
Jos hoito lopetetaan jostakin syystä, annosta vähennetään ensin asteittain.
Levottomat jalat - oireyhtymän hoidossa Mirapexinia otetaan kerran vuorokaudessa, 2– 3 tuntia ennen nukkumaanmenoa.
Suositeltu aloitusannos on 0, 088 mg, mutta oireiden vähentämiseksi annosta voidaan tarvittaessa nostaa 4– 7 päivän välein, kunnes se on enintään 0, 54 mg.
Potilaan vaste ja hoidon jatkamisen tarve tulee arvioida kolmen kuukauden kuluttua hoidon aloittamisesta.
Lisätietoja on pakkausselosteessa.
Miten Mirapexin vaikuttaa?
Mirapexinin vaikuttava aine pramipeksoli on dopamiiniagonisti, joka jäljittelee dopamiinin toimintaa.
Dopamiini on viestiaine niissä aivojen osissa, jotka hallitsevat liikkeitä ja koordinaatiota.
Parkinsonin tautia sairastavilla potilailla dopamiinia tuottavat solut alkavat kuolla ja dopamiinin määrä aivoissa vähenee.
Tämän seurauksena potilaat menettävät kykynsä hallita liikkeitään luotettavasti.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Pramipeksoli stimuloi aivoja dopamiinin tavoin siten, että potilaat pystyvät hallitsemaan liikkeitään ja Parkinsonin taudin merkit ja oireet, kuten vapina, jäykkyys ja liikkeiden hitaus vähenevät.
Tapaa, jolla pramipeksoli vaikuttaa levottomat jalat - oireyhtymään, ei tunneta täysin.
Oireyhtymän uskotaan johtuvan dopamiinin toimintahäiriöistä, jotka voidaan korjata pramipeksolilla.
Miten Mirapexinia on tutkittu?
Parkinsonin taudin osalta Mirapexinia on tutkittu viidessä päätutkimuksessa, joihin osallistui 1 546 potilasta.
Neljässä tutkimuksessa Mirapexinin vaikutuksia verrattiin lumelääkkeeseen: yhteen tutkimukseen osallistui 360 potilasta, joilla tauti oli edennyt pitkälle ja joilla levodopan teho oli jo alkanut heiketä, ja kolmeen muuhun tutkimukseen osallistui yhteensä 886 potilasta, joilla tauti oli varhaisessa vaiheessa ja jotka eivät vielä käyttäneet levodopaa.
Tehon pääasiallisena mittana oli ero pistemäärässä, joka saatiin ennen hoitoa ja hoidon jälkeen täytetyllä vakiomuotoisella kyselylomakkeella, jota käytetään mittaamaan Parkinsonin taudin vaikeutta.
Viidennessä tutkimuksessa verrattiin Mirapexinin ja levodopan vaikutuksia 300 potilaalla, joilla tauti oli varhaisessa vaiheessa.
Tehon pääasiallisena mittana oli niiden potilaiden osuus, joilla oli liikeoireita.
Kaikissa tutkimuksissa Mirapexin- annostusta lisättiin asteittain 6– 10 viikon kuluessa ennen kuin saavutettiin vakioannos.
Mirapexinia on tutkittu myös kahdessa päätutkimuksessa potilailla, joilla on levottomat jalat - oireyhtymä.
Ensimmäiseen osallistui 344 potilasta, ja siinä verrattiin kolmen Mirapexin- annoksen vaikutusta lumelääkkeen vaikutukseen.
Tehon pääasiallisena mittana oli oireissa tutkimuksen alun ja lopun välisenä aikana tapahtunut paraneminen mitattuna kahdella vakiomuotoisella asteikolla.
Toiseen tutkimukseen osallistui 150 potilasta, jotka käyttivät Mirapexinia kuuden kuukauden ajan, ja siinä verrattiin Mirapexin- hoidon jatkamista ja Mirapexinin vaihtamista lumelääkkeeseen.
Tehon pääasiallisena mittana oli aika oireiden pahenemiseen.
Mitä hyötyä Mirapexinista on havaittu tutkimuksissa?
Tutkimuksessa, johon osallistuneilla potilailla oli pitkälle edennyt Parkinsonin tauti, oireet paranivat enemmän potilailla, jotka saivat 24 viikon ajan säännöllisen annoksen Mirapexinia, kuin potilailla, jotka saivat lumelääkettä.
Tulokset olivat samankaltaisia kolmessa varhaista Parkinsonin tautia koskeneessa tutkimuksessa, joissa oireet paranivat merkittävästi neljän tai 24 viikon aikana.
Levodopaan verrattuna Mirapexinia saaneissa potilaissa oli vähemmän niitä, joilla oli liikeoireita 21 kuukauden jälkeen: oireita oli 28%: lla Mirapexinia saaneesta (42 potilaalla 151: stä) ja 51%: lla (76: lla 150: stä) levodopaa saaneesta potilaasta.
Ensimmäisessä levottomat jalat - oireyhtymää koskeneessa tutkimuksessa oirepisteet laskivat Mirapexinia saaneilla potilailla 12, 8– 14, 0 pistettä 12 viikossa, kun lumelääkettä saaneilla laskua oli 9, 3 pistettä.
Tutkimuksen alussa pistemäärä oli noin 23.
Lumelääkkeen ja Mirapexinin välinen ero oli suurimmillaan neljän viikon jälkeen, ennen kuin se alkoi kaveta.
Mirapexinia saaneissa potilaissa oli myös enemmän niitä, joilla oireet lievenivät.
Toisen tutkimuksen tulokset eivät riittäneet osoittamaan Mirapexinin pitkäaikaista tehoa.
Mitä riskejä Mirapexiniin liittyy?
Mirapexinin yleisin sivuvaikutus (joita esiintyy useammalla kuin yhdellä potilaalla kymmenestä) on huonovointisuus.
Parkinsonin tautia sairastavien potilaiden muita sivuvaikutuksia (useammalla kuin 1 potilaalla kymmenestä) ovat huimaus, dyskinesia (liikkeiden hallinnan vaikeudet), uneliaisuus ja alhainen verenpaine.
Pakkausselosteessa on luettelo kaikista Mirapexinin ilmoitetuista sivuvaikutuksista.
Mirapexinia ei saa antaa henkilöille, jotka saattavat olla yliherkkiä (allergisia) pramipeksolille tai jollekin muulle Mirapexinin aineosalle.
Miksi Mirapexin on hyväksytty?
Lääkevalmistekomitea (CHMP) katsoi, että Mirapexinin hyödyt ovat sen riskejä suuremmat idiopaattisen Parkinsonin taudin merkkien ja oireiden hoidossa yksin tai yhdessä levodopan kanssa sekä keskivaikean tai vaikean idiopaattisen levottomat jalat - oireyhtymän hoidossa annoksen ollessa enintään 0, 54 mg emästä.
Komitea suositteli myyntiluvan myöntämistä Mirapexinia varten.
2/ 3 Muita tietoja Mirapexinista Euroopan komissio myönsi koko Euroopan unionin alueella voimassa olevan myyntiluvan Mirapexinia varten 23. helmikuuta 1998.
Myyntilupa uusittiin 23. helmikuuta 2003 ja 23. helmikuuta 2008.
Myyntiluvan haltija on Boehringer Ingelheim International GmbH - yhtiö.
Mirapexinia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
3/ 3
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 477
EUROOPAN JULKINEN ARVIOINTIKERTOMUS (EPAR)
ALDURAZYME
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Aldurazyme on?
Aldurazyme on infuusioliuos (tiputus laskimoon).
Aldurazyme sisältää laronidaasia vaikuttavana aineena.
Mihin Aldurazymea käytetään?
Aldurazyme on tarkoitettu entsyymin korvaushoitoon potilailla, joilla on diagnosoitu mukopolysakkaridoosi I (MPS I; α- L- iduronidaasin puutos), taudin muiden kuin neurologisten oireiden (jotka eivät liity aivoihin tai hermostoon) hoitoon.
MPS I on harvinainen perinnöllinen tauti, jossa α- L- iduronidaasi- entsyymin aktiivisuus on normaalia huomattavasti alempi.
Sen seurauksena tietyt aineet (glykosaminoglykaanit, GAG) eivät hajoa, vaan ne kertyvät useimpiin kehon elimistä ja vahingoittavat niitä.
MPS I: n muita kuin neurologisia oireita voivat olla suurentunut maksa, jäykät nivelet, jotka vaikeuttavat liikkumista, keuhkojen tilavuuden pienentyminen, sydänsairaudet ja silmäsairaudet.
Koska MPS I - tautia sairastavia potilaita on vähän, sairautta pidetään harvinaisena ja Aldurazyme nimettiin harvinaislääkkeeksi 14. helmikuuta 2001.
Lääkevalmistetta saa vain lääkärin määräyksestä.
Kuinka Aldurazymeä käytetään?
Aldurazyme- hoitoa annetaan sellaisen lääkärin valvonnassa, joka on perehtynyt MPS I: n tai muiden perinnöllisiä aineenvaihduntasairauksia sairastavien potilaiden hoitoon.
Aldurazymeä tulisi antaa sairaalassa tai klinikalla, jonka käytettävissä on elvytyslaitteita.
Potilaille on mahdollisesti annettava allergista reaktiota ehkäisevää lääkitystä ennen infuusiota.
Aldurazymeä annetaan kerran viikossa laskimonsisäisenä infuusiona.
Aldurazyme on tarkoitettu pitkäaikaiseen käyttöön.
Miten Aldurazyme vaikuttaa?
Laronidaasi, joka on Aldurazymen vaikuttava aine, on ihmisen α- L- iduronidaasi- entsyymin kopio.
Sitä valmistetaan nk. ” yhdistelmä- DNA- tekniikan ” avulla.
Entsyymi tehdään geenin (DNA) saaneen solun avulla, mikä mahdollistaa entsyymin tuottamisen.
Laronidaasi korvaa MPS I - potilaalta puuttuvan entsyymin, potilaan oireet pysyvät hallinnassa ja elämänlaatu paranee.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Aldurazymeä on tutkittu?
Aldurazymeä tutkittiin 45 potilaalla, jotka olivat iältään vähintään 5- vuotiaita ja joilla oli diagnosoitu MPS I - tauti.
Tutkimuksessa verrattiin Aldurazymeä plaseboon (hoitoon lumelääkkeellä).
Tehokkuuden pääasiallisena mittarina oli keuhkojen toiminta (nopea vitaalikapasiteetti eli FVC) sekä potilaiden kyky kävellä yli kuusi minuuttia ennen 26 viikon hoitojaksoa ja sen jälkeen.
Tutkimusta jatkettiin kuitenkin jopa neljän vuoden ajan.
Aldurazymeä tutkittiin myös 20: lla alle 5- vuotiaalla lapsella, joille annettiin Aldurazymeä vuoden ajan.
Tutkimuksessa keskityttiin pääasiassa lääkkeen turvallisuuteen, minkä lisäksi siinä mitattiin myös lääkkeen tehokkuutta (huomiota kiinnitettiin sen tehokkuuteen virtsan GAG- tasojen alentamisessa ja maksan koon pienentämisessä).
Mitä hyötyä Aldurazymestä on havaittu tutkimuksissa?
Tutkimus osoitti, että Aldurazyme paransi potilaiden FVC- arvoja ja kykyä kävellä 26 hoitoviikon jälkeen.
Tämä vaikutus säilyi jopa neljän vuoden ajan.
Aldurazyme laski alle 5- vuotiaiden lasten virtsan GAG- tasoja noin 60%, ja puolella hoidetuista lapsista oli normaalin kokoinen maksa tutkimuksen päättyessä.
Mitä riskejä Aldurazymeen liittyy?
Aldurazymen yleisimmät sivuvaikutukset johtuvat infuusiosta eivätkä itse lääkevalmisteesta.
Nämä sivuvaikutukset ovat yleensä lieviä tai kohtalaisia, ja ne häviävät ajan mittaan.
Aldurazymen yleisimpiä sivuvaikutuksia yli 5- vuotiailla potilailla (havaittu useammalla kuin yhdellä kymmenestä) ovat päänsärky, pahoinvointi, vatsakivut, ihottuma, nivelsairaudet (nivelvauriot), nivelsärky, selkäkivut, kipu raajoissa (kädet ja jalat), punoitus, kuume ja pistoskohdan reaktiot.
Alle 5- vuotiailla lapsilla yleisimmät sivuvaikutukset ovat kohonnut verenpaine, happisaturaition lasku (keuhkotoimintojen mitta), takykardia (sydämen nopea syke), kuume ja vilunväreet.
Pakkausselosteessa on luettelo kaikista Aldurazymen ilmoitetuista sivuvaikutuksista.
Melkein kaikki Aldurazymeä saavat henkilöt kehittävät vasta- aineita (proteiineja, jotka kehittyvät Aldurazymeä kohtaan).
Niiden vaikutuksesta lääkkeen turvallisuuteen ja tehokkuuteen ei vielä ole tarpeeksi tietoa.
Henkilöiden, jotka saattavat olla voimakkaasti allergisia laronidaasille (anafylaktinen reaktio) tai lääkkeen muille ainesosille, ei tulisi käyttää Aldurazymeä.
Miksi Aldurazyme on hyväksytty?
Lääkevalmistekomitea (CHMP) katsoi, että Aldurazymen avulla MPS I - taudin oireita voidaan hallita tehokkaasti.
CHMP katsoi myös, että Aldurazymen edut ovat sen riskejä suuremmat pitkäaikaisessa entsyymin korvaushoidossa potilailla, joilla on diagnosoitu MPS 1 - tauti.
Komitea suositteli myyntiluvan myöntämistä Aldurazymelle.
Aldurazyme on hyväksytty ” poikkeuksellisissa oloissa ”.
Tämä tarkoittaa sitä, että Aldurazymeä koskevia täydellisiä tietoja ei ole saatavissa sairauden harvinaisuuden vuoksi.
Euroopan lääkevirasto (EMEA) arvioi vuosittain mahdollista uutta tietoa ja päivittää tätä yhteenvetoa tarvittaessa.
Mitä tietoja Aldurazymestä odotetaan vielä saatavan?
Aldurazymeä valmistava lääkeyhtiö seuraa Aldurazymea saavia potilaita ja tarkastelee potilaiden infuusioon liittyviä reaktioita ja vasta- aineiden muodostumista.
Muita tietoja Aldurazymestä Euroopan komissio myönsi Genzyme Europe B. V. - yhtiölle koko Euroopan unionin alueella voimassa olevan myyntiluvan Aldurazymea varten 10. kesäkuuta 2003.
Rekisteritiedot Aldurazymen nimeämisestä harvinaislääkkeeksi ovat tässä Aldurazymeä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12 - 2007.
©EMEA 2008
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 655
EUROOPAN JULKINEN ARVIOINTIKERTOMUS (EPAR)
COMPETACT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Competact on?
Pitkänomaiset ja valkoiset Competact- tabletit sisältävät kahta vaikuttavaa ainetta, jotka ovat pioglitatsoni (15 mg) ja metformiinihydrokloridi (850 mg).
Mihin Competactia käytetään?
Competactia käytetään (erityisesti ylipainoisilla) potilailla, joilla on insuliinista riippumaton diabetes (tyypin 2 diabetes).
Competactia käytetään potilailla, jotka eivät saavuta tyydyttävää hoitotasapainoa pelkällä metformiinilla (diabeteslääke) suurimmalla mahdollisella annostuksella.
Competactia saa vain lääkärin määräyksestä.
Kuinka Competactia käytetään?
Competactin tavanomainen annostus on yksi tabletti kahdesti päivässä.
Pelkästä metformiinista Competactiin vaihtavien potilaiden saattaa olla tarpeen lisätä lääkitykseensä vaiheittain pioglitatsonia kunnes 30 mg: n päiväannos on saavutettu.
Tarvittaessa on mahdollista siirtyä suoraan metformiinista Competactiin.
Competactin ottaminen ruokailun yhteydessä tai heti sen jälkeen voi vähentää metformiinin aiheuttamia vatsavaivoja.
Iäkkäämpien potilaiden pitäisi huolehtia munuaistoimintansa säännöllisestä seurannasta.
Miten Competact vaikuttaa?
Tyypin 2 diabetes on sairaus, jossa haima ei tuota riittävästi insuliinia säätelemään verensokeria.
Compatact sisältää kahta vaikuttavaa ainetta, jotka toimivat eri tavoin.
Pioglitatsoni herkistää (rasva -, lihas - ja maksa -) soluja insuliinille, minkä ansiosta elimistö saa tuottamastaan insuliinista paremman hyödyn.
Metformiini vaikuttaa pääasiallisesti estämällä glukoosintuotantoa ja vähentämällä sen imeytymistä suolistossa.
Näiden kahden vaikuttavan aineen vaikutuksesta verensokeri laskee, mikä auttaa saavuttamaan hoitotasapainon 2- tyypin diabeteksessa.
Miten Competactia on tutkittu?
EU on hyväksynyt pioglitatsonin yksinään nimellä Actos käytettäväksi metformiinin kanssa 2- tyypin diabetesta sairastavilla potilailla, joilla ei saavuteta tyydyttävää hoitotasapainoa pelkän metformiinin avulla.
Kolmea tutkimusta, joissa tutkittiin Actosin käyttöä erillisinä tabletteina metformiinin kanssa, käytettiin tukemaan Compatactin käyttöä samaan hoitoaiheeseen.
Tutkimukset kestivät 4 kuukaudesta 2 vuoteen ja niissä oli mukana 1 305 potilasta, jotka saivat yhdistelmähoitoa.
Mitatut veren HbA1c - tasot osoittavat, miten hyvin veren glukoosipitoisuus on tasapainossa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Competactista on havaittu tutkimuksissa?
Kaikissa tutkimuksissa havaittiin, että 30 mg: n pioglitatsoniannoksen lisääminen metformiiniin paransi verensokerin hallintaa ja HbA1c - tasoja, jotka laskivat 0, 64 – 0, 89% verrattuna yksinomaan metformiinilla saavutettuihin arvoihin.
Mitä riskejä Competactiin liittyy?
Competactin yleisimmät sivuvaikutukset (esiintyy yhdestä kymmeneen potilaalla sadasta) ovat anemia (punasolujen alhainen määrä), näköhäiriöt, painonnousu, artralgia (nivelkipu), päänsärky, hematuria (verivirtsaisuus), erektiohäiriöt.
Pakkausselosteessa on luettelo kaikista Competactin ilmoitetuista sivuvaikutuksista.
Henkilöt, jotka voivat olla yliherkkiä (allergisia) pioglitatsonille, metformiinille tai jollekin muulle lääkkeen ainesosalle, eivät saa käyttää Competactia, eivätkä myöskään henkilöt, joilla on sydänvika tai ongelmia maksan tai munuaisten toiminnassa.
Competactia eivät saa myöskään käyttää potilaat, joilla on jokin sellainen sairaus, joka aiheuttaa kudosten hapenpuutetta, kuten esim. äskettäin koettu sydänkohtaus tai shokki.
Competactia ei saa käyttää alkoholimyrkytyksen yhteydessä, diabeettisessa ketoasidoosissa (korkeat ketonitasot), mahdollisesti munuaisiin vaikuttavissa sairaustiloissa eikä myöskään rintaruokinnan aikana.
Täydellinen luettelo rajoituksista on pakkausselosteessa.
Miksi Competact on hyväksytty?
Lääkevalmistekomitea (CHMP) katsoi, että pioglitatsonin ja metformiinin tehokkuus 2- tyypin diabeteksen hoidossa on osoitettu ja että Competact yksinkertaistaa hoitamista ja parantaa hoitovastetta, silloin kun on tarpeen antaa vaikuttavien aineiden yhdistelmää.
Lääkevalmistekomitea (CHMP) katsoi, että Competactin edut 2- tyypin diabeteksen hoidossa ovat suuremmat kuin sen haittavaikutukset.
CHMP suositteli myyntiluvan myöntämistä Competactille.
Muita tietoja Competactista Euroopan komissio myönsi Takeda Global Research and Development Centre (Europe) Ltd: lle koko Euroopan unionin alueella voimassa olevan myyntiluvan Competactia varten 28. heinäkuuta 2006.
Competactia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi kesäkuussa 2006.
©EMEA 2006
2/ 2
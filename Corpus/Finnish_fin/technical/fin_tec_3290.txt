# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 102
EUROOPAN JULKINEN ARVIOINTILAUSUNTO (EPAR)
AVONEX
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Avonex on?
Avonex on injektiokuiva- aine ja injektiopullossa oleva liuotin, joista tehdään injektioliuos, sekä injektioliuos esitäytetyssä ruiskussa.
Kussakin injektiopullossa ja ruiskussa on 30 mikrogrammaa (6 miljoonaa kansainvälistä yksikköä) vaikuttavaa ainetta beetainterferoni- 1a: ta.
Mihin Avonexia käytetään?
Avonexia annetaan seuraaville ryhmille: • Potilaat, joilla on aaltomaisesti ilmenevä (relapsoivan) multippeliskleroosi (MS- tauti).
Tämä on MS- taudin tyyppi, jossa potilaalla on pahenemisvaiheita (relapseja) oireettomien kausien välillä.
Avonex hidastaa toimintakyvyttömyyden etenemistä ja vähentää pahenemisvaiheiden määrää. • Potilaat, joilla on ilmennyt ensimmäistä kertaa MS- taudin oireita, jotka ovat riittävän vakavia hoidettavaksi injisoitavilla kortikosteroideilla (tulehduslääke).
Avonexia käytetään, jos potilaalla arvioidaan olevan suuri riski sairastua MS- tautiin.
Ennen Avonexin käyttöä lääkäreiden on suljettava pois muut syyt oireisiin.
Avonexia annetaan vähintään 12- vuotiaille potilaille.
Lääkevalmistetta saa vain lääkärin määräyksestä.
Miten Avonexia käytetään?
Avonex- hoito on aloitettava MS- taudin hoitoon perehtyneen lääkärin valvonnassa.
Suositeltu Avonex - annos on 30 mikrogrammaa ruiskeena lihakseen kerran viikossa.
Jotta potilaiden olisi helpompi sopeutua hoitoon, lääkäri voi suositella hoidon aloittamista noin puolella annoksella kerran viikossa ennen annoksen lisäämistä täyteen määrään.
Näin voidaan tehdä vain esitäytetyllä ruiskulla, kun se varustetaan erityisellä ruiskuun kiinnitettävällä välineellä, jonka avulla potilas saa ruisketta annettaessa vain noin puolet annoksesta.
Ruiske on syytä antaa eri kohtaan joka viikko.
Potilaat voivat pistää Avonex- ruiskeen itse, jos he ovat saaneet siihen asianmukaisen opastuksen.
Ensimmäisinä hoitokuukausina mahdollisesti ilmenevien flunssankaltaisten oireiden vähentämiseksi potilas voi käyttää kuumetta ehkäisevää kipulääkettä ennen injektiota sekä 24 tunnin ajan sen jälkeen.
Avonex- hoito on keskeytettävä, jos potilaalle kehittyy etenevä (paheneva) MS- tauti.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Avonex vaikuttaa?
MS- tauti on hermosairaus, jossa tulehdus tuhoaa hermoja suojaavan kuoren.
Tästä käytetään nimitystä demyelinaatio.
Avonexin vaikuttava aine beetainterferoni- 1a kuuluu interferonien ryhmään.
Interferonit ovat kehon tuottamia luontaisia aineita, jotka auttavat kehoa torjumaan esimerkiksi virusten aiheuttamia tulehduksia.
Avonexin tarkkaa vaikutusmekanismia MS- taudin hoidossa ei vielä tunneta, mutta beetainterferoni näyttää rauhoittavan immuunijärjestelmää ja ehkäisevän MS- taudin pahenemisvaiheita.
Beetainterferoni- 1a: ta tuotetaan yhdistelmä- DNA- tekniikalla.
Sitä tuottaa solu, joka siihen lisätyn geenin (DNA) avulla voi tuottaa beetainterferoni- 1a: ta.
Keinotekoisesti tuotettu beetainterferoni- 1a vaikuttaa samalla tavalla kuin luontaisesti tuotettu beetainterferoni.
Miten Avonexia on tutkittu?
Avonexia on tutkittu kolmessa päätutkimuksessa.
Ensimmäisessä tutkimuksessa Avonexia verrattiin lumelääkkeeseen 301: llä relapsoivaa MS- tautia sairastavalla potilaalla, joilla oli ollut vähintään kaksi relapsia viimeisten kolmen vuoden aikana tai vähintään yksi relapsi vuodessa, jos sairaus oli ollut heillä vähemmän kuin kolme vuotta.
Hoitoa jatkettiin enintään kaksi vuotta.
Tehon pääasiallisena mittana oli niiden potilaiden lukumäärä, joiden toimintakyky heikkeni.
Toisessa tutkimuksessa verrattiin 60 mikrogramman annoksen tehokkuutta 30 mikrogramman annokseen 802 potilaalla.
Kolmanteen tutkimukseen osallistui 383 potilasta, joilla oli ollut yksi demyelinaatiovaihe.
Siinä verrattiin Avonexin tehoa lumelääkkeen tehoon toisen tapahtuman ilmaantumisriskin pienenemisessä.
Yritys ei ole suorittanut mitään virallisia tutkimuksia alle 16- vuotiailla potilailla.
Se on kuitenkin esittänyt tietoja julkaistuista tutkimuksista Avonexin käytöstä 12– 18- vuotiailla potilailla.
Mitä hyötyä Avonexista on havaittu tutkimuksissa?
Ensimmäisessä tutkimuksessa toimintakyky heikkeni 22 prosentilla Avonexia saaneista ja 35 prosentilla lumelääkettä saaneista relapsoivaa MS- tautia sairastavista potilaista.
Toinen tutkimus osoitti, ettei kyseisten kahden annoksen välillä ole eroa tehokkuudessa.
Kolmannessa tutkimuksessa toisen demyelinaatiotapahtuman arvioitu riski oli pienempi Avonexia saaneilla potilailla kuin lumelääkettä saaneilla potilailla:
Avonexia saaneilla toisen tapahtuman riski kahden vuoden kuluessa oli 21 prosenttia ja kolmen vuoden kuluessa 35 prosenttia, kun lumelääkettä saaneilla riski kahden vuoden kuluessa oli 39 prosenttia ja kolmen vuoden kuluessa 50 prosenttia.
Julkaistut tutkimukset 12– 18- vuotiaista osoittivat, että relapsien esiintyminen väheni.
Tämä voi johtua Avonex- hoidosta.
Mitä riskejä Avonexiin liittyy?
Yleisimpiä Avonexin sivuvaikutuksia (useammalla kuin 1 potilaalla 10: stä) ovat päänsärky, flunssan kaltaiset oireet, kuume, vilunväreet ja hikoilu.
Nämä sivuvaikutukset vähenevät hoidon jatkuessa.
Lapsilla sivuvaikutukset ovat samanlaisia.
Pakkausselosteessa on luettelo kaikista Avonexin ilmoitetuista sivuvaikutuksista.
Avonexia ei saa antaa henkilöille, jotka ovat yliherkkiä (allergisia) luontaiselle tai yhdistelmä- DNA - tekniikalla tuotetulle beetainterferonille, ihmisen albumiinille tai jollekin muulle Avonexin aineosalle.
Esitäytetty ruisku ei sisällä ihmisen albumiinia.
Avonex- hoitoa ei saa aloittaa raskauden aikana.
Jos nainen tulee raskaaksi Avonex- hoidon aikana, hänen on käännyttävä lääkärin puoleen.
Avonexia ei myöskään saa antaa potilaille, jotka kärsivät vakavasta masennuksesta ja/ tai joilla on itsemurhaan liittyviä ajatuksia.
Miksi Avonex on hyväksytty?
Lääkevalmistekomitea (CHMP) katsoi, että Avonexin hyöty on sen riskejä suurempi hoidettaessa potilaita, joilla on diagnosoitu relapsoiva MS- tauti tai joilla on ollut yksittäinen demyelinaatiovaihe, johon liittyy niin vakava aktiivinen inflammatorinen prosessi, että sitä on syytä hoitaa laskimoon annettavilla kortikosteroideilla.
Lääkevalmistekomitea suositteli myyntiluvan myöntämistä Avonexia varten.
2/ 3 Avonexia varten myönnettiin myyntilupa alun perin poikkeuksellisissa olosuhteissa, koska lääkevalmisteesta sai tuolloin tieteellisistä syistä vain vähän tietoa.
Yhtiön toimitettua pyydetyt lisätiedot poikkeukselliset olosuhteet päättyivät 22. maaliskuuta 2006.
Muita tietoja Avonexista Euroopan komissio myönsi Avonexia varten koko Euroopan unionin alueella voimassa olevan myyntiluvan 13. maaliskuuta 1997.
Myyntilupa uusittiin 13. maaliskuuta 2002 ja 13. maaliskuuta 2007.
Myyntiluvan haltija on Biogen Idec Limited.
Avonexia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
3/ 3
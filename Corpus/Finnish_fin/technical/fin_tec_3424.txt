# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 101
EUROOPAN JULKINEN ARVIOINTILAUSUNTO (EPAR)
BONDRONAT
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Bondronat on?
Bondronat on lääke, joka sisältää vaikuttavana aineena ibandronihappoa.
Sitä saa tiivisteenä, josta valmistetaan tiputusliuos, sekä 50 mg: n tabletteina.
Mihin Bondronatia käytetään?
Bondronatia käytetään • tiputuksena tai tabletteina luustoon liittyvien tapahtumien (murtumien tai hoitoa vaativien komplikaatioiden) ehkäisemiseksi potilailla, joilla on rintasyöpä ja luuetäpesäkkeitä (syövän edettyä luuhun); • tiputuksena kasvainten aiheuttaman hyperkalsemian (veren suuren kalsiumpitoisuuden) hoitamiseksi.
Lääkevalmistetta saa vain lääkärin määräyksestä.
Miten Bondronatia käytetään?
Bondronat- hoito tulee aloittaa ainoastaan syövän hoidosta kokemusta saaneen lääkärin valvonnassa.
Luustoon liittyvien tapahtumien ehkäisemiseksi rintasyövästä ja luuetäpesäkkeistä kärsiville potilaille Bondronatia annetaan joko 6 mg: n tiputuksena, joka kestää vähintään 15 minuuttia, kolmen tai neljän viikon välein tai tabletteina yksi kappale päivässä.
Tabletti on otettava aina, kun potilas on ollut syömättä vähintään kuusi tuntia yön yli ja vähintään 30 minuuttia ennen päivän ensimmäistä ruokaa tai juomaa.
Tabletin kanssa otetaan täysi lasi puhdasta vettä, joka nautitaan potilaan seistessä tai istuessa.
Potilas ei saa olla makuulla tuntiin tabletin oton jälkeen.
Kasvainten aiheuttaman hyperkalsemian hoitoon Bondronatia otetaan tiputuksena 2 tai 4 mg riippuen siitä, onko potilaan hyperkalsemia lievä (alle 3 mmol/ l) vai vakava (yli 3 mmol/ l).
Tämä normaalisti palauttaa veren kalsiumpitoisuuden normaalille tasolle seitsemän päivän kuluessa.
Miten Bondronat vaikuttaa?
Bondronatin vaikuttava aine ibandronihappo kuuluu bisfosfonaatteihin.
Se pysäyttää osteoklastien, luukudoksen hajottamiseen osallistuvien solujen, toiminnan kehossa.
Tämä vähentää luukatoa.
Kasvaimista kärsivillä potilailla voi olla veressä suuria määriä kalsiumia, jota vapautuu luista.
Ehkäisemällä luiden hajoamista ibandronihappo auttaa vähentämään vereen vapautuvan kalsiumin määrää.
Luukadon vähentäminen auttaa myös vähentämään luunmurtumien todennäköisyyttä, mistä on hyötyä luuetäispesäkkeistä kärsivien rintasyöpäpotilaiden luunmurtumien ehkäisemisessä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Bondronatia on tutkittu?
Bondronatia on tutkittu syövästä johtuvan hyperkalsemian hoidossa kolmessa neliviikkoisessa tutkimuksessa, joihin osallistui yhteensä 343 potilasta.
Bondronatia ei verrattu mihinkään muuhun hoitoon.
Tehokkuuden päämittana oli muutos veren kalsiumpitoisuudessa.
Bondronatin tehoa luukomplikaatioiden ehkäisemisessä rintasyövästä ja luueteispesäkkeistä kärsivillä potilailla on tutkittu 1 312 potilaalla kolmessa tutkimuksessa, joista yhdessä käytettiin tiputusta (466 potilasta) ja kahdessa tabletteja (846 potilasta).
Kaikissa kolmessa tutkimuksessa verrattiin Bondronatia lumelääkitykseen 96 viikon aikana.
Tehokkuuden päämitta perustui uusien luukomplikaatioiden määrään.
Näihin kuuluivat nikamamurtumat, muut luunmurtumat ja kaikki luukomplikaatiot, jotka edellyttivät joko sädehoitoa tai leikkausta.
Mitä hyötyä Bondronatista on havaittu tutkimuksissa?
Bondronat oli tehokas syövästä aiheutuneen hyperkalsemian hoidossa.
Noin puolesta kahteen kolmannekseen potilaista tehosi 2 mg: n Bondronat- annos, jolloin veren kalsiumpitoisuus palasi normaalille tasolle.
Noin kolmeen neljännekseen potilaista tehosi 4 mg: n annos.
Bondronat oli lumelääkitystä tehokkaampi luukomplikaatioiden määrällä mitattuna.
Bondronat - tiputusta tai - tabletteja saavilla potilailla uusien luukomplikaatioiden kehittyminen kesti kauemmin kuin lumelääkitystä saavilla potilailla (50– 76 viikkoa verrattuna 33– 48 viikkoon).
Bondronat vähensi luukomplikaatioiden riskiä noin 40% lumelääkitykseen verrattuna.
Mitä riskejä Bondronatiin liittyy?
Bondronatin yleisin sivuvaikutus (useammalla kuin yhdellä potilaalla kymmenestä) on kuume.
Pakkausselosteessa on luettelo kaikista Bondronatin ilmoitetuista sivuvaikutuksista.
Bondronatia ei saa antaa henkilöille, jotka saattavat olla yliherkkiä (allergisia) ibandronihapolle tai jollekin muulle ainesosalle tai muille bisfosfonaateille.
Bondronatia ei saa antaa lapsille.
Bondronatia kuten muitakin bisfosfonaatteja ottavilla potilailla saattaa olla leuassa osteonekroosin (luukudoksen kuolemisen) riski.
Miksi Bondronat on hyväksytty?
Lääkevalmistekomitea (CHMP) katsoi, että Bondronatin hyöty on sen riskejä suurempi luukomplikaatioiden (patologiset murtumat, sädehoitoa tai leikkausta vaativat luukomplikaatiot) ehkäisyssä rintasyövästä ja luuetäpesäkkeistä kärsivillä potilailla sekä hoidettaessa kasvainten aiheuttamaa hyperkalsemiaa, jossa on tai ei ole etäpesäkkeitä.
Komitea suositteli myyntiluvan myöntämistä Bondronatia varten.
Muita tietoja Bondronatista:
Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan Bondronatia varten 25. 6. 1996.
Myyntilupa uusittiin 25. 6. 2001 ja 25. 6. 2006.
Bondronatia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
2/ 2
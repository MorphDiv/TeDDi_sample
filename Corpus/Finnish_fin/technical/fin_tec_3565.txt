# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 898
EUROOPAN JULKINEN ARVIOINTILAUSUNTO (EPAR)
EVICEL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Evicel on?
Evicel on lääke, jota käytetään hemostaattina (liimana).
Sitä on saatavana kahtena liuoksena, joista toinen sisältää vaikuttavana aineena fibrinogeeniä (50 – 90 mg/ ml) ja toinen trombiinia (800– 1200 KY/ ml).
Mihin Eviceliä käytetään?
Kirurgit käyttävät Eviceliä paikallisen verenvuodon vähentämiseen, kun tavanomaiset tekniikat eivät ole riittäviä.
Eviceliä voidaan myös käyttää ommelten (tikkien) lisäksi verisuonikirurgiassa.
Lääkevalmistetta saa vain lääkärin määräyksestä.
Miten Eviceliä käytetään?
Eviceliä saa käyttää vain kokenut kirurgi.
Ennen käyttöä Evicelin kaksi liuosta sekoitetaan keskenään erityistä lääkkeen mukana toimitettavaa välinettä käyttäen.
Sen jälkeen Eviceliä tiputetaan tai ruiskutetaan haavan pinnalle, kunnes se muodostaa ohuen kerroksen.
Evicelin käyttömäärään vaikuttavat monet tekijät.
Näitä ovat kirurgisen toimenpiteen tyyppi, haavan koko ja käyttökertojen määrä.
Eviceliä ei suositella käytettäväksi lapsilla, koska tiedot sen turvallisuudesta ja tehokkuudesta tässä ikäryhmässä ovat liian rajalliset.
Miten Evicel vaikuttaa?
Evicelin vaikuttavat aineet, fibrinogeeni ja trombiini, ovat ihmisen plasmasta (veren nestemäinen osa) saatavia luonnollisia aineita.
Kun vaikuttavat aineet sekoitetaan keskenään, trombiini pilkkoo fibrinogeenin pienempiin osiin, joita kutsutaan fibriineiksi.
Sen jälkeen fibriinit kasaantuvat ja muodostavat fibriinihyytymän, joka auttaa haavaa paranemaan ehkäisten verenvuotoa.
Miten Eviceliä on tutkittu?
Evicelin vaikutuksia testattiin ensin kokeellisissa malleissa ennen ihmisillä tutkimista.
Koska Evicelin trombiiniliuosta käytetään myös toisessa lääkkeessä, Quixilissa, jolla on myyntilupa 14 Euroopan maassa, yhtiö käytti joitakin Quixilista saatuja tietoja tukemaan Evicelin käyttöä.
Evicelin tehokkuutta on tutkittu kahdessa päätutkimuksessa, joihin osallistui yhteensä 282 potilasta.
Ensimmäisessä tutkimuksessa verrattiin Evicelin tehokkuutta käsin puristamiseen verenvuodon vähentämiseksi verisuonikirurgisessa toimenpiteessä.
Tehokkuuden pääasiallisena mittana oli niiden
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. potilaiden määrä, joilla ei esiintynyt lainkaan verenvuotoa (hemostaasi) hoidetussa kohdassa neljän minuutin kuluttua Evicelin saamisesta tai käsin puristamisesta.
Toisessa tutkimuksessa verrattiin Evicelin tehokkuutta Surgicelin (materiaali, jota käytetään verenvuodon hallinnassa) tehokkuuteen verenvuodon vähentämisessä vatsaleikkauksissa (vatsan alueen elinten leikkauksissa).
Tehokkuuden pääasiallisena mittana oli niiden potilaiden määrä, joilla ei esiintynyt lainkaan verenvuotoa hoitokohdassa 10 minuuttia Evicelin tai Surgicelin käytön jälkeen.
Mitä hyötyä Evicelistä on havaittu tutkimuksissa?
Evicel vähensi verenvuotoa käyttökohteessa vertailuhoitoja tehokkaammin.
Verisuonikirurgisessa toimenpiteessä 85 prosentilla potilaista ei esiintynyt verenvuotoa kohdassa neljän minuutin kuluttua Evicelin saamisesta (64: lla 75 potilaasta); vastaava tulos oli 39 prosenttia käsin puristamalla hoidetuista potilaista (28: lla 72 potilaasta).
Vatsakirurgisessa toimenpiteessä 95 prosentilla potilaista ei esiintynyt verenvuotoa 10 minuutin kuluttua Evicel- hoidon saamisesta (63: lla 66 potilaasta) verrattuna 81 prosenttiin Surgicelilla hoidetuista potilaista (56: lla 69 potilaasta).
Mitä riskejä Eviceliin liittyy?
Kuten muut hemostaatit, Evicel saattaa aiheuttaa allergisen reaktion.
Harvinaisissa tapauksissa potilaille saattaa myös kehittyä vasta- aineita Evicelin proteiineille, mikä voi häiritä veren hyytymistä.
Verisuoni saattaa tukkeutua, jos Eviceliä ruiskutetaan tahattomasti verisuoneen.
Pakkausselosteessa on luettelo kaikista Evicelin ilmoitetuista sivuvaikutuksista.
Eviceliä ei saa antaa potilaille, jotka saattavat olla yliherkkiä (allergisia) fibrinogeenille, trombiinille tai jollekin muulle valmisteen sisältämälle aineelle.
Sitä ei saa antaa ruiskeena verisuoneen.
Miksi Evicel on hyväksytty?
Lääkevalmistekomitea (CHMP) katsoi, että Evicelin hyöty on sen haittoja suurempi tukihoitona leikkauksissa verenvuodon vähentämiseksi, kun tavanomaiset tekniikat eivät ole siinä riittäviä, sekä ommelten tukena veren hyytymistä varten verisuonikirurgiassa.
Komitea suositteli myyntiluvan myöntämistä Eviceliä varten.
Muita tietoja Evicelistä Euroopan komissio myönsi Omrix Biopharmaceuticals S. A.: lle koko Euroopan unionin alueella voimassa olevan myyntiluvan Eviceliä varten 6. 10. 2008.
Eviceliä koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 08- 2008.
2/ 2
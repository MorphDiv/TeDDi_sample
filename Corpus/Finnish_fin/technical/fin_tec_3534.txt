# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 955
EUROOPAN JULKINEN ARVIOINTILAUSUNTO (EPAR)
ROACTEMRA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä RoActemra on?
RoActemra on konsentraatti, joka sekoitetaan liuokseksi infuusiota (suoneen tiputusta) varten.
Se sisältää vaikuttavana aineena tosilitsumabia.
Mihin RoActemraa käytetään?
RoActemraa käytetään aikuispotilaiden kohtalaisen tai vaikean aktiivisen nivelreuman (immuunijärjestelmän sairaus, joka aiheuttaa niveltulehduksen) hoitoon.
Sitä käytetään yhdessä metotreksaatin (toinen nivelreuman hoidossa käytettävä lääke) kanssa potilailla, joilla muut hoitomuodot, mukaan lukien perinteiset nivelreuman hoitoon käytetyt lääkevalmisteet (kuten metotreksaatti) tai tuumorinekroositekijän (TNF) estäjät eivät ole tuottaneet riittävää hoitovastetta tai jotka eivät siedä niitä.
RoActemraa voidaan käyttää yksin potilailla, jotka eivät voi ottaa metotreksaattia.
Lääkevalmistetta saa vain lääkemääräyksellä.
Miten RoActemraa käytetään?
RoActemra- hoidon saa aloittaa nivelreuman diagnosointiin ja hoitoon perehtynyt lääkäri.
RoActemraa annetaan neljän viikon välein tunnin kestävänä infuusiona.
Suositeltu annos on 8 mg painokiloa kohden.
Vähimmäisannos on 480 mg, eikä yli 1200 mikrogramman annoksia ei ole testattu.
RoActemra - tai metotreksaattiannosta on ehkä muutettava tai hoito on keskeytettävä potilailla, joilla ilmenee maksaan tai veriarvoihin liittyviä ongelmia.
Lääkäreiden on seurattava tarkasti sellaisten potilaiden munuaisia, joilla on kohtalaisia tai vaikeita munuaisten toimintahäiriöitä.
RoActemra- hoitoa saaville potilaille on annettava erityinen varoituskortti, jossa on yhteenveto lääkevalmisteen turvallisuustiedoista.
Miten RoActemra vaikuttaa?
RoActemran vaikuttava aine tosilitsumabi on monoklonaalinen vasta- aine.
Monoklonaalinen vasta - aine on vasta- aine (eräänlainen proteiini), joka on suunniteltu tunnistamaan ja sitomaan erityisen kehosta löytyvän rakenteen (antigeenin).
Tosilitsumabi on suunniteltu kiinnittymään lähettimolekyylin (sytokiini) reseptoriin interleukiini - 6- proteiinissa.
Tämä lähetti on yhteydessä tulehduksen syntymiseen, ja sitä esiintyy nivelreumaa sairastavilla potilailla korkeina pitoisuuksina.
Tosilitsumabi vähentää tulehdusta ja muita nivelreuman oireita estämällä interleukiini- 6: tta kiinnittymästä reseptoreihinsa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Miten RoActemraa on tutkittu?
RoActemran vaikutuksia testattiin ensin kokeellisilla malleilla ennen ihmisillä tutkimista.
RoActemraa on tutkittu viidessä päätutkimuksessa, joissa oli mukana yhteensä yli 4 000 kohtalaista tai vaikeaa nivelreumaa sairastavaa aikuista.
Neljässä tutkimuksessa RoActemraa verrattiin lumelääkitykseen.
Kolmessa näistä tutkimuksista lääkkeet annettiin epäonnistuvan metotreksaattihoidon tai muun perinteisen nivelreumalääkkeen lisäksi yhteensä yli 3 000 potilaalle.
Neljännessä tutkimuksessa lääkkeet annettiin yhdessä metotreksaatin kanssa 498 potilaalle, joilla aiempi hoito tuumorinekroositekijän (TNF) estäjällä ei tuottanut riittävää hoitovastetta.
Viidennessä tutkimuksessa verrattiin RoActemraa yksin käytettynä metotreksaattiin yhteensä 673 potilaalla.
Kaikissa viidessä tutkimuksessa tehon pääasiallisena mittana oli niiden potilaiden määrä, joilla hoito tuotti hoitovasteen kuuden kuukauden jälkeen.
Hoitovasteeksi määriteltiin oireiden väheneminen vähintään 20% nivelreuman vakioasteikolla mitattuna.
Yhteensä 2 439 näihin tutkimuksiin osallistunutta potilasta osallistui kahteen jatkotutkimukseen, jossa tarkasteltiin RoActemra- hoidon pitkäaikaisia vaikutuksia.
Mitä hyötyä RoActemrasta on havaittu tutkimuksissa?
RoActemra vähensi nivelreuman oireita vertailulääkkeitä tehokkaammin.
Kolmessa tutkimuksessa, johon osallistui potilaita, joilla metotreksaattihoito tai muu perinteinen nivelreumahoito ei tuottanut riittävää hoitovastetta, hoito tehosi noin neljä kertaa todennäköisemmin potilaisiin, jotka ottivat lisäksi myös hyväksytyn annoksen RoActemraa, kuin lumelääkettä lisäksi ottaneisiin potilaisiin.
Tutkimuksessa, johon osallistui potilaita, joilla hoito tuumorinekroositekijän estäjällä ei tuottanut riittävää hoitovastetta, hoito tehosi RoActemraa ja metotreksaattia saaneisiin potilaisiin noin yhdeksän kertaa todennäköisemmin kuin lumelääkettä saaneisiin potilaisiin.
Viidennestä tutkimuksesta ilmeni, että hoito tehosi ainoastaan RoActemraa saaneisiin potilaisiin todennäköisemmin kuin potilaisiin, jotka saivat ainoastaan metotreksaattia.
Pitkäaikaistutkimukset osoittivat, että RoActemran tuottama hoitovaste kestää vähintään vuoden.
Mitä riskejä RoActemraan liittyy?
RoActemran yleisimpiä sivuvaikutuksia (useammalla kuin yhdellä potilaalla kymmenestä) ovat ylähengitystieinfektiot (vilustumiset).
Pakkausselosteessa on luettelo kaikista RoActemran ilmoitetuista sivuvaikutuksista.
RoActemraa ei saa antaa potilaille, jotka saattavat olla yliherkkiä (allergisia) tosilitsumabille tai jollekin muulle valmisteen sisältämälle aineelle.
Sitä ei saa antaa potilaille, joilla on aktiivinen, vaikea infektio.
Lääkärin on seurattava potilasta tarkasti hoidon aikana ilmenevän infektion varalta ja määrättävä RoActemraa varoen potilaille, joilla on ollut toistuvia tai pitkäaikaisia infektioita tai sairauksia, jotka saattavat lisätä infektioriskiä, kuten divertikuliitti (suolistoon vaikuttava sairaus) tai diabetes.
Miksi RoActemra on hyväksytty?
Lääkevalmistekomitea (CHMP) katsoi, että RoActemran hyödyt ovat sen riskejä suuremmat yhdessä metotreksaatin kanssa käytettynä kohtalaisen tai vaikean aktiivisen nivelreuman hoidossa aikuispotilailla, joilla aikaisempi hoito yhdellä tai useammalla tautiprosessia hidastavalla reumalääkkeellä tai tuumorinekroositekijän (TNF) antagonisteilla ei ole tuottanut riittävää hoitovastetta tai jotka eivät siedä niitä, tai monoterapiana tapauksissa, joissa potilas ei siedä metotreksaattia tai joihin jatkuva metotreksaattihoito ei sovellu.
Komitea suositteli myyntiluvan myöntämistä RoActemraa varten.
Miten voidaan varmistaa RoActemran turvallinen käyttö?
RoActemraa valmistava yhtiö toimittaa lääkäreille, sairaanhoitajille ja potilaille tietopaketin ennen lääkkeen saattamista markkinoille kussakin jäsenvaltioissa.
Paketit sisältävät tietoa RoActemran turvallisuudesta ja siitä, miten sitä pitäisi antaa potilaille.
Muita tietoja RoActemrasta Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan RoActemraa varten 16. tammikuuta 2009.
RoActemraa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 717
EUROOPAN JULKINEN ARVIOINTILAUSUNTO (EPAR)
REVLIMID
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Revlimid on?
Revlimid on lääke, jonka vaikuttava aine on lenalidomidi.
Sitä saa kapseleina (valkoinen 5 mg, sinivihreä ja keltainen 10 mg, sininen ja valkoinen 15 mg sekä valkoinen 25 mg).
Mihin Revlimidia käytetään?
Revlimid on syöpälääke.
Sitä käytetään yhdessä deksametasonin (tulehduslääke) kanssa sellaisten multippelia myeloomaa sairastavien aikuispotilaiden hoitoon, jotka ovat saaneet vähintään yhtä aiempaa hoitoa.
Multippeli myelooma on luuytimen plasmasolujen syöpä.
Koska multippelia myeloomaa sairastavia potilaita on vähän, tautia pidetään harvinaisena, ja Revlimid määriteltiin harvinaislääkkeeksi (harvinaisiin sairauksiin käytettävä lääke) 12. joulukuuta 2003.
Lääkevalmistetta saa vain lääkärin määräyksestä.
Miten Revlimidia käytetään?
Revlimid- hoito tulee aloittaa ja sitä tulee seurata multippelin myelooman hoitoon perehtyneiden lääkäreiden valvonnassa.
Revlimid otetaan 28 vuorokauden mittaisissa hoitosykleissä: potilas ottaa lääkettä kerran vuorokaudessa 21 vuorokauden ajan, minkä jälkeen seuraa seitsemän päivän lääkkeetön jakso.
Deksametasonia otetaan 40 mg kerran vuorokaudessa vuorokausina 1– 4, 9– 12 ja 17– 20 neljän ensimmäisen hoitosyklin ajan ja sen jälkeen hoitosyklin vuorokausina 1– 4.
Revlimidin suositeltu annos on 25 mg vuorokaudessa.
Annosta pienennetään tai hoito keskeytetään potilaan kunnon ja veren trombosyyttien (veren hyytymistä edistävä veren osa, verihiutale) ja neutrofiilien (valkoisten verisolujen tyyppi) määrän perusteella.
Annoksen tulee olla pienempi myös potilaille, joilla on kohtalaista tai vaikeaa munuaisten vajaatoimintaa.
Lisätietoja on valmisteyhteenvedossa (tämän EPAR- lausunnon liitteenä).
Revlimid otetaan suunnilleen samaan kellonaikaan joka päivä.
Kapselit niellään kokonaisina mieluiten veden kanssa.
Miten Revlimid vaikuttaa?
Revlimidin vaikuttava aine, lenalidomidi, on immuunivasteen muuntaja.
Se vaikuttaa immuunijärjestelmän (elimistön luonnollisen puolustusjärjestelmän) toimintaan.
Lenalidomidi tehoaa eri tavoin multippeliin myeloomaan: se häiritsee kasvainsolujen kehittymistä, estää verisuonten kasvua kasvaimessa ja stimuloi potilaan oman immuunijärjestelmän erikoistuneita soluja eliminoimaan syöpäsoluja.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Miten Revlimidia on tutkittu?
Revlimidin vaikutuksia testattiin ensin kokeellisissa malleissa ennen sen tutkimista ihmisillä.
Revlimidia tutkittiin kahdessa päätutkimuksessa, joihin osallistui 704 multippelia myeloomaa sairastavaa potilasta.
Niissä kummassakin Revlimidia verrattiin lumelääkkeeseen, kun kumpaakin otettiin yhdessä deksametasonin kanssa.
Tehokkuuden pääasiallisena mittana oli se, miten kauan kesti ennen kuin sairaus paheni.
Mitä hyötyä Revlimidista on havaittu tutkimuksissa?
Revlimid ehkäisi multippelin myelooman etenemistä lumelääkettä tehokkaammin.
Kummankin tutkimuksen tulokset osoittivat, että Revlimidilla hoidetuilla potilailla taudin etenemiseen kulunut aika oli keskimäärin 48, 3 viikkoa ja lumelääkettä saaneilla potilailla 20, 1 viikkoa.
Mitä riskejä Revlimidiin liittyy?
Revlimidin yleisimmät sivuvaikutukset (useammalla kuin yhdellä potilaalla kymmenestä) ovat neutropenia (neutrofiilien niukkuus), väsymys, voimattomuus, ummetus, lihaskrampit, trombosytopenia (verihiutaleniukkuus), anemia (punasolujen niukkuus), ripuli ja ihottuma.
Pakkausselosteessa on luettelo kaikista Revlimidin ilmoitetuista sivuvaikutuksista.
Lenalidomidin oletetaan olevan vahingollinen syntymättömälle lapselle.
Siksi Revlimidia ei saa antaa raskaana oleville naisille.
Sitä eivät liioin voi käyttää naiset, jotka voivat tulla raskaaksi, ellei ole varmistettu, ettei potilas ole hoitoa aloittaessaan raskaana eikä tule raskaaksi hoidon aikana tai pian sen päätyttyä.
Revlimidia eivät voi käyttää henkilöt, jotka ovat yliherkkiä (allergisia) lenalidomidille tai jollekin sen sisältämälle apuaineelle.
Pakkausselosteessa on luettelo kaikista rajoituksista.
Miksi Revlimid on hyväksytty?
Lääkevalmistekomitea (CHMP) katsoi, että deksametasoniin yhdistettynä Revlimidin hyödyt ovat sen riskejä suuremmat hoidettaessa multippelia myeloomaa sairastavia potilaita, jotka ovat saaneet vähintään yhtä aiempaa hoitoa.
Komitea suositteli myyntiluvan antamista Revlimidia varten.
Miten voidaan varmistaa Revlimidin turvallinen käyttö?
Revlimidia valmistava yhtiö laatii terveydenhoitoalan työntekijöille tarkoitetun tiedotuskirjeen ja koulutuspaketin sekä potilaille esitteen, jossa kerrotaan lääkkeen oletetusta haitallisuudesta syntymättömälle lapselle ja jossa annetaan ohjeet lääkkeen oikeasta ja turvallisesta käytöstä.
Se toimittaa potilaita varten kortteja, joiden avulla varmistetaan, että jokainen potilas ryhtyy tarvittaviin varotoimiin.
Kukin jäsenvaltio huolehtii siitä, että lääkäreille ja potilaille toimitetaan koulutusmateriaaleja ja kyseisiä kortteja.
Lisäksi yhtiö käynnistää kussakin jäsenvaltiossa raskaudenehkäisyohjelman ja kerää tietoja siitä, käytetäänkö valmistetta muuhun kuin sen hyväksyttyyn käyttöaiheeseen.
Revlimid- kapseleita sisältävissä pakkauksissa on myös varoitus lenalidomidin oletetusta haitallisuudesta syntymättömälle lapselle.
Muita tietoja Revlimidista Euroopan komissio myönsi Celgene Europe Limited - yhtiölle koko Euroopan unionin alueella voimassa olevan myyntiluvan Revlimidia varten 14. kesäkuuta 2007.
Yhteeveto harvinaislääkkeitä käsittelevän komitean Revlimidia koskevasta lausunnosta on tässä.
Revlimidia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 07- 2008
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 0133
EUROOPAN JULKINEN ARVIOINTILAUSUNTO (EPAR)
RECONCILE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten eläinlääkevalmistekomitea (CVMP) on arvioinut tehtyjä tutkimuksia ja päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Reconcile on?
Reconcile on eläinlääkevalmiste, joka sisältää vaikuttavana aineena fluoksetiinia.
Sitä on saatavilla pureskelutabletteina, jotka sisältävät 8, 16, 32 tai 64 mg fluoksetiinia.
Mihin Reconcilea käytetään?
Reconcilea käytetään yhdessä käytösterapian kanssa apuna käytöshäiriöisten (eroahdistus) koirien hoidossa, kun koirat ovat joutuneet eroon omistajistaan tai muista koirista tai pois tutusta kodistaan.
Nämä käytöshäiriöt saattavat ilmetä liiallisena haukkumisena tai ulvomisena, asiaankuulumattomana ulostamisena tai virtsaamisena sisätiloissa tai ympäristön tuhoamisena.
Reconcilea ei pidä käyttää ainoana hoitona vaan ainoastaan koirilla, jotka saavat myös käytösterapiaa.
Reconcile- tabletit annetaan kerran vuorokaudessa.
Annettavan tabletin vahvuus riippuu koiran painosta, niin että koiralle annetaan vuorokaudessa 1 - 2 mg fluoksetiinia painokiloa kohti.
Tabletit ovat pureskeltavia, ja ne voidaan antaa joko ruoan kanssa tai ilman ruokaa.
Miten Reconcile vaikuttaa?
Reconcilen vaikuttava aine, fluoksetiini, on selektiivinen serotoniinin takaisinoton estäjä (SSRI).
Se vaikuttaa estämällä välittäjäaine serotoniinin (5- hydroksitryptamiini) takaisinoton aivojen ja selkäytimen hermosoluissa.
Serotoniinin kaltaiset välittäjäaineet ovat kemiallisia aineita, jotka välittävät kemiallisia signaaleja hermosolusta toiseen.
Keskushermoston alhainen serotoniinimäärä voi liittyä masennukseen, ahdistukseen tai aggressiivisuuteen.
Estämällä serotoniinin takaisinoton hermosoluihin fluoksetiini pitää serotoniinin määrän korkeammalla.
Tämä saattaa parantaa koirien eroon liittyvien häiriöiden (käytöshäiriöiden) kliinisiä merkkejä.
Eroahdistuksesta kärsivän koiran hoidossa eläimen ei tule saada vain lääkehoitoa vaan myös käytösterapiaa.
Käytösterapia on hoidon tärkein osa.
Lääkehoidon ansiosta eläin voi kuitenkin toipua nopeammin.
Miten Reconcilea on tutkittu?
Reconcilea on tutkittu lemmikkikoirilla neljässä eri tutkimuksessa kahdeksan viikon ajan.
Yhdessä tutkimuksessa määritettiin tehokas Reconcile- annos.
Toisessa tutkimuksessa tutkittiin Reconcilen tehoa koirilla, joille annettiin myös käytösterapiaa, ja samankaltaisessa tutkimuksessa tarkasteltiin lääkevalmisteen tehoa koirilla, jotka eivät saaneet lisäksi käytösterapiaa.
Molemmissa tutkimuksissa verrattiin Reconcilen tehoa lumelääkitykseen 8 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. viikon aikana.
Viimeinen tutkimus tehtiin kenttäolosuhteissa.
Siihen osallistui suuri määrä koiria, joiden eroahdistusta hoidettiin eri eläinlääkäreiden vastaanotoilla tai klinikoilla kahdessa Euroopan maassa.
Kaikki koirat saivat käytösterapiaa, ja niitä hoidettiin joko Reconcilella tai klomipramiinilla (toinen lääkeaine, jota voidaan käyttää koirien eroon liittyvien häiriöiden hoidossa).
Tehon pääasiallinen mittari oli muutos yhdeksässä erilaisessa käytöspiirteessä, jotka katsotaan koirien eroahdistuksen tunnusomaisiksi merkeiksi.
Reconcilea annettiin kaikissa tutkimuksissa kerran vuorokaudessa ruoan kanssa tai ilman.
Mitä hyötyä Reconcilesta on havaittu tutkimuksissa?
Reconcile- tablettien antaminen suun kautta (1 - 2 mg fluoksetiinia vuorokaudessa painokiloa kohti) on tehokasta koirien eroahdistuksen hoidossa, kun niitä käytetään yhdessä käytösterapian kanssa.
Reconcile oli lumelääkettä tehokkaampaa, kun koirat saivat myös käytösterapiaa.
Teho oli vähäisempi, kun käytösterapiaa ei annettu.
Käytös parani viikon sisällä noin 42 prosentilla sekä Reconcilea että käytösterapiaa saaneista koirista, kun lumelääkettä (sekä käytösterapiaa) saaneiden koirien ryhmässä vastaava määrä oli vain 17%.
Fluoksetiinihoitoa saaneessa ryhmässä käytös parani enemmän koko hoitojakson aikana, ja kahdeksan viikon kuluttua käytös oli parantunut noin 72 prosentilla fluoksetiinihoitoa saaneista koirista (kokonaisvakavuusaste 50%).
Kenttätutkimuksesta ilmeni, että Reconcile oli yhtä tehokasta kuin klomipramiini.
Yhdessä käytösterapian kanssa Reconcile- hoito paransi huomattavasti koirien käytöstä haukkumista sekä asiaankuulumatonta ulostamista tai virtsaamista hoidettaessa.
Kahdeksan viikon jälkeen kahdessa eroahdistukseen liittyvässä käytöspiirteessä (asiaankuulumaton ulostaminen ja ympäristön tuhoaminen) fluoksetiinihoitoa saaneessa ryhmässä oli tapahtunut merkitsevää parantumista.
Kuusi viikkoa hoidon päättymisen jälkeen viisi yhdeksästä eroahdistukselle tunnusomaisesta käytöspiirteestä oli edelleen parantunut noin kolmanneksella hoitoa saaneista koirista.
Käytöshäiriöiden uusiutuminen hoidon jälkeisen vaiheen päättyessä oli fluoksetiinihoitoa saaneiden koirien ryhmässä hieman korkeampi (28%) kuin klomipramiinihoitoa saaneiden ryhmässä (23%).
Mitä riskejä Reconcileen liittyy?
Reconcilen yleisimmät sivuvaikutukset ovat ruokahaluttomuus ja letargia (reagoimattomuus).
Havaittiin myös virtsateiden toimintahäiriöitä (esim. virtsarakon tulehduksia, epäsäännöllistä virtsaamista ja epämukavuudentunnetta virtsatessa) ja merkkejä vaikutuksesta keskushermostoon (esim. koordinaation puute ja orientaatiohäiriöt).
Harvemmin havaittiin painon tai fyysisen kunnon alenemista, pupillien laajentumista ja harvoin myös kohtauksia.
Haittavaikutusriskin minimoimiseksi suositeltua Reconcile- annosta ei saa ylittää.
Pakkausselosteessa on luettelo kaikista Reconcilen ilmoitetuista sivuvaikutuksista.
Reconcile- tabletteja ei saa antaa alle 4 kg: n painoisille eikä epilepsiaa sairastaville koirille tai koirille, joilla on esiintynyt kohtauksia.
Reconcilea ei saa myöskään antaa koirille, jotka saattavat olla yliherkkiä (allergisia) fluoksetiinille tai jollekin muulle selektiiviselle serotoniinin takaisinoton estäjälle.
Koska Reconcilea ei ole testattu tiineillä tai imettävillä nartuilla, sen käyttöä ei suositella tiineyden tai imetyksen aikana.
Reconcile- tabletteja ei pidä käyttää samaan aikaan muiden lääkevalmisteiden kanssa, etenkään sellaisten lääkevalmisteiden kanssa, jotka saattavat vaikuttaa keskushermostoon.
Katso yksityiskohtaiset tiedot pakkausselosteesta.
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
Sivu 2/ 3 Tämä eläinlääkevalmiste on kehitetty erityisesti koirille, eikä sitä tule käyttää ihmisillä.
Jos otat vahingossa tätä lääkettä, sinun on viipymättä haettava lääkärinapua.
Ota pakkausseloste tai päällysmerkintä mukaan.
Miksi Reconcile on hyväksytty?
Eläinlääkevalmistekomitea (CVMP) katsoi, että Reconcilen edut ovat sen riskejä suuremmat käytettynä yhdessä käytösterapian kanssa apuna käytöshäiriöisten koirien hoidossa, kun häiriöt johtuvat erosta.
Se suositteli myyntiluvan myöntämistä Reconcilea varten.
Hyödyn ja riskien suhde esitetään tämän EPAR- arviointilausunnon kohdassa 6.
Muita tietoja Reconcilesta:
Euroopan komissio myönsi Eli Lilly and Company Ltd - yhtiölle koko Euroopan unionin
alueella
voimassa
olevan
myyntiluvan
Reconcilea varten 08. 07. 2008.
Myyntipäällysmerkinnässä on tieto lääkkeen reseptistatuksesta.
Tämä yhteenveto on päivitetty viimeksi toukokuussa 2008.
Sivu 3/ 3
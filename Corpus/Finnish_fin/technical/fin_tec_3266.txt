# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 535
EUROOPAN JULKINEN ARVIOINTIKERTOMUS (EPAR)
WILZIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen), tai ota yhteys lääkäriin tai apteekkiin.
Jos haluat CHMP: n suositusten perusteella lisätietoja, lue tieteellisen käsittelyn teksti (sisältyy myös arviointikertomukseen).
Mitä Wilzin on?
Wilzin on joko sininen kapseli (25 mg) tai oranssi kapseli (50 mg), jonka vaikuttavana aineena on sinkkiasetaattidihydraatti.
Mihin Wilziniä käytetään?
Wilziniä käytetään Wilsonin taudin hoitoon.
Wilsonin tauti on harvinainen periytyvä tauti, jossa potilailta puuttuu ravinnossa olevan kuparin poistamiseen tarvittava entsyymi ja heidän elimistössään on liikaa kuparia.
Kupari keräytyy ensin maksaan ja sitten muihin elimiin, kuten silmiin ja aivoihin.
Tästä on monenlaisia vaikutuksia, kuten maksasairauksia ja hermostovaurioita.
Wilzin määriteltiin 31. heinäkuuta 2001 harvinaislääkkeeksi, jota käytetään Wilsonin taudin hoitoon.
Lääkevalmistetta saa vain lääkemääräyksellä.
Miten Wilziniä käytetään?
Wilzin- hoito tulee aloittaa Wilsonin taudin hoitoon perehtyneen lääkärin valvonnassa.
Tavallinen annos aikuisilla on 50 mg kolme kertaa päivässä ja maksimiannos on 50 mg viisi kertaa päivässä.
Lapsilla käytetään pienempää annosta – lue pakkausseloste.
Wilziniä tulee ottaa tyhjään vatsaan, ainakin tuntia ennen ruokailua tai 2– 3 tuntia ruokailun jälkeen.
Wilzin- hoito on pitkäaikainen.
Kun hoito aloitetaan potilailla, joilla on jo taudin oireita, on tärkeää käyttää lisäksi muunlaista hoitoa (nk. kelatoivaa ainetta), koska Wilzinin vaikutuksen alkaminen kestää jonkin aikaa.
Miten Wilzin vaikuttaa?
Wilzinin vaikuttava aine on sinkki- kationi (positiivisesti varautunut sinkki), joka estää ravinnosta saatavan kuparin imeytymisen.
Wilzin aiheuttaa metallotioneiinin (proteiini) tuotantoa.
Metallotioneiini sitoo kuparia ja estää sen joutumista vereen.
Tällöin sitoutunut kupari poistuu elimistöstä ulosteeseen.
Elimistössä olevan kuparin vähentyminen lievittää taudin oireita.
Miten Wilziniä on tutkittu?
Wilzinin käyttöä tukevat tiedot on saatu 255 potilaasta.
Useimmat potilaat saivat lääkettä kontrolloimattomassa tutkimuksessa:
Wilziniä ei verrattu lumehoitoon eikä Wilsonin taudin hoidossa jo käytettäviin lääkkeisiin.
Tehon tärkeimpänä mittarina oli potilaiden kuparitasojen saaminen riittävästi hallintaan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Wilzinistä on havaittu tutkimuksissa?
Wilzinin osoitettiin alentavan merkittävästi kuparin imeytymistä ja elimistössä olevan kuparin määrää.
Päätutkimuksessa kuparitasot saatiin riittävästi hallintaan 91 prosentilla potilaista ensimmäisen Wilzin- hoitovuoden aikana.
Mitä riskejä Wilziniin liittyy?
Yleisin sivuvaikutus on vatsan ärsytys.
Tämä on tavallisesti pahinta ensimmäisen aamuannoksen yhteydessä ja häviää hoidon ensimmäisten päivien aikana.
Oireet voivat helpottua, jos ensimmäinen annos otetaan aamupäivällä tai proteiinipitoisen ravinnon (esimerkiksi lihan) kera.
Sivuvaikutuksiin kuuluu myös tiettyjen veren entsyymien lisääntyminen.
Pakkausselosteessa on kuvaus kaikista Wilzinin ilmoitetuista sivuvaikutuksista.
Wilziniä ei tulisi käyttää potilailla, jotka ovat allergisia sinkille.
Miksi Wilzin on hyväksytty?
Koska Wilsonin tauti johtaa kuolemaan ja koska taudin hoitoon jo käytettävillä lääkkeillä on haittavaikutuksia, lääkevalmistekomitea (CHMP) päätti, että Wilzinin edut ovat sen riskejä suuremmat, ja se suositteli myyntiluvan myöntämistä.
Muita tietoja Wilzinistä Euroopan komissio myönsi Orphan Europe SARL: lle koko Euroopan unionin alueella voimassa olevan myyntiluvan Wilziniä varten 13. lokakuuta 2004.
Lisätietoja Wilzinin määrittelemistä harvinaislääkkeeksi on verkkosivulla http: // pharmacos. eudra. org/ F2/ register/ o050. htm.
Wilziniä koskeva arviointikertomus (EPAR) kokonaisuudessaan on tässä.
Tämä yhteenveto on päivitetty viimeksi 12/ 2005.
©EMEA 2006
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 240
EUROOPAN JULKINEN ARVIOINTIKERTOMUS (EPAR)
REMICADE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Remicade on?
Remicade on injektiopulloon pakattu infuusiokuiva- aine liuosta varten.
Sen vaikuttava aine on infliksimabi.
Mihin Remicadea käytetään?
Remicade on tulehduslääke.
Sitä käytetään useimmiten seuraavien sairauksien hoitoon aikuisilla, kun muut lääkkeet tai hoidot eivät tehoa: • nivelreuma (immuunijärjestelmän sairaus, joka aiheuttaa niveltulehduksen).
Remicadea käytetään yhdessä metotreksaatin (immuunijärjestelmään vaikuttava lääke) kanssa • Crohnin tauti (ruoansulatuskanavan tulehduksen aiheuttava sairaus), kun sairaus on vakava tai fistuloiva (aiheuttaa fisteleitä eli epänormaaleja reittejä suolistosta muihin elimiin) • haavainen paksusuolitulehdus (sairaus, joka aiheuttaa suolen seinämän tulehduksen ja haavaumia) • selkärankareuma (sairaus, joka aiheuttaa selkärangan nivelten tulehduksen sekä kipua) • nivelpsoriaasi (sairaus, joka aiheuttaa punaisia hilseileviä laikkuja ihoon sekä niveltulehduksen) • psoriaasi (sairaus, joka aiheuttaa punaisia hilseileviä laikkuja ihoon).
Lisätietoja on valmisteyhteenvedossa (sisältyy myös EPAR- arviointikertomukseen).
Lääkettä saa vain lääkemääräyksellä.
Miten Remicadea käytetään?
Remicade tulee antaa valmisteella hoidettavien sairauksien diagnosointiin ja hoitoon erikoistuneen lääkärin valvonnassa.
Nivelreumaa hoidettaessa Remicaden annos on tavallisesti kolme milligrammaa painokiloa kohden, mutta annosta voi lisätä tarvittaessa.
Muita sairauksia hoidettaessa annos on viisi milligrammaa painokiloa kohden.
Hoitokertojen määrä vaihtelee hoidettavan sairauden sekä potilaan hoitovasteen mukaisesti.
Remicade annetaan suonensisäisenä infuusiona (tiputuksena suoneen) kahden tunnin kuluessa.
Potilaita seurataan reaktioiden varalta infuusion aikana ja vähintään 1– 2 tuntia sen jälkeen.
Potilaille voidaan antaa ennen Remicade- hoitoa tai sen aikana muita lääkkeitä, jotka vähentävät infuusioon liittyviä reaktioita.
Lisätietoja on pakkausselosteessa.
Remicadea käyttäville potilaille tulee antaa erityinen varoituskortti, jossa on yhteenveto lääkkeen turvallisuustiedoista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Remicade vaikuttaa?
Remicaden vaikuttava aine, infliksimabi, on monoklonaalinen vasta- aine.
Monoklonaalinen vasta- aine (eräs proteiinityyppi) on suunniteltu tunnistamaan tietty kehossa oleva rakenne (antigeeni) ja sitoutumaan siihen.
Infliksimabi on suunniteltu sitoutumaan kehon kemialliseen välittäjäaineeseen, jota kutsutaan nimellä tuumorinekroositekijä alfa (TNF- alfa).
Tämä välittäjäaine on mukana tulehdusprosessissa, ja sen tasot ovat korkeita potilailla, joilla on jokin sairaus, jonka hoitamiseen Remicadea käytetään.
Estämällä TNF- alfaa infliksimabi parantaa tulehdusta ja muita sairauksien oireita.
Miten Remicadea on tutkittu?
Remicadea on tutkittu yhteensä 1 432 potilaalla kahdessa nivelreuman hoitamista käsittelevässä tutkimuksessa.
Remicadea annettiin metotreksaatin kanssa ja sitä verrattiin pelkkään metotreksaattiin.
Tehokkuuden pääasiallinen mittari oli nivelreuman oireiden, nivelvaurioiden ja potilaiden fyysisen toimintakyvyn paraneminen enintään 54 viikon kuluttua.
Crohnin taudissa Remicadea verrattiin lumelääkkeeseen (plaseboon) 1 090 potilaalla neljässä tutkimuksessa.
Tehokkuuden pääasiallinen mittari oli oireiden vakavuuden heikkeneminen tai fisteleiden paraneminen.
Tutkimuksissa tutkittiin yksittäisen infuusion tai toistuvien infuusioiden vaikutusta enintään yhden vuoden aikana.
Haavaisessa paksusuolitulehduksessa (728 potilasta), selkärankareumassa (70 potilasta), nivelpsoriaasissa (104 potilasta) ja psoriaasissa (378 potilasta) Remicadea verrattiin lumelääkkeeseen.
Kaikissa tutkimuksissa tehokkuuden pääasiallinen mittari oli oireiden muutos 8– 16 viikon kuluttua.
Mitä hyötyä Remicadesta on havaittu tutkimuksissa?
Remicade oli kaikissa tutkimuksissa tehokkaampi kuin lääkkeet, joihin sitä verrattiin Molemmissa nivelreumatutkimuksissa useampien Remicadea yhdessä metotreksaatin kanssa saavien potilaiden oireet paranivat 20 prosenttia verrattuna potilaisiin, jotka saivat pelkkää metotreksaattia.
Nivelvauriot olivat myös vähäisempiä ja fyysinen toimintakyky parani enemmän.
Aktiivista Crohnin tautia sairastavilla potilailla Remicade helpotti oireita enemmän neljän viikon kuluttua yksittäisestä infuusiosta (65 prosenttia verrattuna 17 prosenttiin) sekä 30 viikon kuluttua infuusiosarjan aloittamisesta.
Useammilla fistuloivaa tautimuotoa sairastavilla potilailla fistelien määrä väheni 50 prosenttia enintään 26 viikon aikana yksittäisen Remicade- infuusion jälkeen verrattuna lumelääkettä saaneisiin potilaisiin (62% ja 26%).
Remicadea infuusiosarjana saaneiden potilaiden hoitovaste myös säilyi pidempään (40 viikkoa) kuin lumelääkettä saaneiden potilaiden hoitovaste (14 viikkoa).
Muissa tutkituissa sairauksissa Remicade lievitti oireita enemmän kuin lumelääke.
Mitä riskejä Remicadeen liittyy?
Useimmat Remicadea saavien potilaiden haittavaikutukset liittyvät infuusioon eivätkä itse lääkkeeseen.
Näitä haittavaikutuksia ovat hengästyminen (dyspnea), kutiava ihottuma (urtikaria) ja päänsärky.
Jotkut potilaat saattavat saada anafylaktisen sokin (vakavan allergisen reaktion) infuusion aikana tai viivästyneen yliherkkyysreaktion (allergisen reaktion ensimmäisen lääkeainealtistuksen jälkeen).
Näitä oireita saavien potilaiden infuusiota pitää hidastaa tai hoito pitää keskeyttää.
Yleisimpiä haittavaikutuksia (joita ilmenee 1– 10 potilaalla sadasta) ovat virusinfektiot (kuten influenssa [flunssa] tai herpes), seerumivälitteiset sairaudenkaltaiset reaktiot (kuten ihottuma, nivelkipu tai kuume), päänsärky, huimaus, ihon punoitus, ylähengitysteiden infektiot (nuha), alahengitysteiden infektio (kuten keuhkoputkentulehdus tai keuhkokuume), hengästyminen (dyspnea), sinuiitti (poskiontelotulehdus), pahoinvointi, ripuli, vatsakipu, närästys (dyspepsia), ihottuma, kutina, kutiava ihottuma (urtikaria), lisääntynyt hikoilu, ihon kuivuminen, väsymys, rintakipu, kuume ja veren kohonneet maksaentsyymiarvot.
Pakkausselosteessa on luettelo kaikista Remicaden ilmoitetuista sivuvaikutuksista.
Remicadea ei saa antaa potilaille, jotka ovat aiemmin saaneet yliherkkyysreaktion (allergiaoireita) infliksimabista tai jotka ovat yliherkkiä (allergisia) hiiren proteiineille tai muille Remicaden ainesosille.
Remicadea ei saa antaa potilaille, joilla on tuberkuloosi, muita vakavia infektioita tai keskivaikea tai vaikea sydämen vajaatoiminta.
Miksi Remicade on hyväksytty?
©EMEA 2007
2/ 3
Lääkevalmistekomitea (CHMP) katsoi, että Remicaden hyöty on sen riskejä suurem nivelreuman, Crohnin taudin, haavaisen paksusuolitulehduksen, selkärankareuman, nivelpsoriaasin ja psoriaasin hoidossa potilailla, joiden hoitovaste muihin hoitoihin ei ole ollut riittävä tai jotka eivät voi käyttää muita hoitoja.
Komitea suositteli myyntiluvan myöntämistä Remicadelle.
Remicade hyväksyttiin alun perin poikkeusehdoin, koska tieteellisistä syistä hyväksymishetkellä oli saatavissa vain vähän tietoja.
Koska yhtiö on toimittanut pyydetyt lisätiedot, poikkeusehdot poistettiin 8. maaliskuuta 2004.
Lisätietoja Remicadesta:
Euroopan komissio myönsi Centocor B. V: lle koko Euroopan unionin alueella voimassa olevan myyntiluvan Remicadea varten 13. elokuuta 1999.
Myyntilupa uusittiin 13. elokuuta 2004.
Remicadea koskeva EPAR- arviointikertomus on kokonaisuudessaan tässä
Tämä yhteenveto on päivitetty viimeksi 02- 2007.
©EMEA 2007
3/ 3
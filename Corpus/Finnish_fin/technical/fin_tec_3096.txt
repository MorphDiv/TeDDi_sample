# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 539
EUROOPAN JULKINEN ARVIOINTILAUSUNTO (EPAR)
VELCADE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Velcade on?
Velcade on kuiva- aine, josta tehdään injektioliuos.
Sen vaikuttava aine on bortetsomibi.
Mihin Velcade- valmistetta käytetään?
Velcade on syöpälääke.
Sillä hoidetaan aikuisten multippelia myeloomaa, joka on luuytimen plasmasolujen syöpä.
Velcade- hoitoa annetaan seuraaville potilasryhmille:  potilaat, joita ei ole hoidettu aikaisemmin ja joille suuriannoksinen solusalpaajahoito yhdessä luuytimensiirron kanssa ei sovi.
Näille potilaille annetaan Velcadea yhdistettynä melfalaaniin ja prednisoniin (muita lääkkeitä multippelin myelooman hoitoon).  potilaat, joiden syöpä on etenevä (paheneva) ja joilla ei ole ilmennyt vastetta vähintään yhteen aiemmin annettuun hoitoon ja joille on jo tehty luuytimensiirto tai joille sitä ei voi tehdä.
Näillä potilaille Velcadea annetaan ainoana lääkkeenä.
Lääkevalmistetta saa vain lääkärin määräyksestä.
Miten Velcade- valmistetta käytetään?
Velcade- hoito on aloitettava ja annettava solunsalpaajahoitoon perehtyneen lääkärin valvonnassa.
Velcaden suositeltu aloitusannos on 1, 3 mg neliömetriä kehon pinta- alaa kohden (lasketaan potilaan pituuden ja painon mukaan).
Liuos annetaan 3– 5 sekunnin injektiona laskimoon katetrin (ohuen steriilin putken) kautta.
Yhdessä melfalaanin tai prednisonin kanssa Velcadea annetaan kahdesti viikossa, viikkoina 1, 2, 4, ja 5 kuuden viikon hoitosyklissä.
Hoitosykli uusitaan kolme kertaa, minkä jälkeen injektio annetaan kerran viikossa viiden viikon ajan.
Kun Velcadea annetaan ainoana lääkkeenä, sitä annetaan kaksi kertaa viikossa viikkoina 1 ja 2 kolmen viikon hoitosyklissä.
Hoitoon täysin vastaaville potilaille annetaan vielä kaksi hoitosykliä.
Vain osittain hoitoon vastaaville potilaille annetaan enintään kahdeksan hoitosykliä.
Jos potilaalle kehittyy hoitosyklin jälkeen vaikeita sivuvaikutuksia, on hoito keskeytettävä ja annostusta muutettava.
Miten Velcade vaikuttaa?
Velcade- valmisteen vaikuttava aine bortetsomibi on proteasomin estäjä.
Proteasomi on solujen sisäinen järjestelmä, joka hajottaa proteiineja, kun niitä ei enää tarvita.
Kun syöpäsolujen proteiinit, esimerkiksi solujen kasvua säätelevät proteiinit, eivät hajoa, solut vaurioituvat ja lopulta kuolevat.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Miten Velcade- valmistetta on tutkittu?
Velcaden tehokkuutta multippelissa myeloomassa on selvitetty neljässä päätutkimuksessa.
Ensimmäiseen tutkimukseen osallistui 682 potilasta, jotka eivät olleet saaneet aikaisempaa hoitoa ja joille suuriannoksinen solunsalpaajahoito yhdessä luuydinsiirron kanssa ei sovi.
Tutkimuksessa verrattiin Velcadanen melfalaani - ja prednisonihoitoon lisäämisen vaikutuksia pelkkään mefalaani - ja prednisonihoitoon.
Kolmessa muussa tutkimuksessa tutkittiin potilaita, jotka olivat saaneet aiemmin vähintään yhtä hoitoa ja joiden sairaus oli pahentunut viimeisimmän hoidon aikana.
Yhdessä tutkimuksessa Velcaden tehoa verrattiin suurena annoksena annettavan deksametasonin (toinen multippelin myelooman hoitoon käytettävä lääke) tehoon 669 potilaalla.
Kahdessa muussa tutkimuksessa, joihin osallistui yhteensä 256 potilasta, Velcadea ei verrattu muihin hoitoihin.
Pääasiallisia tehokkuuden mittoja olivat hoitoon vastanneiden potilaiden määrä ja aika, joka kului ennen kuin sairaus paheni.
Mitä hyötyä Velcade- valmisteesta on havaittu tutkimuksissa?
Potilailla, jotka eivät olleet saaneet aikaisempaa hoitoa, Velcaden lisääminen melfalaani - ja prednisonihoitoihin pidensi taudin pahenemiseen kuluvaa aikaa: potilailla, jotka ottivat Velcadea, tämä aika oli keskimäärin 20, 7 kuukautta, kun se pelkästään melfalaania tai prednisonia saaneilla potilailla oli 15, 0 kuukautta.
Potilailla, jotka olivat saaneet aikaisempaa hoitoa, taudin pahenemiseen kuluva aika oli Velcadea saaneilla potilailla keskimäärin 6, 2 kuukautta ja vertailevassa tutkimuksessa deksametasonia saaneilla potilailla 3, 5 kuukautta.
Kahdessa muussa tutkimuksessa noin 34 prosenttia potilaista vastasi osittain tai täysin Velcade- hoitoon.
Mitä riskejä Velcade- valmisteeseen liittyy?
Velcaden yleisimmät haittavaikutukset (useammalla kuin yhdellä potilaalla kymmenestä) ovat herpes zosteri (vyöruusu), trombosytopenia (verihiutaleiden vähäinen määrä), anemia (punaisten verisolujen vähäinen määrä), neutropenia (liian vähän tulehduksia torjuvia valkoisia verisoluja), ruokahalun heikentyminen, perifeerinen neuropatia, johon liittyy parestesia (kihelmöintiä tai puutumista ja pistelyä), päänsärky, dyspnea (hengenahdistus), pahoinvointi, ripuli, oksentelu, ummetus, ihottuma, myalgia (lihaskipu), väsymys ja pyreksia (kuume).
Pakkausselosteessa on luettelo kaikista Velcade - valmisteen ilmoitetuista sivuvaikutuksista.
Velcade- valmistetta ei saa antaa potilaille, jotka ovat yliherkkiä (allergisia) bortetsomibille, boorille tai jollekin muulle valmistusaineelle.
Velcade- valmistetta ei saa antaa myöskään potilaille, joilla on vaikea maksasairaus, äkillinen diffuusi infiltratiivinen keuhkosairaus (vaikea keuhko- ongelma) tai perikardiaalinen sairaus (sydäntä ympäröivän sydänpussin sairaus).
Miksi Velcade on hyväksytty?
Lääkevalmistekomitea (CHMP) katsoi, että Velcade- valmisteen hyöty on sen riskejä suurempi multippelin myelooman hoidossa.
Komitea suositteli myyntiluvan myöntämistä Velcadelle.
Velcade on saanut myyntiluvan poikkeuksellisissa olosuhteissa, koska lääkevalmisteesta ei ole tieteellisistä syistä saatu täydellisiä tietoja.
Euroopan lääkevirasto (EMEA) tarkastaa vuosittain mahdollisesti saatavat uudet tiedot, ja tätä yhteenvetoa päivitetään tarvittaessa.
Mitä tietoja Velcade- valmisteesta odotetaan vielä saatavan?
Velcade- valmistetta valmistava yhtiö tekee lisätutkimuksia, joissa tutkitaan erityisesti Velcaden jakautumista kehossa (etenkin toistuvien annosten jälkeen) ja potilaiden riskiä saada amyloidoosi (amyloidin, erään proteiinityypin, kertyminen kehoon) tai amyloidoosin pahenemisen riskiä.
Muita tietoja Velcade- valmisteesta Euroopan komissio myönsi koko Euroopan unionin alueella voimassa olevan myyntiluvan Velcade - valmistetta varten 26. huhtikuuta 2004.
Myyntiluvan haltija on Janssen- Cilag International NV.
Myyntilupa uusittiin 26. huhtikuuta 2009.
Velcade- valmistetta koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 04- 2009.
2/ 2
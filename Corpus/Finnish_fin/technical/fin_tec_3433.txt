# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 493
EUROOPAN JULKINEN ARVIOINTILAUSUNTO (EPAR)
PHOTOBARR
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä PhotoBarr on?
PhotoBarr on injektiokuiva- aine liuosta varten.
Se sisältää vaikuttavana aineena porfimeerinatriumia.
Mihin PhotoBarria käytetään?
PhotoBarria käytetään fotodynaamisessa hoidossa (hoito, jossa käytetään valoa) vaikea- asteisen dysplasian (epänormaaleja soluja, joilla on suuri riski kehittyä syöväksi) poistamiseen potilailta, joilla on Barrettin oireyhtymä.
Kyseisessä sairaudessa mahahapot ovat vahingoittaneet ruokatorven loppupään limakalvoa.
Koska Barrettin oireyhtymästä kärsiviä potilaita on vähän, sairaus katsotaan harvinaiseksi, ja PhotoBarr nimettiin harvinaislääkkeeksi (harvinaisten sairauksien hoidossa käytettävä lääke) 6. maaliskuuta 2002.
Lääkevalmistetta saa vain lääkärin määräyksestä.
Miten PhotoBarria käytetään?
PhotoBarr- valmisteella annettava fotodynaaminen hoito tulee aloittaa sellaisen lääkärin toimesta tai valvonnassa, joka on perehtynyt endoskooppisiin laserhoitoihin (endoskooppi on ohut putki, jolla tarkastellaan kehon onteloita) ja saanut koulutusta fotodynaamisessa hoidossa.
PhotoBarr- hoito on kaksivaiheinen: ensin lääkevalmiste annetaan ja sitten se aktivoidaan laserin avulla.
PhotoBarria annetaan 2 mg painokiloa kohti hitaana 3– 5 minuuttia kestävänä injektiona laskimoon.
Noin kaksi vuorokautta myöhemmin dysplasia ja pieni alue tervettä kudosta sen ylä - ja alapuolella valaistaan määritellyn aaltopituuden laservalolla käyttäen valokuitujohdinta endoskoopin kautta.
Käytettävä laite ja valaistuksen kesto määräytyvät sairaan alueen koon mukaan.
Potilas voi tarvittaessa saada toisen, lyhyemmän laserhoidon kahden tai kolmen päivän kuluttua.
Lisähoitojaksoja (injektio ja yksi tai kaksi laserhoitoa) voidaan antaa enintään kaksi, kunhan niiden välillä on vähintään kolme kuukautta aikaa ja ruokatorven kaventumisen riski otetaan huomioon.
PhotoBarria ei saa antaa alle 18- vuotiaille, koska sen turvallisuudesta ja tehosta ei ole tietoa tämän ryhmän osalta.
PhotoBarria saaville potilaille on annettava erityinen kortti, jossa on yhteenveto lääkkeen turvallisuustiedoista.
Miten PhotoBarr vaikuttaa?
PhotoBarrin vaikuttava aine, porfimeerinatrium, on valolle herkistävä aine.
Kun PhotoBarr injektoidaan, porfimeeri imeytyy koko kehon soluihin.
Tietyn aaltopituuden laservalolla valaistuna se aktivoituu ja tuottaa soluissa olevan hapen kanssa erittäin reaktiivista ja toksista happea, jota kutsutaan
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
European Medicines Agency, 2009.
Reproduction is authorised provided the source is acknowledged. singlettihapeksi (vapaa radikaali).
Tämä tappaa solut reagoimalla solujen komponenttien, kuten proteiinien ja DNA: n, kanssa ja tuhoamalla ne.
Soluvauriot voidaan rajoittaa kohdistamalla valaistus vain dysplasiaan, jolloin se ei vaikuta muihin kehon osiin.
Miten PhotoBarria on tutkittu?
PhotoBarria on tutkittu yhdessä päätutkimuksessa, johon osallistui 208 potilasta, joilla oli Barrettin ruokatorven vaikea- asteinen dysplasia.
Sellaisen hoidon vaikutuksia, jossa omepratsolin (antasidi) lisäksi annettiin fotodynaamista hoitoa PhotoBarrilla, verrattiin yksin omepratsolilla annetun hoidon vaikutuksiin.
Tehon pääasiallisena mittana oli niiden potilaiden määrä, joilla ei ollut vaikea- asteista dysplasiaa ainakaan kuuteen kuukauteen ensimmäisen hoitojakson jälkeen.
Potilaita seurattiin vähintään kahden vuoden ajan.
Mitä hyötyä PhotoBarrista on havaittu tutkimuksissa?
PhotoBarrilla annetun fotodynaamisen hoidon yhdistäminen omepratsolihoitoon lisäsi niiden potilaiden määrää, joiden dysplasia saatiin hävitettyä.
Kuuden kuukauden jälkeen 72 prosentilla potilaista, jotka olivat saaneet PhotoBarria omepratsoliin yhdistettynä, ei ollut jäljellä vaikea- asteista dysplasiaa, kun taas niiden potilaiden ryhmässä, jotka olivat saaneet vain omepratsolia, vastaava osuus oli 31 prosenttia.
Kaksi vuotta myöhemmin ryhmien välinen ero oli pysynyt samanlaisena.
Mitä riskejä PhotoBarriin liittyy?
PhotoBarrin yleisimmät sivuvaikutukset (joita esiintyy useammalla kuin yhdellä potilaalla kymmenestä) ovat nestevajaus, ruokatorven ahtauma, oksentelu, nielemishäiriöt, ummetus, pahoinvointi, valoherkkyysreaktiot (auringonpolttaman kaltaiset reaktiot) ja kuume.
PhotoBarrin aiheuttamien nielemisvaikeuksien, kivun, pahoinvoinnin ja oksentelun takia potilaiden tulisi laserhoidon jälkeen syödä vain nestemäistä ruokaa muutaman päivän ajan, joissakin tapauksissa jopa neljän viikon ajan.
Pakkausselosteessa on kattavampi luettelo PhotoBarrin ilmoitetuista sivuvaikutuksista.
PhotoBarria ei saa antaa henkilöille, jotka saattavat olla yliherkkiä (allergisia) porfimeerinatriumille ja muille porfyriineille tai jollekin muulle PhotoBarrin aineosalle.
PhotoBarria ei saa antaa potilaille, joilla on porfyria (sairaus, jossa keho ei kykene hajottamaan porfyriinejä), vakava maksan tai munuaisten vajaatoiminta, ruokatorven tai mahalaukun laskimolaajentumia, suuria haavaumia ruokatorvessa, henkitorven ja ruokatorven tai keuhkoputken ja ruokatorven välinen fisteli (epänormaali yhteys) tai epäilty suurten verisuonten vaurio.
PhotoBarr herkistää potilaat valolle, joten heidän on varottava ihon ja silmien altistamista kirkkaalle valolle vähintään kolmen kuukauden ajan injektion jälkeen.
Pakkausselosteessa on yksityiskohtaiset ohjeet.
Miksi PhotoBarr on hyväksytty?
Lääkevalmistekomitea (CHMP) katsoi, että PhotoBarrin hyöty on sen riskejä suurempi fotodynaamisessa hoidossa vaikea- asteisen dysplasian poistamiseen Barrettin ruokatorvi - potilailla.
Komitea suositteli myyntiluvan myöntämistä PhotoBarria varten.
Millä toimenpiteillä pyritään varmistamaan PhotoBarrin turvallinen käyttö?
PhotoBarria valmistava yhtiö laatii parhaillaan tiedotusmateriaalia yhteisymmärryksessä jäsenvaltioiden lääkeviranomaisten kanssa.
Näin varmistetaan, että kaikille lääkäreille ja farmaseuteille, jotka määräävät tai luovuttavat lääkettä, toimitetaan terveydenhuollon ammattilaisille ja potilaille tarkoitettuja tiedotuspaketteja.
Ne sisältävät tietoa PhotoBarrista ja siitä, miten sitä käytetään turvallisesti.
Muita tietoja PhotoBarrista Euroopan komissio myönsi Axcan Pharma International B. V: lle koko Euroopan unionin alueella voimassa olevan myyntiluvan PhotoBarria varten 25. maaliskuuta 2004.
Myyntilupa uusittiin 25. maaliskuuta 2009.
Harvinaislääkekomitean PhotoBarria koskevan lausunnon tiivistelmä on tässä.
PhotoBarria koskeva EPAR- arviointilausunto on kokonaisuudessaan tässä.
2/ 3 Tämä yhteenveto on päivitetty viimeksi 03- 2009.
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 610
EUROOPAN JULKINEN ARVIOINTIKERTOMUS (EPAR)
NOXAFIL
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Noxafil on?
Noxafil on oraalisuspensio, jonka vaikuttava aine on posakonatsoli (40 mg/ ml).
Mihin Noxafilia käytetään?
Noxafil on sienilääke.
Sitä käytetään seuraavien tautien hoitoon aikuispotilaille, jotka eivät siedä muita sienilääkkeitä (amfoterisiini B, itrakonatsoli tai flukonatsoli) tai joiden infektio ei lievity, kun hoitoa muilla sienilääkkeillä on jatkettu vähintään 7 vuorokautta: • invasiivinen aspergilloosi (aspergillus- sienen aiheuttama infektio), • fusarioosi (toinen fusarium- sienen aiheuttama infektio), • kromoblastomykoosi ja mysetooma (ihon tai ihonalaisen kudoksen pitkäaikaisia sieni - infektioita, joiden tavallisin syy on sienen itiöiden infektoima pisto - tai viiltohaava), • koksidioidomykoosi (keuhkojen sieni- infektio, joka johtuu sienen itiöiden hengittämisestä).
Noxafililla hoidetaan myös kandidiaasia, candida- hiivasienen aiheuttamaa suun ja nielun sieni - infektiota, jos potilas ei aiemmin ole saanut hoitoa tähän tautiin.
Noxafilia käytetään, jos tauti on vaikea tai jos potilaalla on immuunikato (immuunijärjestelmän häiriö).
Noxafilia voidaan käyttää invasiivisten sieni- infektioiden ehkäisyyn potilailla, joiden immuunijärjestelmä on heikentynyt.
Tällaisia ovat kemoterapialla hoidetut veri - tai luuydinsyöpäpotilaat tai hematopoeettisen (verta muodostavan) kantasolujen siirteen saaneet potilaat, joita hoidetaan suurilla annoksilla immuunivastetta vähentävää lääkettä.
Valmistetta saa vain lääkemääräyksellä.
Miten Noxafilia käytetään?
Noxafil- hoito tulisi aloittaa sieni- infektioiden tai vakavan invasiivisen sieni- infektion vaarassa olevien potilaiden hoitoon perehtyneen lääkärin valvonnassa.
Muiden sieni- infektioiden paitsi kandidiaasin (hiivasienitauti) hoidossa Noxafilia annetaan 400 mg (10 ml) kahdesti vuorokaudessa.
Ellei potilas voi syödä, valmistetta annetaan 200 mg (5 ml) neljästi vuorokaudessa.
Hoidon kesto riippuu potilaan sairauden vaikeudesta ja hoitovasteesta.
Kandidiaasin hoidossa Noxafilia annetaan 200 mg (5 ml) ensimmäisenä vuorokautena ja sen jälkeen 100 mg (2, 5 ml) kerran vuorokaudessa 13 seuraavan vuorokauden ajan.
Invasiivisten sieni- infektioiden ennalta ehkäisevässä hoidossa Noxafilia annetaan 200 mg (5 ml) kolmesti vuorokaudessa.
Hoidon kesto riippuu potilaan kunnosta.
Noxafilia annetaan aterian yhteydessä tai ravintovalmisteen kanssa.
Oraalisuspensiota on ravistettava hyvin ennen käyttöä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Miten Noxafil vaikuttaa?
Noxafilin vaikuttava aine, posakonatsoli, on triatsoliryhmään kuuluva sienilääke.
Se estää sienen solukalvon välttämättömän rakenneosan, ergosterolin, muodostumista.
Ilman ergosterolia sieni kuolee tai ei pysty leviämään.
Luettelo sienistä, joihin Noxafil tehoaa, on valmisteyhteenvedossa (sisältyy myös tähän EPAR- kertomukseen).
Miten Noxafilia on tutkittu?
Noxafilia tutkittiin 238: lla invasiivista sieni- infektiota sairastavalla potilaalla, joihin tavanomainen hoito sienilääkkeillä ei ollut tehonnut.
Tutkimukseen osallistui 107 aspergilloosia sairastavaa potilasta, 18 fusarioosia, 11 kromoblastomykoosia tai mysetoomaa ja 16 koksidioidomykoosia sairastavaa potilasta.
Noxafililla saatuja tuloksia verrattiin muilla sienilääkkeillä hoidettujen 218 potilaan tuloksiin.
Noxafilia on tutkittu myös 350: llä HIV- tartunnan saaneella potilaalla, joilla oli suun ja nielun kandidiaasi.
Tässä tutkimuksessa valmisteen tehoa verrattiin flukonatsolin tehoon.
Kaikissa tutkimuksissa tehoa mitattiin pääasiassa niiden potilaiden määrällä, joilla hoitovaste onnistui täydellisesti tai osittain.
Noxafilin tehoa invasiivisten sieni- infektioiden ehkäisyssä on tutkittu vertaamalla valmistetta flukokonatsoliin 600 kantasolusiirrepotilaalla ja flukokonatsoliin tai itrakonatsoliin 602: lla veri - tai luuydinsyöpää sairastavalla potilaalla.
Teho määritettiin sen mukaan, miten monelle potilaalle kehittyi varmistettu tai epäilty invasiivinen sieni- infektio tutkimuksen aikana.
Mitä hyötyä Noxafilista on havaittu tutkimuksissa?
Invasiivisen aspergilloosin osalta hoitovaste onnistui hoidon päätyttyä 42 prosentilla Noxafililla hoidetuista potilaista ja 26 prosentilla vertailuryhmän potilaista.
Noxafil- hoito osoittautui tulokselliseksi 11: llä 24 potilaasta, joilla oli varmistettu tai epäilty fusarioosi, yhdeksällä 11 potilaasta, joilla oli kromoblastomykoosi tai mysetooma, ja 11: llä 16 potilaasta, joilla oli koksidioidomykoosi.
Suun ja nielun kandidiaasin hoidossa Noxafil osoittautui yhtä tehokkaaksi kuin flukonatsoli.
Yhteensä 14 päivää jatkuneen hoidon jälkeen infektio parani tai lievittyi molemmilla lääkkeillä noin 92 prosentilla potilaista.
Infektioiden ehkäisyä koskevissa tutkimuksissa Noxafil ja flukonatsoli todettiin yhtä tehokkaiksi kantasolusiirrepotilaiden hoidossa; Noxafil- ryhmässä 5 prosentille ja vertailuryhmässä 9 prosentille potilaista kehittyi infektio.
Syöpäpotilaisiin valmiste tehosi flukonatsolia tai itrakonatsolia paremmin, sillä Noxafil- ryhmässä 2 prosenttia ja vertailuryhmässä 8 prosenttia potilaista sai infektion.
Mitä riskejä Noxafiliin liittyy?
Yleisimmin raportoidut haittavaikutukset olivat pahoinvointi (6%) ja päänsärky (6%).
Muita tavallisia sivuvaikutuksia (1– 10 potilaalla sadasta) olivat neutropenia (veren valkosolujen väheneminen), elektrolyyttitasapainon häiriö, anoreksia (ruokahaluttomuus), huimaus, tuntoharhat (puutuminen tai pistely), uneliaisuus, oksentelu, vatsakipu, ripuli, ruoansulatushäiriöt, suun kuivuminen, ilmavaivat, maksavaurioon viittaavat veriarvot, ihottuma, voimattomuus, väsymys ja kuume.
Pakkausselosteessa on luettelo kaikista Noxafilin ilmoitetuista sivuvaikutuksista.
Noxafilia eivät voi käyttää potilaat, jotka ovat yliherkkiä (allergisia) posakonatsolille tai valmisteen muille aineosille.
Noxafilia ei tule antaa potilaille, jotka käyttävät jotakin seuraavista lääkkeistä: • ergotamiini tai dihydroergotamiini (käytetään migreenin hoitoon), • terfenadiini, astemitsoli (käytetään allergioiden hoitoon), • sisapridi (käytetään vatsavaivojen hoitoon), • pimotsidi (käytetään psyykkisen sairauden hoitoon), • kinidiini (käytetään sydämen rytmihäiriöiden hoitoon), • halofantriini (käytetään malarian hoitoon), • simvastatiini, lovastatiini tai atorvastatiini (käytetään korkean kolesterolipitoisuuden alentamiseen).
Varovaisuutta on noudatettava aina, kun Noxafilia otetaan samanaikaisesti muiden lääkkeiden kanssa.
Pakkausselosteessa on luettelo kaikista rajoituksista.
Miksi Noxafil on hyväksytty?
Vaikka päätutkimuksesta puuttuikin vertailuryhmä, lääkevalmistekomitea (CHMP) katsoi, että Noxafilin teho on osoitettu sellaisten sieni- infektioiden hoidossa, joihin hoito muilla sienilääkkeillä ei
©EMEA 2006
2/ 3
tehoa.
Komitea totesi Noxafilin hyötyjen olevan sen riskejä suuremmat invasiivisen aspergilloosin, fusarioosin, koksidioidomykoosin, kromoblastomykoosin ja mysetooman hoidossa potilailla, jotka eivät siedä muita sienilääkkeitä tai joiden infektio ei muilla sienilääkkeillä lievity vähintään 7 päivää jatkuneen hoidon jälkeen.
Edelleen komitea katsoi, että Noxafilin teho on osoitettu ensivaiheen hoitona suun ja nielun kandidiaasissa ja ennalta ehkäisevänä hoitona invasiivisissa sieni- infektioissa kemoterapialla hoidetuilla akuuttista myelooista leukemiaa (AML) tai myelodysplastista oireyhtymää (MDS) sairastavilla potilailla sekä hematopoieettisen kantasolujen siirteen (HSCT) saaneilla potilailla, joita hoidetaan suurilla annoksilla immuunivastetta vähentävää lääkettä käänteishyljinnän estämiseksi.
Se suositti myyntiluvan myöntämistä Noxafilia varten.
Muita tietoja Noxafilista Euroopan komissio myönsi SP Europelle koko Euroopan unionin alueella voimassa olevan myyntiluvan Noxafilia varten 25. lokakuuta 2005.
Noxafilia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2006.
©EMEA 2006
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Bridion 100 mg/ ml injektioneste, liuos
2.
VAIKUTTAVAT AINEET JA NIIDEN MÄÄRÄT
1 ml sisältää sugammadeksinatriumia vastaten 100 mg: aa sugammadeksia.
2 ml sisältää sugammadeksinatriumia vastaten 200 mg: aa sugammadeksia.
5 ml sisältää sugammadeksinatriumia vastaten 500 mg: aa sugammadeksia.
Täydellinen apuaineluettelo, ks. kohta 6. 1.
Apuaine( et):
Yksi ml sisältää 9, 7 mg natriumia (ks. kohta 4. 4).
3.
LÄÄKEMUOTO
Injektioneste, liuos (injektioneste).
Kirkas ja väritön tai hieman kellertävä liuos. pH- arvo on 7−8 ja osmolaliteetti on 300−500 mOsm/ kg.
4.
KLIINISET TIEDOT
4. 1 Käyttöaiheet
Rokuronin tai vekuronin hermo- lihasliitosta salpaavan vaikutuksen kumoaminen.
Lapsipotilaat:
Lapsille ja nuorille sugammadeksia suositellaan ainoastaan rokuronilla aiheutetun salpauksen tavalliseen kumoamiseen.
4. 2 Annostus ja antotapa
Sugammadeksia tulee annostella ainoastaan anestesialääkärin toimesta tai anestesialääkärin valvonnassa.
Hermo- lihasliitoksen asianmukaisen seurantamenetelmän käyttöä suositellaan hermo - lihassalpauksesta palautumisen seuraamiseen.
Normaalin anestesianjälkeisen käytännön mukaisesti potilaan tilan seuraamista heti leikkauksen jälkeen suositellaan odottamattomien tapahtumien, kuten salpauksen uusiutumisen, varalta (ks. kohta 4. 4).
Kun tiettyjä lääkevalmisteita, jotka saattavat aiheuttaa lääkeaineen syrjäytymiseen johtavia yhteisvaikutuksia, annostellaan parenteraalisesti 6 tunnin kuluessa sugammadeksin annostelusta, tulee potilaalle ilmaantuvia merkkejä salpauksen uusiutumisesta seurata (ks. kohta 4. 4 ja 4. 5).
Sugammadeksin suositeltu annos riippuu kumottavan hermo- lihassalpauksen voimakkuudesta.
Suositeltu annos ei riipu annetusta anestesiasta.
Sugammadeksia voi käyttää rokuronin tai vekuronin hermo- lihasliitosta eriasteisesti salpaavan vaikutuksen kumoamiseen:
Aikuiset
Tavallinen kumoaminen:
Sugammadeksiannosta 4 mg/ kg suositellaan, jos rokuronin tai vekuronin salpausvaikutuksesta toipuminen on saavuttanut vähintään post- tetanic- count- lukeman (PTC) 1- 2.
Ajan mediaani T4/ T1 - suhteen palautumiseen arvoon 0, 9 on noin 3 minuuttia (ks. kohta 5. 1).
2 Sugammadeksiannosta 2 mg/ kg suositellaan, jos spontaania palautumista on tapahtunut vähintään T2 - supistusvasteen palautumiseen asti rokuronin tai vekuronin salpausvaikutuksen jälkeen.
Ajan mediaani T4/ T1- suhteen palautumisessa arvoon 0, 9 on noin 2 minuuttia (ks. kohta 5. 1).
Kun vaikutuksen tavalliseen kumoamiseen käytetään suositeltuja annoksia, ajan mediaani T4/ T1 - suhteen palautumisessa arvoon 0, 9 on rokuronin hermo- lihasliitosta salpaavan vaikutuksen yhteydessä hieman lyhyempi kuin vekuronin käytön yhteydessä (ks. kohta 5. 1).
Rokuronin salpausvaikutuksen välitön kumoaminen:
Jos kliininen tila edellyttää rokuronin annon jälkeen sen vaikutuksen välitöntä kumoamista, suositellaan sugammadeksiannosta 16 mg/ kg.
Kun boluksena annetun rokuronibromidiannoksen 1, 2 mg/ kg jälkeen annetaan 3 minuuttia myöhemmin 16 mg/ kg sugammadeksia, ajan mediaanin T4/ T1 - suhteen palautumisessa arvoon 0, 9 voidaan odottaa olevan noin 1, 5 minuuttia (ks. kohta 5. 1).
Suositusten antamiseen vekuronin salpausvaikutuksen kumoamiseksi välittömästi sugammadeksin avulla ei ole tietoa.
Sugammadeksiannoksen antaminen uudelleen:
Jos salpaus ilmaantuu leikkauksen jälkeen poikkeuksellisesti uudelleen (ks. kohta 4. 4) ensimmäisen 2 mg/ kg tai 4 mg/ kg sugammadeksiannoksen jälkeen, suositellaan antamaan uusi 4 mg/ kg sugammadeksiannos.
Potilaan tilaa on seurattava tarkoin toisen sugammadeksiannoksen jälkeen, jotta varmistetaan hermo - lihasliitoksen toiminnan palautuminen.
Rokuronin tai vekuronin antaminen uudelleen sugammadeksin jälkeen:
24 tunnin odotusaika on huomioitava (ks. kohta 4. 4).
Lisätiedot erityisryhmistä
Munuaisten vajaatoiminta:
Lievä ja kohtalainen munuaisten vajaatoiminta (kreatiniinipuhdistuma ≥ 30, mutta < 80 ml/ min): suositusannos on sama kuin muille aikuisille.
Sugammadeksin antamista vaikeaa munuaisten vajaatoimintaa sairastaville (kreatiniinipuhdistuma alle 30 ml/ min) myöskään dialyysihoitoa tarvitseville potilaille, ei suositella (ks. kohta 4. 4).
Iäkkäät potilaat:
Kun sugammadeksia annettiin T2- supistusvasteen palauduttua rokuronin salpausvaikutuksen jälkeen, ajan mediaani T4/ T1- suhteen palautumisessa arvoon 0, 9 oli aikuisilla (18- 64- vuotiailla) 2, 2 minuuttia, iäkkäillä aikuisilla (65- 74- vuotiailla) 2, 6 minuuttia ja hyvin iäkkäillä aikuisilla (75- vuotiailla ja vanhemmilla) 3, 6 minuuttia.
Vaikka palautumisaika oli iäkkäillä usein pidempi, samaa annossuositusta kuin muille aikuisille voidaan noudattaa (ks. kohta 4. 4).
Lihavat potilaat:
Lihavien potilaiden sugammadeksiannos perustuu todelliseen painoon.
Suositusannos on sama kuin muille aikuisille.
Maksan vajaatoiminta:
Lievä ja kohtalainen maksan vajaatoiminta: koska sugammadeksi erittyy pääasiassa munuaisten kautta, annosta ei tarvitse muuttaa.
Maksan vajaatoimintaa sairastavilla ei ole tehty tutkimuksia, joten vaikeaa maksan vajaatoimintaa sairastavien potilaiden hoidossa on oltava erittäin varovainen (ks. kohta 4. 4).
Lapsipotilaat:
Tiedot lapsipotilailta ovat vähäiset (ainoastaan yksi tutkimus rokuronilla aiheutetun salpauksen kumoamisesta siitä, kun T2- supistusvaste ilmaantuu uudelleen).
Lapset ja nuoret:
3 Rokuronin salpausvaikutuksen tavalliseen kumoamiseen siitä, kun T2- supistusvaste ilmaantuu uudelleen, suositellaan lapsille ja nuorille (2- 17- vuotiaille) sugammadeksiannostusta 2 mg/ kg.
Muita tavallisia vaikutuksen kumoamistilanteita ei ole tutkittu eikä suosituksia sen vuoksi anneta ennen kuin saadaan lisätietoa.
Välitöntä kumoamista ei ole tutkittu lapsilla ja nuorilla eikä sitä siksi suositella ennen kuin saadaan lisätietoa.
Bridion 100 mg/ ml voidaan laimentaa pitoisuuteen 10 mg/ ml, jotta annostarkkuutta lapsipotilaiden hoidossa voidaan parantaa (ks. kohta 6. 6).
Täysiaikaiset vastasyntyneet ja imeväisikäiset:
Kokemusta sugammadeksin käytöstä imeväisikäisillä (30 päivän - alle 2 vuoden ikäisillä) on vähän eikä käyttöä täysiaikaisilla vastasyntyneillä (alle 30 päivän ikäisillä) ole tutkittu.
Sugammadeksin käyttöä täysiaikaisten vastasyntyneiden ja imeväisikäisten hoitoon ei siksi suositella ennen kuin siitä saadaan lisää tietoa.
Antotapa
Sugammadeksi annetaan laskimoon boluksena annettavana kertainjektiona.
Bolusinjektio annetaan nopeasti, 10 sekunnin kuluessa suoraan laskimoon tai potilaalla jo olevaan laskimoinfuusiolinjaan (ks. kohta 6. 6).
Sugammadeksia on annettu kliinisissä tutkimuksissa vain boluksena annettavana kertainjektiona.
4. 3 Vasta- aiheet
Yliherkkyys vaikuttavalle aineelle tai apuaineille.
4. 4 Varoitukset ja käyttöön liittyvät varotoimet
Hengitystoimintojen seuranta palautumisen aikana:
Potilaan hengityksen tukeminen ventilaation avulla on välttämätöntä, kunnes potilaan spontaani hengitys palautuu hermo- lihassalpauksen kumoamisen jälkeen.
Vaikka hermo- lihassalpaus kumoutuu täysin, muut leikkauksen aikana ja sen jälkeen käytettävät lääkevalmisteet saattavat lamata hengitysfunktiota ja hengityksen tukeminen ventilaation avulla saattaa siksi olla edelleen tarpeen.
Jos hermo- lihassalpaus uusiutuu ekstubaation jälkeen, riittävä ventilaatio on varmistettava potilaalle.
Salpauksen uusiutuminen:
Kliinisissä tutkimuksissa salpauksen raportoitiin uusiutuneen pääasiassa, kun käytettiin optimaalisia annoksia pienempiä annoksia (annosmääritystutkimuksissa).
Jotta hermo- lihassalpauksen uusiutuminen voidaan estää, salpauksen tavalliseen tai välittömään kumoamiseen on käytettävä suositeltuja annoksia (ks. kohta 4. 2).
Odotusajat ennen hermo- lihasliitosta salpaavan lääkeaineen antamista uudelleen, kun vaikutus on kumottu sugammadeksilla:
Jos rokuronia tai vekuronia joudutaan antamaan uudelleen, suositellaan odottamaan 24 tuntia.
Jos hermo- lihassalpausta tarvitaan ennen kuin suositeltu odotusaika on kulunut, on käytettävä muuta kuin steroidaalista hermo- lihasliitoksen salpaajaa.
Munuaisten vajaatoiminta:
Vaikeaa munuaisten vajaatoimintaa sairastavilla (kreatiniinipuhdistuma < 30 ml/ min) sugammadeksin tai sugammadeksin ja rokuronin kompleksin erittyminen oli hidastunut, mutta näillä potilailla ei kuitenkaan ollut merkkejä hermo- lihassalpauksen uusiutumisesta.
Pienestä joukosta dialyysihoitoa tarvitsevista munuaisten vajaatoimintaa sairastavista potilaista saadut tiedot viittaavat siihen, että hemodialyysi pienentää plasman sugammadeksipitoisuutta vaihtelevasti.
Sugammadeksin käyttöä vaikeaa munuaisten vajaatoimintaa sairastavien hoidossa ei suositella.
Rokuronin tai vekuronin jäännösvaikutuksesta aiheutuvat yhteisvaikutukset:
4 Kun leikkauksen jälkeen annetaan hermo- lihassalpausta voimistavia lääkevalmisteita, salpauksen uusiutumisen mahdollisuuteen on kiinnitettävä erityistä huomiota.
Katso rokuronin tai vekuronin pakkausselosteesta luettelo hermo- lihassalpausta voimistavista lääkevalmisteista.
Jos salpauksen havaitaan uusiutuvan, potilaan tila saattaa edellyttää hengityksen tukemista ventilaation avulla ja sugammadeksiannoksen antamista uudelleen (ks. kohta 4. 2).
Mahdolliset yhteisvaikutukset: • Vaikutusta heikentävät yhteisvaikutukset:
Tiettyjen lääkevalmisteiden vaikutus voi heiketä, kun plasman (vapaa) pitoisuus pienenee sugammadeksin annon vuoksi (ks. kohta 4. 5, hormonaaliset ehkäisyvalmisteet).
Jos tällainen tilanne havaitaan, lääkäriä kehotetaan harkitsemaan tilanteen mukaan lääkevalmisteen antamista uudelleen, terapeuttisesti samanlaisen (mieluiten eri kemialliseen luokkaan kuuluvan) lääkevalmisteen antamista ja/ tai muun kuin lääkehoidon käyttämistä. • Lääkeaineen syrjäytymisestä johtuvat yhteisvaikutukset:
Tiettyjen lääkevalmisteiden antaminen sugammadeksin jälkeen saattaa ainakin teoriassa syrjäyttää rokuronin tai vekuronin sugammadeksista.
Sen seurauksena saatetaan havaita salpauksen uusiutuminen.
Tällaisessa tilanteessa potilaan hengitystä on avustettava ventilaatiolla.
Lääkeaineen syrjäytymiseen johtaneen lääkevalmisteen anto on lopetettava, jos sitä on annettu infuusiona.
Jos mahdolliset lääkeaineen syrjäytymisestä johtuvat yhteisvaikutustilanteet ovat ennakoitavissa, potilaalle ilmaantuvia merkkejä salpauksen uusiutumisesta on seurattava tarkoin (noin 15 minuutin ajan), kun toista lääkevalmistetta on annettu parenteraalisesti kuuden tunnin kuluessa sugammadeksin annon jälkeen.
Lääkeaineen syrjäytymisestä johtuvia yhteisvaikutuksia odotetaan tämän hetkisten tietojen perusteella esiintyvän vain muutamien lääkeaineiden yhteydessä (toremifeeni, flukloksasilliini ja fusidiinihappo, ks. kohta 4. 5).
Kevyt anestesia:
Kun hermo- lihassalpaus kumottiin kliinisissä tutkimuksissa tarkoituksellisesti kesken anestesian, toisinaan havaittiin merkkejä anestesian kevenemisestä (liikehtimistä, yskimistä, kasvojen liikkeitä ja hengitysputken imemistä).
Jos hermo- lihassalpaus kumotaan anestesiaa jatkettaessa, anesteetteja ja/ tai opioideja on annettava lisäannos kliinisen tilan mukaisesti.
Maksan vajaatoiminta:
Sugammadeksi ei metaboloidu eikä erity maksan kautta.
Sen vuoksi maksan vajaatoimintaa sairastaviin potilaisiin keskittyneitä tutkimuksia ei ole tehty.
Vaikeaa maksan vajaatoimintaa sairastavien potilaiden hoidossa on noudatettava erityistä varovaisuutta.
Käyttö tehohoitoyksikössä:
Sugammadeksin käyttöä ei ole tutkittu rokuronia tai vekuronia tehohoitoyksikössä saavilla potilailla.
Muiden hermo- lihassalpaajien kuin rokuronin tai vekuronin vaikutuksen kumoaminen:
Sugammadeksia ei saa käyttää muiden kuin steroidirakenteisten hermo- lihasliitosta salpaavien lääkeaineiden, kuten suksinyylikoliinin tai bentsyyli- isokinoliiniyhdisteiden, salpausvaikutuksen kumoamiseen.
Sugammadeksia ei saa käyttää muiden steroidirakenteisten hermo- lihasliitoksen salpaajien kuin rokuronin tai vekuronin salpausvaikutuksen kumoamiseen, koska tehoa ja turvallisuutta tällaisissa tilanteissa ei ole tutkittu.
Pankuronin salpausvaikutuksen kumoamisesta on jonkin verran tietoa, mutta sugammadeksin käyttöä pankuronin aiheuttaman hermo- lihasliitoksen salpauksen kumoamisessa suositellaan välttämään.
Palautumisen viivästyminen:
Verenkierron hidastumiseen liittyviin sairauksiin, kuten sydän - ja verisuonisairauksiin, ikään (ks. kohdasta 4. 2 iäkkäiden palautumisaika) tai turvotusta aiheuttaviin tiloihin, saattaa liittyä palautumisen hidastumista.
5 Allergiset reaktiot:
Lääkärin on oltava valmistautunut allergisen reaktion mahdollisuuteen ja huomioitava tarvittavat varotoimet (ks. kohta 4. 8).
Potilaat, joiden ruokavaliossa on natriumrajoitus:
Yksi ml liuosta sisältää 9, 7 mg natriumia.
23 mg: n natriumannoksen katsotaan olevan ” natriumiton ”.
Jos potilaalle on annettava enemmän kuin 2, 4 ml liuosta, tulee tämä ottaa huomioon, jos potilaalla on ruokavaliossa natriumrajoitus.
QTc- ajan piteneminen:
Kaksi perusteellista QTc- tutkimusta (N=146), jotka kumpikin tehtiin tajuissaan olevilla vapaaehtoisilla koehenkilöillä osoittivat, ettei sugammadeksin käyttöön yksinään tai yhdessä rokuronin tai vekuronin kanssa liity QTc- ajan pitenemistä.
Yksitahoisen 95 prosentin luottamusvälin ylemmät rajat QTc- ajan erolle lumelääkkeeseen verrattuna olivat selvästi alle 10 ms: n marginaalin jokaisena 12−13 arvioajankohtana molemmissa tutkimuksissa.
Kliinisessä tutkimusohjelmassa ilmoitettiin joitakin QTc- ajan pitenemistapauksia (QTc > 500 ms tai QTc- aika piteni > 60 ms) kliinisissä tutkimuksissa, joissa potilaat saivat sugammadeksia yhdistelmänä sevofluraanin tai propofolin kanssa.
Anestesian aikana annetaan useita lääkevalmisteita, jotka voivat pidentää QTc- aikaa (esim. sevofluraani).
Tavalliset varotoimet sydämen rytmihäiriöiden hoitamiseksi on huomioitava.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Sugammadeksilla ja muilla lääkevalmisteilla ei ole tehty yhteisvaikutustutkimuksia aikuispotilailla.
Tämän kohdan sisältämät tiedot perustuvat sugammadeksin ja muiden lääkevalmisteiden välisen sitoutumisen affiniteettiin, ei- kliinisiin kokeisiin ja simulaatioihin, joissa käytetyissä malleissa huomioitiin hermo- lihasliitosta salpaavien lääkeaineiden farmakodynaamiset vaikutukset sekä hermo - lihasliitosta salpaavien lääkeaineiden ja sugammadeksin väliset farmakokineettiset yhteisvaikutukset.
In vitro tietojen perusteella sekä farmakokineettiset että muut asiaan liittyvät tiedot huomioiden kliinisesti merkittäviä farmakodynaamisia yhteisvaikutuksia muiden lääkevalmisteiden kanssa ei odoteta seuraavia lukuun ottamatta:
Toremifeenin, flukloksasilliinin ja fusidiinihapon käytön yhteydessä lääkeaineen syrjäytymiseen johtavia yhteisvaikutuksia ei voida sulkea pois (kliinisesti merkittäviä sitoutumisesta johtuvia yhteisvaikutuksia ei odoteta esiintyvän).
Hormonaalisten ehkäisyvalmisteiden käytön yhteydessä kliinisesti merkittäviä vaikutusta heikentäviä (sitoutumisesta johtuvia) yhteisvaikutuksia ei voida sulkea pois (lääkeaineen syrjäytymiseen johtavia haittavaikutuksia ei odoteta esiintyvän).
Sugammadeksin tehoon mahdollisesti vaikuttavat yhteisvaikutukset (ks. myös kohta 4. 4):
Toremifeeni:
Käytettäessä toremifeenia, jolla on suhteellisen suuri affiniteettivakio ja jonka pitoisuus plasmassa on suhteellisen suuri, vekuronin tai rokuronin syrjäytymistä sugammadeksikompleksista saattaa tapahtua.
T4/ T1- suhteen palautuminen arvoon 0, 9 saattaa sen vuoksi hidastua potilailla, jotka ovat saaneet toremifeenia leikkauspäivänä.
Laskimoon annettu flukloksasilliini ja fusidiinihappo:
Laskimoon annettu fusidiinihappo ja suuret flukloksasilliiniannokset (500 mg tai suurempi annos infuusiona) saattavat aiheuttaa rokuronin tai vekuronin syrjäytymistä sugammadeksista.
Näiden lääkevalmisteiden käyttö ennen leikkausta saattaa johtaa hidastumiseen T4/ T1- suhteen palautumisessa arvoon 0, 9.
Jos potilas on saanut leikkauksen yhteydessä sugammadeksia tavallisen hermo - lihasliitoksen salpauksen kumoamisen yhteydessä, on fusidiinihapon ja flukloksasilliinin antoa vältettävä kuuden tunnin ajan kumoamisen jälkeen.
Jos flukloksasilliinin tai fusidiinihapon antamista tänä aikana ei voida välttää, on potilaan ventilaatiota seurattava tarkoin, etenkin ensimmäisten 15 minuutin aikana annon jälkeen.
Sugammadeksiannoksen antaminen uudelleen, ks. kohta 4. 2.
Muiden lääkevalmisteiden tehoon mahdollisesti vaikuttavat yhteisvaikutukset (ks. myös kohta 4. 4):
6 Hormonaaliset ehkäisyvalmisteet:
Sugammadeksiannoksen 4 mg/ kg ja progestiinin yhteisvaikutuksen ennakoitiin johtavan progestiinialtistuksen pienenemiseen (34% AUC- arvosta) vastaavassa määrin kuin silloin, jos päivittäisen ehkäisytablettiannoksen ottaminen unohtuu ja se otetaan 12 tuntia myöhässä, mikä saattaa johtaa ehkäisytehon heikkenemiseen.
Estrogeenien yhteydessä tämän vaikutuksen odotetaan olevan heikompi.
Sen vuoksi sugammadeksiannoksen antamisen boluksena katsotaan vastaavan ehkäisytablettien yhden päiväannoksen ottamatta jättämistä (yhdistelmävalmisteen tai pelkkää progestiinia sisältävän).
Jos sugammadeksia annetaan samana päivänä kuin ehkäisytabletteja otetaan, katso ehkäisytablettien pakkausselosteessa annetut ohjeet annoksen ottamatta jäämiseen liittyvistä tarvittavista toimenpiteistä.
Käytettäessä muita kuin suun kautta otettavia hormonaalisia ehkäisyvalmisteita, potilaan on käytettävä lisäksi muuta kuin hormonaalista ehkäisymenetelmää seuraavien seitsemän päivän ajan ja katsottava kyseisen valmisteen pakkausselosteessa annetut ohjeet.
Vaikutukset laboratoriokokeisiin:
Sugammadeksi ei yleisesti ottaen vaikuta laboratoriokokeisiin mahdollisesti joitakin seerumin progesteronimäärityksiä ja joitakin veren hyytymisarvoja (aktivoitua partiaalista tromboplastiiniaikaa ja protrombiiniaikaa, (APTT, TT, INR)) lukuun ottamatta.
Vaikutus havaittiin plasmanäytteissä pitoisuuden piikkeinä kun sugammadeksipitoisuudet olivat samankaltaisia kuin annoksen 16 mg/ kg jälkeen havaittava huippupitoisuus.
Näiden löydösten kliinistä merkitystä ei tiedetä varmasti, koska sitä ei ole tutkittu potilailla.
Lapsipotilaat
Muodollisia yhteisvaikutustutkimuksia ei ole tehty.
Edellä mainitut aikuisilla esiintyvät yhteisvaikutukset ja kohdassa 4. 4 mainitut varoitukset on huomioitava myös lapsipotilaiden yhteydessä.
4. 6 Raskaus ja imetys
Sugammadeksin käytöstä raskaana olevilla naisilla ei ole kliinistä tietoa.
Eläinkokeiden perusteella ei ole saatu tietoa suorista tai epäsuorista haitallisista vaikutuksista raskauteen, alkion/ sikiön kehitykseen, synnytykseen tai postnataaliseen kehitykseen Varovaisuutta on noudatettava annettaessa valmistetta raskaana oleville naisille.
Ei tiedetä, erittyykö sugammadeksi ihmisen rintamaitoon.
Eläinkokeissa sugammadeksin on havaittu erittyvän maitoon.
Syklodekstriinit imeytyvät yleensä heikosti suun kautta eikä imetettävälle lapselle odoteta aiheutuvan vaikutuksia, jos imettävä äiti on saanut kerta- annoksen.
Sugammadeksia voidaan käyttää imetyksen aikana.
4. 7 Vaikutus ajokykyyn ja koneiden käyttökykyyn
Tutkimuksia valmisteen vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
Sugammadeksin turvallisuutta on arvioitu noin 1 700 potilasta ja 120 vapaaehtoista koehenkilöä käsittävän yhdistetyn turvallisuustietokannan perusteella.
Yleisimmin raportoituja haittavaikutuksia, makuhäiriöitä (metallinen tai karvas maku), havaittiin lähinnä 32 mg/ kg tai suurempien sugammadeksiannosten jälkeen.
Muutamilla yksittäisillä henkilöillä raportoitiin sugammadeksin annon jälkeen allergian kaltaisia reaktioita (punastelua, punoittavaa ihottumaa), joista yksi tapaus varmistui lieväksi allergiseksi reaktioksi.
Elinjärjestelmä Immuunijärjestelmä
Esiintyvyys Melko harvinainen (≥ 1/ 1 000, < 1/ 100)
Haittavaikutus Allergiset reaktiot (ks. kohta 4. 4)
7 Vammat ja myrkytykst
Yleinen (≥ 1/ 100, < 1/ 10)
Anestesian komplikaatiot (ks. kohta 4. 4)
Melko harvinainen (≥ 1/ 1 000, < 1/ 100)
Ei- toivottu tajuisuus anestesian aikana
Hermosto
Hyvin yleinen (≥ 1/ 10) vapaaehtoisilla koehenkilöillä
Makuhäiriö
Anestesian komplikaatiot:
Anestesian komplikaatioita, jotka viittaavat hermo- lihasliitoksen toiminnan palautumiseen, ovat raajojen tai kehon liikkeet tai yskiminen anestesiassa tehtävän toimenpiteen tai leikkauksen aikana, kasvojen liikkeet tai hengitysputken imeminen.
Ks. kohta 4. 4 kevyt anestesia.
Tajuisuus:
Muutamien sugammadeksia saaneiden potilaiden on raportoitu olleen tajuissaan anestesian aikana.
Syy- yhteys sugammadeksiin on epävarma.
Salpauksen uusiutuminen:
Yhdistettyjen vaiheen I- III tutkimusten tietokantojen perusteella, joissa oli mukana lumelääkeryhmä, hermo- lihasliitoksen toiminnan seurannassa mitatun salpauksen uusiutumisen esiintyvyys oli 2% sugammadeksin annon jälkeen ja 0% lumelääkeryhmässä.
Lähes kaikki nämä tapaukset havaittiin annosmääritystutkimuksissa, joissa käytettiin optimaalisia annoksia pienempiä annoksia (alle 2 mg/ kg) (ks. kohta 4. 4).
Lisätietoja erityisistä potilasryhmistä
Keuhkosairauksia sairastavat:
Yhdessä kliinisessä tutkimuksessa potilailla, joilla oli aiemmin esiintynyt keuhkokomplikaatioita, ilmoitettiin kahdella potilaalla esiintyneen bronkospasmeja valmisteeseen mahdollisesti liittyvänä haittavaikutuksena, eikä syy- yhteyttä voitu täysin sulkea pois.
Lääkärin on oltava tietoinen bronkospasmien ilmaantumisen mahdollisuudesta, kuten hoidettaessa kaikkia potilaita, joilla on aiemmin esiintynyt keuhkokomplikaatioita.
Lapsipotilaat
Suppean tietokannan tiedot viittaavat siihen, että sugammadeksin turvallisuusprofiili (enintään 4 mg/ kg) on lapsipotilailla samankaltainen kuin aikuisilla.
4. 9 Yliannostus
Kliinisissä tutkimuksissa ilmoitettiin yksi annoksella 40 mg/ kg vahingossa tapahtunut yliannostus, josta ei aiheutunut merkittäviä haittavaikutuksia.
Sugammadeksia annettiin enintään annoksina 96 mg/ kg ihmisellä tehdyissä siedettävyystutkimuksissa.
Annokseen liittyviä haittavaikutuksia tai vakavia haittavaikutuksia ei todettu.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Muut lääkevalmisteet, ATC- koodi:
V03AB35
Vaikutusmekanismi:
Sugammadeksi on muunnettu gammasyklodekstriini, joka on selektiivisesti relaksanttia sitova lääkeaine.
Se muodostaa plasmassa olevien hermo- lihasliitosta salpaavien lääkeaineiden rokuronin tai vekuronin kanssa kompleksin ja vähentää siten hermo- lihasliitoksessa nikotiinireseptoreihin
8 sitoutuvan saatavilla olevan hermo- lihasliitosta salpaavan lääkeaineen määrää.
Tämä johtaa rokuronin tai vekuronin hermo- lihasliitosta salpaavan vaikutuksen kumoutumiseen.
Farmakodynaamiset vaikutukset:
Rokuronin salpausvaikutusta (rokuronibromidiannoksilla 0, 6, 0, 9, 1, 0 ja 1, 2 mg/ kg sekä mahdolliset ylläpitoannokset) ja vekuronin salpausvaikutusta (vekuronibromidiannoksilla 0, 1 mg/ kg sekä mahdolliset ylläpitoannokset) selvittävissä annos- vastetutkimuksissa sugammadeksia on annettu annoksina 0, 5- 16 mg/ kg eri ajankohtina/ salpauksen syvyyden tasoilla.
Näissä tutkimuksissa havaittiin selkeä annos- vastesuhde.
Kliininen teho ja turvallisuus:
Sugammadeksia voidaan antaa eri ajankohtina rokuronibromidin tai vekuronibromidin annon jälkeen:
Tavallinen vaikutuksen kumoaminen − hermo- lihasliitoksen syvä salpaus:
Potilaat jaettiin pivotaalitutkimuksessa satunnaisesti rokuronia tai vekuronia saavaan ryhmään.
Viimeisen rokuroni - tai vekuroniannoksen jälkeen salpausvaikutuksen saavutettua PTC- lukeman 1- 2 annettiin 4 mg/ kg sugammadeksia tai 70 mikrog/ kg neostigmiinia satunnaisessa järjestyksessä.
Aika sugammadeksin tai neostigmiinin annon aloittamisesta T4/ T1- suhteen palautumiseen arvoon 0, 9 oli:
Aika (minuuttia) sugammadeksin tai neostigmiinin annosta syvän hermo- lihasliitosta salpaavan vaikutuksen aikana (salpausvaikutuksen PTC- lukema 1−2) rokuronin tai vekuronin jälkeen T4/ T1 - suhteen palautumiseen arvoon 0, 9 Hermo- lihasliitosta salpaava
Hoito- ohjelma
lääkeaine Rokuroni
Sugammadeksi (4 mg/ kg)
Neostigmiini (70 mikrog/ kg)
N Mediaani (minuuttia) Vaihteluväli Vekuroni
37 2, 7 1, 2- 16, 1
37 49, 0 13, 3- 145, 7
N Mediaani (minuuttia) Vaihteluväli
47 3, 3 1, 4- 68, 4
36 49, 9 46, 0- 312, 7
Tavallinen vaikutuksen kumoaminen − hermo- lihasliitoksen kohtalainen salpaus:
Potilaat jaettiin toisessa pivotaalitutkimuksessa satunnaisesti rokuronia tai vekuronia saavaan ryhmään.
Viimeisen rokuroni - tai vekuroniannoksen jälkeen T2- supistusvasteen palautumisen yhteydessä annettiin 2 mg/ kg sugammadeksia tai 50 mikrog/ kg neostigmiinia satunnaisessa järjestyksessä.
Aika sugammadeksin tai neostigmiinin annon aloittamisesta T4/ T1- suhteen palautumiseen arvoon 0, 9 oli:
Aika (minuuttia) sugammadeksin tai neostigmiinin annosta T2- supistusvasteen palautumisen yhteydessä rokuronin tai vekuronin annon jälkeen T4/ T1- suhteen palautumiseen arvoon 0, 9 Hermo- lihasliitosta salpaava
Hoito- ohjelma
lääkeaine Rokuroni
Sugammadeksi (2 mg/ kg)
Neostigmiini (50 mikrog/ kg)
N Mediaani (minuuttia) Vaihteluväli Vekuroni
48 1, 4 0, 9- 5, 4
48 17, 6 3, 7- 106, 9
N Mediaani (minuuttia) Vaihteluväli
48 2, 1 1, 2- 64, 2
45 18, 9 2, 9- 76, 2
9 Rokuronin hermo- lihasliitosta salpaavan vaikutuksen kumoamista sugammadeksilla verrattiin cis - atrakuriumin hermo- lihasliitosta salpaavan vaikutuksen kumoamiseen neostigmiinilla.
T2 - supistusvasteen palautuessa annettiin sugammadeksiannos 2 mg/ kg tai neostigmiiniannos 50 mikrog/ kg.
Rokuronin hermo- lihasliitosta salpaava vaikutus kumoutui sugammadeksilla nopeammin kuin sisatrakuriumin hermo- lihasliitosta salpaava vaikutus neostigmiinilla:
Aika (minuuttia) sugammadeksin tai neostigmiinin annosta T2- supistusvasteen palautumisen yhteydessä rokuronin tai sisatrakuriumin annon jälkeen T4/ T1- suhteen palautumiseen arvoon 0, 9 Hermo- lihasliitosta salpaava
Hoito- ohjelma
lääkeaine
Rokuroni ja sugammadeksi (2 mg/ kg)
Sisatrakurium ja neostigmiini (50 mikrog/ kg)
N Mediaani (minuuttia)
34 1, 9
39 7, 2
Vaihteluväli
0, 7- 6, 4
4, 2- 28, 2
Välitön kumoaminen:
Aikaa suksinyylikoliinin hermo- lihasliitosta salpaavan vaikutuksen (1 mg/ kg) kumoutumiseen verrattiin aikaan rokuronin hermolihasliitosta salpaavan vaikutuksen (1, 2 mg/ kg) kumoutumiseen sugammadeksilla (16 mg/ kg, 3 minuuttia myöhemmin).
Aika (minuuttia) rokuronin ja sugammadeksin tai suksinyylikoliinin annosta 10 prosentin T1- supistusvasteen palautumiseen Hermo- lihasliitosta salpaava
Hoito- ohjelma
lääkeaine
Rokuroni ja sugammadeksi (16 mg/ kg)
Suksinyylikoliini (1 mg/ kg)
N Mediaani (minuuttia) Vaihteluväli
55 4, 2 3, 5- 7, 7
55 7, 1 3, 7- 10, 5
Yhdistetyssä analyysissa ilmoitettiin rokuronibromidiannoksen 1, 2 mg/ kg jälkeen annetun sugammadeksiannoksen 16 mg/ kg palautumisajoiksi:
Aika (minuuttia) 3 minuuttia rokuronin jälkeen annetusta sugammadeksiannoksesta T4/ T1- suhteen palautumiseen arvoon 0, 9, 0, 8 tai 0, 7
T4/ T1- suhde arvoon 0, 9
T4/ T1- suhde arvoon 0, 8
T4/ T1- suhde arvoon 0, 7
N Mediaani (minuuttia)
65 1, 5
65 1, 3
65 1, 1
Vaihteluväli
0, 5- 14, 3
0, 5- 6, 2
0, 5- 3, 3
5. 2 Farmakokinetiikka
Sugammadeksin farmakokineettiset muuttujat on määritetty kompleksiin sitoutumattoman ja kompleksiin sitoutuneen sugammadeksin pitoisuuksien kokonaismäärästä.
Potilaiden anestesian aikana farmakokineettisten muuttujien kuten puhdistuma ja jakautumistilavuus on oletettu olevan samat sekä kompleksiin sitoutumattomalla että kompleksiin sitoutuneella sugammadeksilla.
Jakautuminen:
Sugammadeksin vakaan tilan jakautumistilavuus on noin 11- 14 litraa.
Sugammadeksi tai sugammadeksin ja rokuronin kompleksi eivät sitoudu plasman proteiineihin eivätkä punasoluihin, mikä on osoitettu ihmisellä miehen plasma - ja kokoverinäytteessä in vitro.
Sugammadeksin kinetiikka on lineaarinen annoksilla 1−16 mg/ kg, kun se annetaan bolusannoksena laskimoon.
Metabolia:
10 Prekliinisissä ja kliinisissä tutkimuksissa ei havaittu sugammadeksin metaboliitteja, ja eliminaatioreitiksi havaittiin vain muuttumattoman aineen erittyminen munuaisten kautta.
Eliminaatio:
Sugammadeksin eliminaation puoliintumisaika (t½) on 1, 8 tuntia ja plasman puhdistuman arvioidaan olevan 88 ml/ min.
Tutkimus (mass balance study) osoitti, että yli 90% annoksesta erittyi 24 tunnin kuluessa.
Annoksesta 96% erittyi virtsaan, mistä vähintään 95% voitiin osoittaa olevan muuttumatonta sugammadeksia.
Alle 0, 02% annoksesta erittyi ulosteiden tai uloshengitysilman kautta.
Sugammadeksin antaminen terveille vapaaehtoisille johti kompleksin sisältämän rokuronin suurentuneeseen eliminaatioon munuaisten kautta.
Erityisryhmät:
Iäkkäät ja munuaisten vajaatoimintaa sairastavat:
Tyypillisten iäkkäiden ja/ tai munuaisten vajaatoimintaa sairastavien potilaiden farmakokineettiset muuttujat, jotka perustuvat farmakokineettiseen mallintamiseen, esitetään seuraavassa:
Tyypillinen potilas (paino 75 kg)
Puhdistuma (ml/ min)
Vakaan tilan jakautumistilavuus (litraa)
Eliminaation puoliintumis- aika (tuntia)
Aikuinen Normaali (40- vuotias) kreatiniini - puhdistuma:
100 ml/ min
88 (25, 0%)
11, 4 (22, 9%)
1, 8 (32, 9%)
Aikuinen Lievä munuaisten (40- vuotias) vajaatoiminta, kreatiniini - puhdistuma:
50 ml/ min
71 (23, 6%)
11, 4 (23, 0%)
2, 2 (33, 3%)
Aikuinen Kohtalainen (40- vuotias) munuaisten vajaatoiminta, kreatiniini - puhdistuma:
30 ml/ min
28 (24, 4%)
11, 4 (23, 5%)
5, 2 (32, 9%)
Iäkäs (75 - Normaali vuotias) kreatiniini - puhdistuma:
80 ml/ min
80 (24, 0%)
13, 5 (24, 4%)
2, 4 (34, 9%)
Iäkäs (75 - Lievä munuaisten vuotias) vajaatoiminta, kreatiniini - puhdistuma:
50 ml/ min
72 (24, 5%)
13, 2 (24, 2%)
2, 6 (34, 6%)
Iäkäs (75 - Kohtalainen vuotias) munuaisten vajaatoiminta, kreatiniini - puhdistuma:
30 ml/ min
28 (24, 7%)
13, 4 (23, 8%)
6, 1 (36, 5%)
Taulukossa on esitetty keskiarvo ja vaihtelukerroin (%).
Lapsipotilaat:
Iältään 0−17- vuotiaiden lapsipotilaiden (n=51) farmakokinetiikkaa arvioitiin populaatiofarmakokineettisessä analyysissä.
Alle 18- vuotiaiden potilaiden jakautumistilavuus ja
11 puhdistuma suurenivat iän mukana.
Vaihtelu lapsipotilaiden plasman sugammadeksipitoisuuksissa oli samankaltainen kuin vaihtelu aikuispotilailla.
Yhteenveto kahden tyypillisen lapsipotilaan farmakokineettisistä muuttujista esitetään seuraavassa:
Sugammadeksin farmakokineettiset muuttujat tyypillisillä lapsipotilailla Farmakokineettinen muuttuja Eliminaation puoliintumisaika (tuntia) Vakaan tilan jakautumistilavuus (litraa) Puhdistuma (ml/ min)
Lapsi (ikä:
8 vuotta) 0, 9 3, 1 41
Nuori (ikä:
15 vuotta) 1, 7 9, 1 71
Sukupuoli:
Sukupuolten välillä ei havaittu eroja.
Rotu:
Terveillä japanilaisilla ja valkoihoisilla tutkimuspotilailla tehdyssä tutkimuksessa ei havaittu kliinisesti merkittäviä eroja farmakokineettisissä muuttujissa.
Vähäiset tiedot eivät viittaa eroihin mustaihoisten tai afrikkalaistaustaisten amerikkalaisten farmakokineettisissä muuttujissa.
Paino:
Aikuisten ja iäkkäiden potilaiden populaatiofarmakokineettinen analyysi ei osoittanut kliinisesti merkittävää suhdetta puhdistuman ja jakautumistilavuuden sekä painon välillä.
5. 3 Prekliiniset tiedot turvallisuudesta
Farmakologista turvallisuutta, toistuvan altistuksen aiheuttamaa toksisuutta, geenitoksisuutta sekä reproduktiotoksisuutta, paikallista siedettävyyttä ja vereen seostuvuutta koskevien konventionaalisten tutkimusten tulokset eivät viittaa erityiseen vaaraan ihmisille.
Sugammadeksi poistuu useimmista elimistä nopeasti.
Rotilla havaittiin kuitenkin valmisteen jäämiä luissa ja hampaissa.
Todennäköisin reversiibeliin sitoutumiseen liittyvä yhdiste on hydroksiapatiitti, joka on näiden kudosten epäorgaaninen soluväliaine.
Nuorilla aikuisilla ja sukukypsillä rotilla tehdyt prekliiniset tutkimukset ovat osoittaneet, etteivät tällaiset jäämät vaikuta haitallisesti hampaiden väriin eivätkä luun laatuun, rakenteeseen, uusiutumisnopeuteen ja kehittymiseen.
Nuorilla rotilla havaittiin etuhampaissa valkeahkoa värjäytymää ja kiilteen muodostumishäiriöitä toistuvan annon yhteydessä, kun altistus oli 48−480- kertainen annoksesta 4 mg/ kg aiheutuvaan kliiniseen altistukseen nähden.
6.
FARMASEUTTISET TIEDOT
6. 1 Apuaineet
Kloorivetyhappo 3, 7% ja/ tai natriumhydroksidi (pH: n säätöön) Injektionesteisiin käytettävä vesi
6. 2 Yhteensopimattomuudet
Tätä lääkevalmistetta ei saa sekoittaa muiden lääkevalmisteiden kanssa, lukuun ottamatta niitä, jotka mainitaan kohdassa 6. 6.
Verapamiilin, ondansetronin ja ranitidiinin on raportoitu olevan fysikaalisesti yhteensopimattomia.
6. 3 Kestoaika
3 vuotta.
12 Pakkauksen ensimmäisen avaamisen ja valmisteen liuottamisen jälkeen kemiallisen ja fysikaalisen säilyvyyden on osoitettu olevan 48 tuntia 2- 25 °C: n lämpötilassa.
Mikrobiologiselta kannalta liuotettu valmiste tulisi käyttää heti.
Jos valmistetta ei käytetä heti, käyttöä edeltävät säilytysajat ja - olosuhteet ovat käyttäjän vastuulla eivätkä saisi tavallisesti ylittää 24 tuntia 2- 8°C: n lämpötilassa, ellei valmisteen laimentamista ole tehty kontrolloiduissa ja validoiduissa aseptisissa olosuhteissa.
6. 4 Säilytys
Säilytä alle 30 °C.
Ei saa jäätyä.
Pidä injektiopullo ulkopakkauksessa.
Herkkä valolle.
Käyttövalmiiksi liuotetun lääkevalmisteen säilytys, ks. kohta 6. 3.
6. 5 Pakkaustyyppi ja pakkauskoko (pakkauskoot)
Yhteen käyttökertaan tarkoitettu tyypin I lasinen injektiopullo on suljettu harmaalla klooributyylikumitulpalla, alumiinipuristekorkilla ja repäisysinetillä.
Injektiopullon kumitulppa ei sisällä lateksia.
Pakkauskoot:
10 injektiopulloa á 2 ml ja 10 injektiopulloa á 5 ml.
Kaikkia pakkauskokoja ei välttämättä ole myynnissä.
6. 6 Erityiset varotoimet hävittämiselle ja muut käsittelyohjeet
Jos Bridion annetaan saman laskimoinfuusiolinjan kautta muiden lääkevalmisteiden kanssa, on tärkeää huuhdella laskimoinfuusiolinja riittävän hyvin (esim.
9 mg/ ml (0, 9%) natriumkloridiliuoksella) Bridionin ja muiden lääkevalmisteiden annon välillä riippumatta siitä, onko valmisteen yhteensopivuus tai yhteensopimattomuus Bridionin kanssa osoitettu.
Sugammadeksi voidaan injisoida käytössä olevaan laskimoinfuusiolinjaan seuraavien infuusioliuosten kanssa:
9 mg/ ml (0, 9%) natriumkloridi, 50 mg/ ml (5%) glukoosi, 4, 5 mg/ ml (0, 45%) natriumkloridi ja 25 mg/ ml (2, 5%) glukoosi, Ringerin laktaattiliuos, Ringerin liuos, 50 mg/ ml (5%) glukoosi 9 mg/ ml (0, 9%) natriumkloridissa.
Bridion voidaan laimentaa lapsipotilaille käyttäen 9 mg/ ml (0, 9%) natriumkloridia pitoisuuteen 10 mg/ ml (ks. kohta 6. 3).
Käyttämätön valmiste tai jäte on hävitettävä paikallisten vaatimusten mukaisesti.
7.
MYYNTILUVAN HALTIJA
N. V.
Organon, Kloosterstraat 6, 5349 AB Oss, Alankomaat
8.
MYYNTILUVAN NUMERO( T)
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
10.
TEKSTIN MUUTTAMISPÄIVÄMÄÄRÄ
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /
13 LIITE II
A.
ERÄN VAPAUTTAMISESTA VASTAAVAT VALMISTUSLUVAN HALTIJAT
B.
MYYNTILUPAAN LIITTYVÄT EHDOT
14 A.
ERÄN VAPAUTTAMISESTA VASTAAVAT VALMISTUSLUVAN HALTIJAT
Erän vapauttamisesta vastaavien valmistajien nimet ja osoitteet
N. V.
Organon Kloosterstraat 6 P. O. Box 20 NL- 5340 BH Oss Alankomaat
Organon (Ireland) Ltd Drynam Road Swords Co.
Dublin Irlanti
Lääkevalmisteen painetussa pakkausselosteessa on ilmoitettava kyseisen erän vapauttamisesta vastaavan valmistusluvan haltijan nimi ja osoite.
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Lääketurvajärjestelmä Myyntiluvan haltijan tulee varmistaa, että sillä on käytössä ja toiminnassa lääketurvajärjestelmä, joka on kuvattu versiossa 1. 2 myyntilupahakemuksen modulissa 1. 8. 1., ennen valmisteen kauppaantuontia ja niin kauan, kun valmiste on käytössä.
Riskienhallintasuunnitelma Myyntiluvanhaltija sitoutuu suorittamaan tutkimukset ja muut lääketurvatoimintaan liittyvät tehtävät, jotka on esitetty yksityiskohtaisesti Lääketurvatoimintasuunnitelmassa, siten kuin on esitetty Riskienhallintasuunnitelman versiossa 2. 0 myyntilupahakemuksen modulissa 1. 8. 2 sekä sen jälkeen päivitetyissä Riskienhallintasuunnitelmissa CHMP: n kanssa sovitun mukaisesti.
Päivitetty Riskinhallintasuunnitelma tulee toimittaa seuraavan määräaikaisen turvallisuuskatsauksen (PSUR) yhteydessä, ihmisille tarkoitetuille lääkevalmisteille laaditun CHMP: n ohjeen Guideline on Risk Management Systems mukaisesti.
Lisäksi päivitetty Riskienhallintasuunnitelma tulee toimittaa • Kun saadaan uutta tietoa, jolla voi olla merkitystä turvallisuustietoihin, Lääketurvatoimintasuunnitelmaan tai riskinminimointitoimiin. • 60 päivän kuluessa jonkin tärkeän (lääketurvatoimintaan tai riskinminimointiin liittyvän) tiedon saamisesta. • EMEA: n pyynnöstä.
15 LIITE III
MYYNTIPÄÄLLYSMERKINNÄT JA PAKKAUSSELOSTE
16 A.
MYYNTIPÄÄLLYSMERKINNÄT
17 ULKOPAKKAUKSESSA ON OLTAVA SEURAAVAT MERKINNÄT
KOTELO, 10 x 5 ml injektiopullot
1.
LÄÄKEVALMISTEEN NIMI
Bridion 100 mg/ ml injektioneste, liuos sugammadeksi
2.
VAIKUTTAVA( T) AINE( ET)
1 ml sisältää sugammadeksinatriumia vastaten100 mg sugammadeksia.
5 ml = 500 mg
3.
LUETTELO APUAINEISTA
Muut aineet: kloorivetyhappo 3, 7% ja/ tai natriumhydroksidi (pH: n säätämiseen), injektionesteisiin käytettävä vesi.
Katso lisätietoja pakkausselosteesta.
4.
LÄÄKEMUOTO JA SISÄLLÖN MÄÄRÄ
10 injektiopulloa
5.
ANTOTAPA JA TARVITTAESSA ANTOREITTI (ANTOREITIT)
iv Laskimoon.
Yhtä käyttökertaa varten.
Hävitä käyttämättä jäänyt liuos.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
EXP
9.
ERITYISET SÄILYTYSOLOSUHTEET 18 Säilytä alle 30 °C.
Ei saa jäätyä.
Pidä injektiopullo ulkopakkauksessa.
Herkkä valolle.
Ensimmäisen avaamisen ja liuottamisen jälkeen säilytä 2- 8 °C ja käytä 24 tunnin sisällä.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
N. V.
Organon Kloosterstraat 6 5349 AB Oss Alankomaat
12.
MYYNTILUVAN NUMERO( T)
EU/ 0/ 00/ 000/ 000
13.
ERÄNUMERO
Lot
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Vapautettu pistekirjoituksesta
19 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT
INJEKTIOPULLON ETIKETTI, 10 x 5 ml injektiopullot
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Bridion 100 mg/ ml injektioneste sugammadeksi iv
2.
ANTOTAPA
3.
VIIMEINEN KÄYTTÖPÄIVÄMÄÄRÄ
EXP
4.
ERÄNUMERO
Lot
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
5 ml
6.
MUUTA
20 ULKOPAKKAUKSESSA ON OLTAVA SEURAAVAT MERKINNÄT
KOTELO, 10 x 2 ml injektiopullot
1.
LÄÄKEVALMISTEEN NIMI
Bridion 100 mg/ ml injektioneste, liuos sugammadeksi
2.
VAIKUTTAVA( T) AINE( ET)
1 ml sisältää sugammadeksinatriumia vastaten 100 mg sugammadeksia.
2 ml = 200 mg
3.
LUETTELO APUAINEISTA
Muut aineet: kloorivetyhappo 3, 7% ja/ tai natriumhydroksidi (pH: n säätämiseen), injektionesteisiin käytettävä vesi.
Katso lisätietoja pakkausselosteesta.
4.
LÄÄKEMUOTO JA SISÄLLÖN MÄÄRÄ
10 injektiopulloa
5.
ANTOTAPA JA TARVITTAESSA ANTOREITTI (ANTOREITIT)
iv Laskimoon.
Yhtä käyttökertaa varten.
Hävitä käyttämättä jäänyt liuos.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
EXP
9.
ERITYISET SÄILYTYSOLOSUHTEET 21 Säilytä alle 30 °C.
Ei saa jäätyä.
Pidä injektiopullo ulkopakkauksessa.
Herkkä valolle.
Ensimmäisen avaamisen ja liuottamisen jälkeen säilytä 2- 8 °C ja käytä 24 tunnin sisällä.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
N. V.
Organon Kloosterstraat 6 5349 AB Oss Alankomaat
12.
MYYNTILUVAN NUMERO( T)
EU/ 0/ 00/ 000/ 000
13.
ERÄNUMERO
Lot
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Vapautettu pistekirjoituksesta
22 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT
INJEKTIOPULLON ETIKETTI, 10 x 2 ml injektiopullot
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Bridion 100 mg/ ml injektioneste sugammadeksi iv
2.
ANTOTAPA
3.
VIIMEINEN KÄYTTÖPÄIVÄMÄÄRÄ
EXP
4.
ERÄNUMERO
Lot
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
2 ml
6.
MUUTA
23 B.
PAKKAUSSELOSTE
24 PAKKAUSSELOSTE
Bridion 100 mg/ ml injektioneste, liuos Sugammadeksi
Lue tämä seloste huolellisesti, ennen kuin saat tätä lääkettä.
- Säilytä tämä seloste.
Voit tarvita sitä myöhemmin.
- Jos sinulla on lisäkysymyksiä, käänny nukutuslääkärisi puoleen.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä nukutuslääkärille tai muulle lääkärille.
Tässä selosteessa esitetään:
1.
Mitä Bridion on ja mihin sitä käytetään 2.
Ennen kuin saat Bridionia 3.
Miten Bridionia annetaan 4.
Mahdolliset haittavaikutukset 5.
Bridionin säilyttäminen 6.
Muuta tietoa
1.
MITÄ BRIDION ON JA MIHIN SITÄ KÄYTETÄÄN
Bridion kuuluu selektiivisten relaksantteja sitovien lääkeaineiden ryhmään.
Sitä käytetään nopeuttamaan lihasten palautumista leikkauksen jälkeen.
Kun sinulle tehdään jonkin tyyppinen leikkaus, lihakset on lamattava täysin.
Kirurgin on näin helpompi tehdä leikkaus.
Sinulle annettava yleisanestesia sisältää tämän vuoksi lihaksia lamaavia lääkkeitä.
Niitä kutsutaan lihasrelaksanteiksi, joita ovat esimerkiksi rokuronibromidi ja vekuronibromidi.
Koska nämä lääkkeet lamaavat myös hengityslihakset, sinua on autettava hengittämään (hengityskoneella) leikkauksen aikana ja sen jälkeen, kunnes pystyt jälleen hengittämään itse.
Bridionia käytetään lopettamaan lihasrelaksanttien vaikutus.
Se saa tämän aikaan yhdistymällä elimistössäsi olevaan rokuronibromidiin tai vekuronibromidiin.
Bridionia annetaan nopeuttamaan palautumista lihasrelaksantin vaikutuksesta, esimerkiksi leikkauksen lopussa, jotta voit nopeammin hengittää jälleen itse.
2.
ENNEN KUIN SAAT BRIDIONIA
Sinulle ei saa antaa Bridionia • jos olet allerginen (yliherkkä) sugammadeksille tai Bridionin jollekin muulle aineelle. → Kerro nukutuslääkärille, jos tämä koskee sinua.
Ole erityisen varovainen Bridionin suhteen • jos sinulla on tai on ollut munuaissairaus.
Tämä on tärkeää, koska Bridion poistuu elimistöstäsi munuaisten kautta • jos sinulla on tai on aiemmin ollut sydänsairaus • jos sinulla on tai on aiemmin ollut maksasairaus • jos sinulla esiintyy nesteen kertymistä elimistöön (turvotusta) • jos noudatat vähäsuolaista ruokavaliota. → Kerro nukutuslääkärille, jos jokin edellä mainituista koskee sinua.
Muiden lääkevalmisteiden samanaikainen käyttö
25 → Kerro nukutuslääkärillesi, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt tai rohdosvalmisteita.
Bridion saattaa vaikuttaa muihin lääkkeisiin tai muut lääkkeet saattavat vaikuttaa Bridioniin.
Osa lääkkeistä heikentää Bridionin vaikutusta → On erityisen tärkeää, että kerrot nukutuslääkärille, jos olet äskettäin ottanut: • toremifeenia (rintasyövän hoitoon) • flukloksasilliinia (antibiootti) • fusidiinihappoa (antibiootti).
Bridion voi vaikuttaa hormonaalisiin ehkäisyvalmisteisiin • Bridion saattaa heikentää hormonaalisten ehkäisyvalmisteiden - myös ehkäisytablettien, ehkäisyrenkaan, implantaatin tai hormonikierukan - vaikutusta, koska se vähentää saamaasi progestiinihormonimäärää.
Progestiinimäärä elimistössäsi pienenee Bridionin vaikutuksesta suunnilleen saman verran kuin yhden ehkäisytabletin ottamatta jättämisen yhteydessä. → Jos otat ehkäisytabletin samana päivänä jolloin saat Bridionia, toimi ehkäisytablettien pakkausselosteessa tabletin unohtamisesta annettujen ohjeiden mukaisesti. → Jos käytät muita hormonaalisia ehkäisyvalmisteita (esimerkiksi ehkäisyrengasta, implantaattia tai hormonikierukkaa), sinun on käytettävä lisäksi muuta kuin hormonaalista ehkäisymenetelmää (esimerkiksi kondomia) seuraavien seitsemän päivän ajan ja noudatettava pakkausselosteessa annettuja ohjeita.
Vaikutus verikokeisiin Bridion ei yleisesti ottaen vaikuta laboratoriokoetuloksiin.
Se voi kuitenkin vaikuttaa progestiiniksi kutsutun hormonin ja joidenkin veren hyytymistä osoittavien verikokeiden tuloksiin.
Raskaus ja imetys → Kerro nukutuslääkärillesi, jos olet tai epäilet olevasi raskaana.
Sinulle voidaan silti antaa Bridionia, mutta sinun on keskusteltava siitä ensin.
Sugammadeksia voi käyttää imetyksen aikana.
Ajaminen ja koneiden käyttö Lääkärisi kertoo sinulle, onko ajaminen tai koneiden käyttö turvallista, kun olet saanut Bridion - valmistetta.
Bridion- valmisteella ei tiedetä olevan vaikutuksia vireyteen eikä keskittymiskykyyn.
3.
MITEN BRIDIONIA ANNETAAN
Annos Nukutuslääkäri määrittelee tarvitsemasi Bridion- annoksen: • painosi ja • vielä vaikuttavan lihasrelaksantin perusteella.
Tavanomainen annos on 2- 4 mg painokiloa kohden.
Jos nukutuslääkäri haluaa palautumisen tapahtuvan nopeammin, hän voi antaa suuremman annoksen.
Lapsille (2−17- vuotiaille lapsille ja nuorille) Bridion- annostus on 2 mg/ kg.
Miten Bridionia annetaan Bridionin antaa nukutuslääkäri.
Se annetaan kertainjektiona laskimoon.
Jos saat Bridionia suositeltua enemmän Nukutuslääkäri seuraa tilaasi tarkoin.
On epätodennäköistä, että saat liikaa Bridionia.
Vaikka niin tapahtuisikin, siitä ei todennäköisesti aiheudu haittaa.
26 Jos Sinulla on kysymyksiä tämän lääkkeen käytöstä, käänny lääkärisi tai apteekin puoleen.
4.
MAHDOLLISET HAITTAVAIKUTUKSET
Kuten kaikki lääkkeet, Bridionkin voi aiheuttaa haittavaikutuksia.
Kaikki eivät kuitenkaan niitä saa.
Jos tällaisia haittavaikutuksia ilmaantuu anestesian aikana, nukutuslääkäri havaitsee ja hoitaa ne.
Hyvin yleisiä haittavaikutuksia (esiintyy useammin kuin 1 potilaalla 10: stä): • ohimenevä epämiellyttävä maku suussa.
Yleisiä haittavaikutuksia (esiintyy 1- 10 potilaalla 100: sta): • kevyt anestesia - saatat alkaa herätä syvästä unesta, jolloin tarvitset lisää anestesia- ainetta.
Saatat tämän vuoksi liikehtiä tai yskiä leikkauksen lopussa. • lihasten heikkoutta saattaa ilmaantua uudelleen leikkauksen jälkeen (jos annettu annos on liian pieni).
Melko harvinaisia haittavaikutuksia (esiintyy 1- 10 potilaalla 1 000: sta): • hereillä oleminen leikkauksen aikana (tajuissaan oleminen anestesian aikana) • potilailla, jotka ovat aiemmin sairastaneet astmaa, on esiintynyt hengitysteiden lihaskouristuksista (keuhkoputkien supistumisesta) johtuvaa hengenahdistusta • allergiset (yliherkkyys -) reaktiot, kuten ihottuma tai ihon punoitus.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava kerro siitä lääkärille tai apteekkiin.
5.
BRIDIONIN SÄILYTTÄMINEN
Ei lasten ulottuville eikä näkyville.
Älä käytä Bridionia injektiopullossa ja ulkopakkauksessa mainitun viimeisen käyttöpäivämäärän jälkeen.
Säilytä alle 30 °C.
Ei saa jäätyä.
Pidä injektiopullo ulkopakkauksessa.
Herkkä valolle.
Pakkauksen ensimmäisen avaamisen ja laimentamisen jälkeen, säilytä 2−8 °C: ssa ja käytä 24 tunnin kuluessa.
6.
MUUTA TIETOA
Mitä Bridion sisältää
- Vaikuttava aine on sugammadeksi.
1 ml injektionestettä sisältää sugammadeksinatriumia vastaten 100 mg sugammadeksia.
- Muut aineet ovat injektionesteisiin käytettävä vesi, kloorivetyhappo 3, 7% ja/ tai
natriumhydroksidi (pH: n säätöön).
Lääkevalmisteen kuvaus ja pakkauskoot Bridion on kirkas ja väritön tai hieman kellertävä injektioneste.
Sitä on kaksi eri pakkauskokoa, joko kymmenen 2 ml sugammadeksia sisältävää injektiopulloa tai kymmenen 5 ml injektionestettä sisältävää injektiopulloa.
Kaikkia pakkauskokoja ei välttämättä ole myynnissä.
Myyntiluvan haltija ja valmistaja
27 N. V.
Organon, Kloosterstraat 6, 5349 AB Oss, Alankomaat
Valmistajat: • N. V.
Organon, Kloosterstraat 6, 5349 AB Oss, Alankomaat • Organon (Ireland) Ltd., Drynam Road, Swords, Co.
Dublin, Irlanti
Tämä seloste on hyväksytty viimeksi {KK/ VVVV}
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
----------------------------------------------------------------------------------------------------------------------------- Seuraavat tiedot on tarkoitettu vain hoitoalan ammattilaisille:
Katso yksityiskohtaiset tiedot Bridionin valmisteyhteenvedosta.
28
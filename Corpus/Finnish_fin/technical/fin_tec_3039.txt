# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 808
EUROOPAN JULKINEN ARVIOINTIKERTOMUS (EPAR)
DOCETAXEL WINTHROP
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Docetaxel Winthrop on?
Docetaxel Winthrop on konsentraatti ja liuotin infuusioliuosta (tiputus laskimoon) varten.
Se sisältää doketakselia vaikuttavana aineena.
Lääke on sama kuin TAXOTERE, jolla jo on myyntilupa Euroopan unionin alueella.
TAXOTEREa valmistava yritys on hyväksynyt tieteellisten tietojensa käytön Docetaxel Winthropia varten.
Mihin Docetaxel Winthropia käytetään?
Docetaxel Winthrop on syöpälääke.
Sitä käytetään seuraavien hoitoon: • rintasyöpä.
Sitä voidaan käyttää yksittäishoitona muiden hoitojen epäonnistuttua.
Sitä voidaan käyttää myös yhdessä muiden syöpälääkkeiden (doksorubisiinin, syklofosfamidin, trastutsumabin tai kapesitabiinin) kanssa potilailla, jotka eivät vielä ole saaneet mitään syöpähoitoa, tai muiden hoitojen epäonnistuttua, hoidettavan rintasyövän tyypin ja vaiheen mukaan. • ei- pienisoluinen keuhkosyöpä.
Sitä voidaan käyttää yksittäishoitona muiden hoitojen epäonnistuttua.
Sitä voidaan käyttää myös yhdistelmähoitona sisplatiinin (toinen syöpälääke) kanssa potilailla, jotka eivät vielä ole saaneet mitään syöpähoitoa. • eturauhassyöpä, kun syöpä ei vastaa hormonihoitoon.
Sitä käytetään yhdistelmähoitona prednisonin tai prednisolonin (tulehduslääkkeitä) kanssa. • mahalaukun adenokarsinooman (eräs mahasyöpätyyppi) hoitoon potilailla, jotka eivät vielä ole saaneet mitään syöpähoitoa.
Sitä käytetään yhdistelmänä sisplatiinin ja 5- fluorourasiilin (muita syöpälääkkeitä) kanssa. • pään ja kaulan alueen syövän hoitoon potilailla, joiden syöpä on pitkälle edennyt.
Sitä käytetään yhdistelmänä sisplatiinin ja 5- fluorourasiilin kanssa.
Katso tarkemmat tiedot valmisteyhteenvedosta, joka sisältyy myös arviointikertomukseen.
Lääkevalmistetta saa vain lääkärin määräyksestä.
Miten Docetaxel Winthropia käytetään?
Docetaxel Winthrop - hoito tulee antaa kemoterapiahoitoon erikoistuneella osastolla ja sitä saa vain antaa syövän kemoterapialääkitykseen perehtyneen lääkärin valvonnassa.
Docetaxel Winthrop - hoitoa tulee antaa vain, kun neutrofiilien määrä (eräs valkoisten verisolujen tyyppi) on vähintään 1 500 solua/ mm3.
Potilaalle tulee antaa deksametasonihoitoa (tulehduslääke) hoitoa edeltävänä päivänä (eturauhassyöpä) tai sekä hoitoa edeltävänä päivänä että kahtena päivänä hoidon jälkeen (muut syöpätyypit).
Docetaxel Winthrop annetaan infuusiona yhden tunnin aikana kolmen viikon välein.
Annos, hoidon pituus ja lääkkeen käyttö muiden lääkevalmisteiden kanssa määräytyvät hoidettavan syövän tyypin mukaan.
Lisätietoja on valmisteyhteenvedossa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2008 Reproduction and/ or distribution of this document is authorised for non commercial purposes only provided the EMEA is acknowledged Miten Docetaxel Winthrop vaikuttaa?
Docetaxel Winthrop - valmisteen vaikuttava aine doketakseli on taksaaneihin kuuluva syöpälääke.
Doketakseli estää solun kyvyn tuhota sisäisen tukirankansa; tukirangan tuhouduttua solut pääsevät jakaantumaan.
Kun tukiranka on edelleen olemassa, solut eivät pysty jakaantumaan ja kuolevat lopulta.
Doketakseli vaikuttaa syöpäsolujen ohella myös muihin soluihin, esimerkiksi verisoluihin.
Tämä voi aiheuttaa sivuvaikutuksia.
Miten Docetaxel Winthropia on tutkittu?
Docetaxel Winthrop - valmistetta on tutkittu yhteensä noin 3 000 rintasyöpäpotilaalla, noin 1 900 keuhkosyöpäpotilaalla, noin 1 000 eturauhassyöpäpotilaalla, 445 mahasyöpäpotilaalla ja 897: lla pään ja kaulan alueen syöpää sairastaneella potilaalla.
Useimmissa tutkimuksissa Docetaxel Winthrop yhdistettiin muihin syöpähoitoihin ja sitä verrattiin eri hoitoyhdistelmiin tai samaan hoitoon ilman Docetaxel Winthrop - valmistetta.
Pääasiallinen tehon mittari on vasteprosenttimäärä (niiden potilaiden osuus, joiden syövässä havaittiin vaste hoitoon), aika, joka kului ennen kuin sairaus eteni, ja elinajan pidentyminen.
Mitä hyötyä Docetaxel Winthropista on havaittu tutkimuksissa?
Docetaxel Winthrop - valmisteen lisääminen muihin syöpähoitoihin lisäsi merkitsevästi vasteprosenttimääriä, taudin etenemiseen kuluvaa aikaa ja eloonjäämistä kaikkien viiden syöpätyypin hoidossa (rintasyöpä, ei- pienisoluinen keuhkosyöpä, eturauhassyöpä, mahalaukun adenokarsinooma sekä pään ja kaulan alueen syöpä).
Yksittäishoitona rintasyövän hoidossa Docetaxel Winthrop oli vähintään yhtä tehokas ja toisinaan tehokkaampi kuin vertailulääkevalmisteet.
Se oli tehokkaampi kuin paras tukihoito keuhkosyövän hoidossa.
Mitä riskejä Docetaxel Winthropiin liittyy?
Yleisimmät sivuvaikutukset Docetaxel Winthrop - valmistetta saaneilla potilailla (useammalla kuin yhdellä potilaalla 10: stä) olivat neutropenia (veren alhainen valkoisten verisolujen määrä), anemia (veren alhainen punasolujen määrä), trombosytopenia (verihiutaleiden vähäinen määrä), febriili neutropenia (vähentynyt valkoisten verisolujen määrä ja kuume), ääreisosien sensorinen neuropatia (hermojen vaurioituminen, josta seuraa käsien ja jalkojen pistely, puutuminen ja kipu), ääreisosien motorinen neuropatia (hermojen vaurioituminen, josta seuraa vaikeuksia liikkeiden koordinoinnissa), dysgeusia (makuaistin häiriöt), dyspnea (hengenahdistus), stomatiitti (suuta verhoavan limakalvon tulehdus), ripuli, pahoinvointi, oksentelu, alopesia (hiustenlähtö), ihoreaktiot, kynsiin liittyvät häiriöt, myalgia (lihaskipu), anoreksia (ruokahaluttomuus), tulehdukset, nesteen kertyminen, astenia (heikkous), kipu ja yliherkkyys (allergiset reaktiot).
Nämä sivuvaikutukset voivat olla vaikeampia, kun Docetaxel Winthrop - valmistetta käytetään yhdessä muiden syöpälääkkeiden kanssa.
Pakkausselosteessa on täydellinen luettelo kaikista Docetaxel Winthropin ilmoitetuista sivuvaikutuksista.
Docetaxel Winthrop - valmistetta ei tule antaa potilaille, jotka ovat yliherkkiä (allergisia) doketakselille tai Docetaxel Winthrop - valmisteen muille valmistusaineille.
Docetaxel Winthrop - valmistetta ei tule antaa potilaille, joiden neutrofiilimäärä on alle 1 500 solua/ mm3, raskaana oleville tai imettäville naisille tai vaikeaa maksan vajaatoimintaa sairastaville potilaille.
Miksi Docetaxel Winthrop on hyväksytty?
Lääkevalmistekomitea (CHMP) katsoi, että Docetaxel Winthrop - valmisteen hyöty on sen riskejä suurempi
rintasyövän,
ei- pienisoluisen
keuhkosyövän,
eturauhassyövän,
mahalaukun
adenokarsinooman sekä pään ja kaulan levyepiteelisyövän hoidossa.
Komitea suositteli, että Docetaxel Winthrop - valmisteelle annetaan myyntilupa.
Muita tietoja Docetaxel Winthropista Euroopan komissio myönsi Aventis Pharma S. A. - yhtiölle koko Euroopan unionin alueella voimassa olevan myyntiluvan Docetaxel Winthrop - valmistetta varten 20. huhtikuuta 2007.
Docetaxel Winthrop - valmistetta koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2008
2/ 2
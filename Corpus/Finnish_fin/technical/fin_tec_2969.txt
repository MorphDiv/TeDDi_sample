# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 305
EUROOPAN JULKINEN ARVIOINTIKERTOMUS (EPAR)
VISUDYNE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Visudyne on?
Visudyne on lääke, jossa vaikuttavana aineena on verteporfiini.
Se on saatavana pulloon pakattuna jauheena, josta voidaan valmistaa suonensisäisesti annettava liuos.
Mihin Visudyneä käytetään?
Visudyneä käytetään hoitamaan potilaita, jotka kärsivät foveanalaisesta suonikalvon uudissuonittumisesta.
Tämä on epänormaalia verisuonten kasvua verkkokalvon (silmän takaosassa olevan valoherkän kalvon) ns. keskiosassa eli makula- alueella.
Kun nämä verisuonet vuotavat verta tai kudosnestettä, näkö häiriintyy.
Visudyneä käytetään kahteen sairauteen, joissa tätä tapahtuu.
Ne ovat ns. makulan kostea ikärappeuma ja patologinen likitaittoisuus, joka on likinäköisyyden harvinainen muoto, jossa silmämuna jatkaa kasvuaan.
Makulan kosteassa ikärappeumassa Visudyneä käytetään, kun uudissuonittuminen on ” pääasiallisesti klassista tyyppiä ” (kun epänormaalit verisuonet näkyvät selvästi silmän optisessa tutkimuksessa).
Lääkevalmistetta saa vain lääkärin määräyksestä.
Miten Visudyneä käytetään?
Visudyneä tulisi käyttää vain sellaisen silmätautien erikoislääkärin valvonnassa, joilla on kokemusta makulan kosteasta ikärappeumasta tai patologisesta likitaittoisuudesta kärsivien potilaiden hoidosta.
Hoito Visudynellä tapahtuu kahdessa vaiheessa.
Ensin potilaalle annetaan Visudyneä suonensisäisesti 6 mg kehon pinta- alan neliömetriä kohden 10 minuutissa.
Toisessa vaiheessa 15 minuuttia tiputuksen aloittamisen jälkeen Visudyne aktivoidaan silmässä lasersäteen avulla.
Hoito voidaan tarvittaessa toistaa kolmen kuukauden välein.
Miten Visudyne vaikuttaa?
Visudynen vaikuttava aine verteporfiini on valolle herkistävä aine (aine, joka muuttuu, kun se altistetaan valolle).
Sitä käytetään fotodynaamisessa terapiassa, hoitotavassa, jossa käytetään valoa (yleensä laserista peräisin olevaa) valolle herkistävän aineen aktivoimiseen.
Kun potilaalle annetaan Visudyneä suonensisäisesti, verteporfiini jakaantuu eri puolille elimistöä verisuonten kuljettamana ja kulkeutuu näin myös silmänpohjan verisuoniin.
Kun laservalo kohdistetaan silmään, verteporfiini aktivoituu ja muuttuu solumyrkyksi (soluja tappavaksi).
Tämä auttaa sulkemaan makulan kosteaa ikärappeumaa aiheuttavia epänormaaleja verisuonia.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Visudyneä on tutkittu?
Visudyneä on tutkittu kahdessa kaksivuotisessa tutkimuksessa, joissa oli mukana yhtensä 609 makulan kosteasta ikärappeumasta kärsivää potilasta, joilla oli klassiset foveanalaiset vauriot.
Tutkimuksessa lääkettä verrattiin lumelääkkeeseen.
Tutkimuksessa loppuun saakka mukana olleista potilaista 476: lle hoitoa jatkettiin pidempään, pisimmillään viisi vuotta.
Visudyneä on myös tutkittu kahden vuoden ajan 120 potilaalla, jotka kärsivät patologisen likitaittoisuuden aiheuttamasta foveanalaisesta suonikalvon uudissuonittumisesta.
Näistä 67 jatkoi hoitoa aina viiteen vuoteen saakka.
Kaikissa tutkimuksissa Visudynen tehoa verrattiin lumelääkkeen tehoon.
Tehon mittarina oli positiivisen hoitovasteen prosenttiosuus vuoden hoidon jälkeen (niiden potilaiden osuus, joilta jäi näkemättä vähemmän kuin 3 viivaa [15 kirjainta] näkökoetaulussa).
Visudyneä on myös verrattu lumelääkkeeseen piilevissä foveanalaisissa suonikalvon uudissuonittumistapauksissa (joissa epänormaalit verisuonet eivät näy selvästi tähystyksessä) kaksivuotisessa tutkimuksessa, jossa oli mukana 339 potilasta.
Tämän jälkeen tehtiin lääkevalmistekomitean pyynnöstä vahvistava tutkimus 364 uudella potilaalla.
Mitä hyötyä Visudyne on havaittu tutkimuksissa?
Kahdessa klassisesta foveanalaisesta suonikalvon uudissuonittumisesta kärsiviä potilaita koskevassa tutkimuksessa Visudyne oli tehokkaampi kuin lumelääke.
Hoitoon reagoineiden potilaiden osuus 12 kuukauden jälkeen oli 61 prosenttia Visudynellä hoidetuilla potilailla ja 46 prosenttia lumelääkkeellä hoidetuilla potilailla.
Hyöty säilyi pisimmillään viisi vuotta.
Patologisen likitaittoisuuden aiheuttamasta uudissuonittumisesta kärsivien potilaiden tutkimuksessa 86 prosentilla Visudynellä hoidetuista potilaista jäi näkemättä alle 15 kirjainta, kun vastaava osuus lumelääkkeellä hoidetuista potilaista oli 67 prosenttia.
Hyöty säilyi aina viiden vuoden ajan.
Vaikka ensimmäinen tutkimus piilevästä sairaudesta osoitti lääkkeen jonkin verran tehoavan, tätä ei voitu vahvistaa toisessa tutkimuksessa, eikä Visudynen hyötyä piilevän foveanalaisen suonikalvon uudissuonittumisen hoidossa ole osoitettu.
Mitä riskejä Visudyneen liittyy?
Visudynen tavallisimmat sivuvaikutukset (joita tavataan 1– 10 potilaalla sadasta) ovat näköhäiriöt (samea tai epätarkka näkö, valonvälähdykset, näön heikkeneminen, harmaat tai tummat sädekehät sekä mustat täplät), pistoskohdan oireet (kipu, turvotus ja tulehdus) sekä suonensisäiseen antoon liittyvät kivut, kuten selkäkipu, pahoinvointi, valoherkkyys (valolle altistuneiden ihon osien palaminen), heikotus ja veren kolesteroliarvojen kohoaminen.
Pakkausselosteessa on luettelo kaikista Visudynen ilmoitetuista sivuvaikutuksista.
Visudyneä ei tulisi käyttää potilaille, jotka voivat olla yliherkkiä (allergisia) verteporfiinille tai jollekin muulle ainesosalle, porfyriasta kärsiville potilaille (joiden elimistö ei kykene hajottamaan porfyriineiksi kutsuttuja yhdisteitä) tai vakavista maksasairauksista kärsiville potilaille.
Miksi Visudyne on hyväksytty?
Lääkevalmistekomitea (CHMP) katsoi, että Visudynen hyödyt ovat sen riskejä suuremmat hoidettaessa potilaita, jotka kärsivät foveanalaisesta suonikalvon uudissuonittumisesta, joka johtuu makula- alueen vuotavasta ikärappeumasta, jossa vauriot ovat pääasiallisesti klassisia, tai patologisesta likitaittoisuudesta.
Komitea suositteli myyntiluvan myöntämistä Visudyneä varten.
Muita tietoja Visudynestä Euroopan komissio myönsi Novartis Europharm Limitedille koko Euroopan unionin alueella voimassa olevan myyntiluvan Visudyneä varten 27. 7. 2000.
Myyntilupa uusittiin 27. 7. 2005.
Visudyneä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 05- 2007.
©EMEA 2007
2/ 2
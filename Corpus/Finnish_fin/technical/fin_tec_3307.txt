# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 306
EUROOPAN JULKINEN ARVIOINTIKERTOMUS (EPAR)
METALYSE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Metalyse on?
Metalyse on valkoista kuiva- ainetta sisältävä injektiopullo ja esitäytetty liuotinta sisältävä ruisku liuosta varten.
Metalyse sisältää vaikuttavana aineena tenekteplaasia.
Mihin Metalysea käytetään?
Metalysea käytetään sydämen verisuoniin muodostuneiden verihyytymien liuottamiseen potilailla, joilla epäillään olleen akuutti sydäninfarkti (sydänkohtaus).
Metalysea käytetään 6 tunnin kuluessa sydänkohtauksen ensimmäisten oireiden ilmaantumisesta.
Lääkevalmistetta saa vain lääkemääräyksellä.
Kuinka Metalysea käytetään?
Metalysea olisi määrättävä vain lääkärien, joilla on kokemusta trombolyyttisen hoidon käytöstä.
Metalyse- hoito on aloitettava mahdollisimman pian sydänkohtauksen oireiden alettua.
Metalyse annetaan kertainjektiona suonensisäisesti noin 10 sekunnissa.
Annokset on mukautettu potilaan painon mukaan (ks. pakkausseloste).
Metalyse annetaan muiden sellaisten lääkkeiden kanssa (aspiriini, hepariini), jotka ehkäisevät verihyytymiä.
Miten Metalyse vaikuttaa?
Metalyse on trombolyyttinen aine (se tunnetaan myös fibrinolyyttisenä aineena, koska se liuottaa fibriini- nimisestä aineesta muodostuneita verihyytymiä).
Metalysen vaikuttava aine tenekteplaasi on luonnollisen entsyymin, ihmisen plasminogeenin aktivaattorin muunneltu muoto.
Sitä tuotetaan yhdistelmä- DNA- tekniikalla.
Sitä tuottaa solu, joka siihen lisätyn geenin (DNA) avulla pystyy tuottamaan tenekteplaasia.
Tenekteplaasi on plasminogeenin aktivaattori, mikä merkitsee sitä, että se alkuunpanee aineen (plasminogeenin) muuntumisen plasmiiniksi.
Plasmiini hajottaa hyytymiä.
Sydäninfarktissa sydämen valtimoihin on muodostunut hyytymiä.
Metalyse liuottaa verihyytymät ja auttaa palauttamaan veren normaalin kulun sydämeen.
Miten Metalysea on tutkittu?
Metalysen tehokkuutta on tutkittu laajassa, noin 17 000 potilasta käsittävässä tutkimuksessa (ASSENT II).
Metalysea injektiona on vertailtu alteplaasin kanssa (tarkka kopio ihmiskudoksen plasminogeenin aktivaattorista tuotettuna yhdistelmätekniikalla), jota annetaan infuusiona (tiputuksena suoneen).
Tutkimuksissa tarkasteltiin kuolinprosenttia 30 päivää hoidon jälkeen sekä verenvuotoprosenttia.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Metalysesta on havaittu tutkimuksissa?
Metalyse oli yhtä tehokas kuin alteplaasi kuolemien vähentämisessä 30 päivää hoidon jälkeen – kumpikin hoito vähensi kuolemien määrän noin 6, 2 prosenttiin.
Metalyse aiheutti alteplaasia merkitsevästi vähemmän suurehkoja muita kuin kallonsisäisiä verenvuotoja, minkä vuoksi tarvittiin vähemmän verensiirtoja.
Mitä riskejä Metalyseen liittyy?
Metalysen tärkein sivuvaikutus on verenvuoto, yleensä injektiokohdassa.
Se voi myös aiheuttaa potilaille alhaista verenpainetta, epäsäännöllisiä sydämenlyöntejä ja rintakipua.
Näitä sivuvaikutuksia on useammalla kuin yhdellä kymmenestä.
Harvemmilla kuin yhdellä sadasta potilaasta voi ilmetä aivoverenvuotoa, joka voi aiheuttaa kuoleman tai pysyvän vamman.
Pakkausselosteessa on täydellinen kuvaus kaikista Metalysen ilmoitetuista sivuvaikutuksista.
Metalysea ei pidä käyttää potilailla, jotka voivat olla yliherkkiä (allergisia) tenekteplaasille tai lääkkeen muille aineosille, tai potilailla, joilla on tai on hiljattain ollut verenvuoto- ongelmia tai suurehko leikkaus tai sairaus, joka voi aiheuttaa verenvuotoa (joilla on esimerkiksi ollut aivohalvaus tai joilla on hyvin korkea verenpaine).
Täydellinen luettelo rajoituksista on pakkausselosteessa.
Miksi Metalyse on hyväksytty?
Lääkevalmistekomitea (CHMP) katsoi, että Metalysen hyöty on sen riskejä suurempi hoidettaessa potilaita, jotka tarvitsevat trombolyyttista hoitoa epäillyn sydäninfarktin vuoksi.
CHMP suositteli myyntiluvan myöntämistä Metalyselle.
Muita tietoja Metalysesta Euroopan komissio myönsi Boehringer Ingelheim International GmbH: lle koko Euroopan unionin alueella voimassa olevan myyntiluvan Metalysea varten 23. 2. 2001.
Myyntilupa uusittiin 23. 2. 2006.
Metalysea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
EMEA 2005
2/ 2
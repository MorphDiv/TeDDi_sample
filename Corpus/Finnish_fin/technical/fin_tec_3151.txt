# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 839
EUROOPAN JULKINEN ARVIOINTIKERTOMUS (EPAR)
VOLIBRIS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Volibris on?
Volibris on lääke, joka sisältää vaikuttavana aineena ambrisentaania.
Sitä on saatavilla tabletteina (hennon vaaleanpunainen, neliönmuotoinen:
5 mg, syvän vaaleanpunainen, soikea:
10 mg).
Mihin Volibrista käytetään?
Volibris on tarkoitettu pulmonaalihypertensiota (PAH) sairastavien potilaiden hoitoon parantamaan fyysistä suorituskykyä.
Pulmonaalihypertensio tarkoittaa keuhkovaltimoiden epätavallisen korkeaa verenpainetta.
Volibris on tarkoitettu toimintakykyluokkaan II ja III kuuluvien potilaiden hoitoon.
Luokka viittaa sairauden vakavuuteen: luokassa II fyysinen suorituskyky on lievästi rajoittunut ja luokassa III selvästi rajoittunut.
Volibriksen teho on osoitettu idiopaattisessa ja sidekudossairauteen liittyvässä pulmonaalihypertensiossa.
Koska pulmonaalihypertensiota esiintyy vähän, sairautta pidetään harvinaisena ja Volibris nimettiin harvinaislääkkeeksi (harvinaisten sairauksien hoidossa käytettävä lääke) 11. 4. 2005.
Lääkevalmistetta saa vain lääkemääräyksellä.
Miten Volibrista käytetään?
Volibris- hoito tulee aloittaa sellaisen lääkärin valvonnassa, jolla on kokemusta pulmonaalihypertension hoidosta.
Volibriksen vakioannos on 5 mg kerran vuorokaudessa.
Tabletit tulisi niellä kokonaisina joko ruoan kanssa tai ilman ruokaa.
10 mg: n Volibris- annos saattaa olla tehokkaampi toimintakykyluokan III potilailla, mutta siihen liittyy suurempi nesteen kerääntymisriski ja turvotusriski.
Sidekudossairauteen liittyvässä pulmonaalihypertensiossa potilaat saattavat myös tarvita 10 mg: n Volibris- annosta saadakseen suotuisimman tehon.
Annosta tulisi suurentaa vain, jos potilaat sietävät 5 mg: n annosta hyvin.
Volibrista ei suositella käytettäväksi alle 18- vuotiailla lapsilla, koska sen turvallisuudesta ja tehokkuudesta tässä ikäryhmässä ei ole riittävästi tietoa.
Volibris- hoito on aloitettava varovasti potilailla, joilla on vakavia munuaisten toimintahäiriöitä.
Potilaista on huolehdittava erityisesti, jos Volibris- annosta suurennetaan.
Volibrista ei saa käyttää potilailla, joilla on vaikeita maksan toimintahäiriöitä, koska sitä ei ole tutkittu tässä ryhmässä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Volibris vaikuttaa?
Pulmonaalihypertensio on heikentävä sairaus, jossa keuhkojen verisuonet supistuvat vakavasti.
Tämä aiheuttaa korkeaa verenpainetta suonissa, jotka kuljettavat verta sydämestä keuhkoihin.
Paine vähentää keuhkoista vereen pääsevän hapen määrää ja vaikeuttaa fyysistä toimintaa.
Volibriksen vaikuttava aina ambrisentaani salpaa verisuonia supistavan endoteliinin reseptorit.
Salpaamalla endoteliinin vaikutuksen Volibris laajentaa verisuonia alentaen näin verenpainetta ja lievittäen oireita.
Miten Volibrista on tutkittu?
Volibriksen vaikutuksia testattiin ensin kokeellisilla malleilla ennen ihmisillä tutkimista.
Volibriksen tehoa tutkittiin kahdessa päätutkimuksessa, joihin osallistui yhteensä 394 pulmonaalihypertensiota sairastavaa potilasta.
Useimmat olivat toimintakykyluokkien II tai III potilaita (lievästi tai selvästi rajoittunut fyysinen suorituskyky).
Tutkimuksissa erilaisia Volibris - annoksia (2, 5, 5 ja 10 mg) verrattiinlumelääkkeeseen.
Tehokkuuden päämittari oli kuuden minuutin kävelymatkan pituudessa tapahtunut muutos 12 viikon hoidon jälkeen.
Näin voidaan arvioida liikuntakyvyssä tapahtunutta muutosta.
Mitä hyötyä Volibriksesta on havaittu tutkimuksissa?
Volibris- hoito paransi toimintakykyluokkien II ja III potilaiden liikuntakykyä lumelääkettä tehokkaammin.
Tarkasteltaessa molempia tutkimuksia yhdessä päivittäin 5 mg Volibrista saaneiden potilaiden kävelymatka piteni keskimäärin 44, 6 m 12 viikon hoidon jälkeen verrattuna noin 345 m: n lähtötasoon tutkimuksen alussa.
Lumelääkettä käyttäneiden potilaiden kävelymatka lyheni 9 m 12 viikon hoidon jälkeen.
Toimintakykyluokan III potilaat ja sidekudossairauteen liittyvää pulmonaalihypertensiota sairastavat potilaat saivat 10 mg: n annoksesta suotuisamman tehon kuin 5 mg: n annoksesta.
Mitä riskejä Volibrikseen liittyy?
Yleisemmät Volibriksen sivuvaikutukset (joita esiintyy useammalla kuin joka 10. potilaalla) ovat päänsärky (mukaan lukien sinuspäänsärky ja migreeni), perifeerinen turvotus (etenkin nilkkojen ja jalkojen turpoaminen) sekä nesteen kerääntyminen elimistöön.
Pakkausselosteessa on luettelo kaikista Volibriksen ilmoitetuista sivuvaikutuksista.
Volibrista ei saa antaa potilaille, jotka saattavat olla yliherkkiä (allergisia) soijalle, ambrisentaanille tai jollekin muulle valmisteen sisältämälle aineelle.
Koska Volibris saattaa aiheuttaa synnynnäisiä epämuodostumia, sitä ei tule antaa raskaana oleville naisille tai naisille, jotka voivat tulla raskaaksi, ellei käytössä ole luotettavaa ehkäisyä.
Sitä ei tule antaa imettäville potilaille, potilaille, joilla on vakavia maksan toimintahäiriöitä tai kohonneet maksaentsyymiarvot veressä.
Miksi Volibris on hyväksytty?
Lääkevalmistekomitea (CHMP) katsoi, että Volibriksen hyödyt ovat suuremmat kuin sen haitat WHO: n toimintakykyluokkaan II ja III kuuluvien potilaiden pulmonaarihypertension hoidossa fyysisen suorituskyvyn parantamiseksi.
Komitea suositteli myyntiluvan myöntämistä Volibrista varten.
Miten voidaan varmistaa Volibriksen turvallinen käyttö?
Volibrista valmistava yhtiö tekee Euroopan unionissa (EU) tutkimuksen markkinoilla olevan lääkkeen käytöstä.
Lisäksi yhtiö valvoo tarkasti Volibriksen jakelua kussakin jäsenvaltiossa sekä laatii tietopaketteja varmistaakseen, että terveydenhuoltoalan työntekijöillä, potilailla sekä naispuolisten potilaiden miespuolisilla kumppaneilla on tietoa lääkevalmisteen sivuvaikutuksista ja tarpeesta välttää raskaus.
Muita tietoja Volibriksesta:
Euroopan komissio myönsi Glaxo Group Ltd: lle koko Euroopan unionin alueella voimassa olevan myyntiluvan Volibrista varten 21. huhtikuuta 2008.
Harvinaislääkekomitean Volibrista koskevan lausunnon tiivistelmä on tässä.
Volibrista koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2008.
2/ 2
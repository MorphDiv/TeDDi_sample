# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 701
EUROOPAN JULKINEN ARVIOINTIKERTOMUS (EPAR)
ORENCIA Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä ORENCIA on?
ORENCIA on injektiopullo, joka sisältää infuusiokuiva- ainetta konsentraattiliuosta varten.
Yhdessä injektiopullossa on 250 mg vaikuttavaa ainetta, abataseptia.
Mihin ORENCIAa käytetään?
ORENCIA on tulehdusta vähentävä lääke, jota käytetään yhdistettynä metotreksaattiin (toinen immuunijärjestelmään vaikuttava lääke) aikuispotilaiden kohtalaisen tai vaikean aktiivisen nivelreuman (nivelvaurioita ja - tulehduksia aiheuttava immuunijärjestelmän sairaus) hoitoon.
ORENCIAa käytetään potilailla, joihin muut reumalääkkeet, joihin on kuulunut vähintään yksi tuumorinekroositekijän (TNF) estäjä, eivät ole tehonneet riittävän hyvin tai jotka eivät siedä näitä lääkkeitä.
Lääkevalmistetta saa vain lääkemääräyksellä.
Miten ORENCIAa käytetään?
Nivelreuman diagnosointiin ja hoitoon perehtyneen erikoislääkärin on aloitettava ORENCIA- hoito ja valvottava sen toteuttamista.
ORENCIA annetaan 30 minuutin infuusiona laskimoon 500: n, 750: n tai 1 000 mg: n annoksena.
Annoskoko riippuu potilaan painosta.
Infuusio annetaan ensimmäisen kuukauden ajan kahden viikon välein (kolme annosta) ja sen jälkeen neljän viikon välein.
Ellei hoitovastetta havaita kuuden kuukauden kuluessa, lääkärin on syytä arvioida hoidon jatkamisen hyötyjä ja riskejä sekä harkita muita hoitovaihtoehtoja.
Miten ORENCIA vaikuttaa?
ORENCIAn vaikuttava aine, abatasepti, on proteiini, joka estää T- solujen toiminnan.
T- solut ovat immuunijärjestelmän (kehon puolustusjärjestelmän) erityisiä soluja, jotka osallistuvat nivelreumaan liittyvien tulehdusten ja nivelvaurioiden syntyyn.
T- solut on ” aktivoitava ” ennen kuin ne toimivat.
Tämä tapahtuu siten, että tietyt molekyylit (signaalit) sitoutuvat T- solujen pinnalla oleviin reseptoreihin.
Abatasepti sitoutuu kahteen näistä molekyyleistä (CD80 ja CD86) ja estää siten niitä aktivoimasta T- soluja.
Tämä auttaa vähentämään tulehdusta sekä parantamaan nivelvaurioita ja muita sairauden oireita.
Abataseptia tuotetaan yhdistelmä- DNA- tekniikalla.
Sitä tuottaa solu, joka pystyy siihen lisätyn geenin (DNA) avulla tuottamaan abataseptiä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten ORENCIAa on tutkittu?
ORENCIAn vaikutuksia on testattu ensin kokeellisissa malleissa ennen sen tutkimista ihmisillä.
ORENCIAa on tutkittu kolmessa päätutkimuksessa, joihin osallistui 1 382 nivelreumapotilasta.
Kahteen ensimmäiseen tutkimukseen osallistui 991 potilasta, joihin metotreksaatti ei ollut tehonnut riittävästi, ja kolmanteen tutkimukseen osallistui 391 potilasta, joihin TNF- estäjät eivät olleet aiemmin tehonneet riittävästi.
Kaikissa kolmessa tutkimuksessa verrattiin ORENCIAn ja lumelääkkeen vaikutuksia, kun nämä lääkkeet yhdistettiin muihin potilaiden ottamiin reumalääkkeisiin, paitsi TNF - estäjiin.
Tehon pääasiallisena mittana oli nivelreuman oireiden väheneminen kuuden hoitokuukauden jälkeen sekä nivelten fyysinen toimintakyky ja nivelvaurioiden määrä (radiologisesti arvioituna).
Lisätutkimuksessa verrattiin ORENCIAn, infliksimabin (TNF- estäjä) ja lumelääkkeen vaikutuksia, kun nämä lääkkeet yhdistettiin metotreksaattihoitoon.
Tähän tutkimukseen osallistui 266 potilasta, joihin metotreksaatti ei ollut tehonnut riittävästi.
Mitä hyötyä ORENCIAsta on havaittu tutkimuksissa?
ORENCIA paransi nivelreuman oireita lumelääkettä tehokkaammin kaikissa tutkimuksissa.
Ensimmäisessä tutkimuksessa oireet vähenivät vähintään 20 prosenttia 70 potilaalla (60, 9%) niistä 115 potilaasta, jotka olivat lisänneet metotreksaattihoitoon sallitun annoksen ORENCIAa, kun lumelääkettä hoitoonsa lisänneistä 119 potilaasta saman vasteen sai vain 42 potilasta (35, 3%).
Toisessa tutkimuksessa ORENCIAn vaikutus oli samankaltainen nivelreuman oireisiin sekä fyysisen toimintakyvyn paranemiseen ja nivelvaurioiden vähenemiseen vuoden kestäneen hoidon jälkeen.
Tutkimuksessa, johon osallistuneisiin potilaisiin TNF- estäjät eivät olleet aiemmin tehonneet riittävästi ja jossa potilaat lisäsivät ORENCIAn hoitoonsa, oireet vähenivät vähintään 20 prosenttia 129 potilaalla (50, 4%) 256 potilaasta, kun lumelääkettä hoitoonsa lisänneistä 133 potilaasta saman vasteen sai vain 26 potilasta (19, 5%).
ORENCIAa saaneilla potilailla myös fyysinen toimintakyky parani kuudessa kuukaudessa.
Lisätutkimus vahvisti oireiden paranemisen ORENCIAn kanssa potilailla, joihin metotreksaatti ei ollut tehonnut riittävästi.
Vaste oli kuuden kuukauden jälkeen samankaltainen kuin infliksimabin kanssa.
Mitä riskejä ORENCIAan liittyy?
ORENCIAn yleisin sivuvaikutus (jota esiintyy useammalla kuin yhdellä potilaalla kymmenestä) on päänsärky.
Pakkausselosteessa on luettelo kaikista ORENCIAn ilmoitetuista sivuvaikutuksista.
ORENCIAa ei saa antaa potilaille, jotka saattavat olla yliherkkiä (allergisia) abataseptille tai jollekin muulle ORENCIAn aineosalle.
Sitä ei myöskään saa antaa potilaille, joilla on vaikeita ja hallitsemattomia infektioita, kuten sepsis (verenmyrkytys), tai opportunistisia infektioita (joita esiintyy potilailla, joiden immuunijärjestelmä on heikentynyt).
ORENCIAa saaville potilaille annetaan erityinen turvallisuuskortti, jossa heille selitetään nämä rajoitukset ja jossa heitä neuvotaan ottamaan välittömästi yhteyttä lääkäriin, jos heille kehittyy infektio ORENCIA- hoidon aikana.
Miksi ORENCIA on hyväksytty?
Lääkevalmistekomitea (CHMP) totesi, että ORENCIA tehoaa kohtalaisesti tulehduksiin ja että metotreksaattiin yhdistettynä se vähentää nivelvaurioiden pahenemista ja parantaa fyysistä toimintakykyä.
Komitea päätti, että ORENCIAn hyödyt ovat sen riskejä suuremmat aikuispotilaiden kohtalaisen tai vaikean aktiivisen nivelreuman hoidossa, kun muut tautiprosessia hidastavat reumalääkkeet, joihin on kuulunut vähintään yksi TNF- estäjä, eivät ole tehonneet riittävän hyvin tai kun potilas ei siedä niitä.
Se suositteli myyntiluvan myöntämistä ORENCIAa varten.
Muita tietoja ORENCIAsta:
Euroopan komissio myönsi Bristol- Myers Squibb Pharma EEIG: lle koko Euroopan unionin alueella voimassa olevan myyntiluvan ORENCIAa varten 23. toukokuuta 2007.
ORENCIAa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2007.
©EMEA 2007
2/ 2
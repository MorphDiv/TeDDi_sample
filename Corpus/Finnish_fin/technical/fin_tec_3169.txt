# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
TRISENOX 1 mg/ ml infuusiokonsentraatti, liuosta varten
2.
VAIKUTTAVAT AINEET JA NIIDEN MÄÄRÄT
Yksi millilitra TRISENOXia sisältää 1 mg arseenitrioksidia.
Täydellinen apuaineluettelo, ks. kohta 6. 1.
3.
LÄÄKEMUOTO
Infuusiokonsentraatti, liuosta varten Steriili, kirkas, väritön vesiliuos.
4.
KLIINISET TIEDOT
4. 1 Käyttöaiheet
TRISENOX on tarkoitettu käytettäväksi remission induktioon ja konsolidaatioon aikuispotilailla, joilla on uusiutunut/ refraktaarinen akuutti promyelosyyttinen leukemia (APL), jolle on tyypillistä t( 15; 17) - translokaatio ja/ tai promyelosyyttileukemia/ retinoiinihapporeseptori- alfa (PML/ RAR- alfa) geeni.
Edeltävän hoidon tulisi olla sisältänyt retinoidia ja solunsalpaajia.
Muiden akuuttien myelogeenisten leukemia- alatyyppien vastetta TRISENOXille ei ole tutkittu.
4. 2 Annostus ja antotapa
Annostus
TRISENOXia täytyy käyttää akuuttien leukemioiden hoitoon perehtyneen lääkärin valvonnassa ja kohdassa 4. 4. kuvattuja hoidon valvontaa koskevia erikoisohjeita on noudatettava.
Samaa annostusta suositellaan lapsille, aikuisille ja iäkkäille.
Induktiohoito- ohjelma:
TRISENOXia täytyy antaa laskimoon samansuuruisina annoksina 0, 15 mg/ kg/ vrk päivittäin annettuna, kunnes luuytimen todetaan olevan remissiossa (alle 5% blasteja luuydinsolukossa ilman leukemiasoluja).
Jos luuydinremissiota ei ole saavutettu 50 päivän kuluttua hoidon aloittamisesta, annostelu on lopetettava.
Konsolidaatiohoito- ohjelma:
Konsolidaatiohoito täytyy aloittaa 3– 4 viikkoa sen jälkeen kun induktioterapia on lopetettu.
TRISENOXia annostellaan laskimoon 0, 15 mg/ kg/ vrk yhteensä 25 annosta, siten, että hoitoa annetaan ensin 5 päivänä viikossa ja sitten pidetään 2 päivän tauko ja tämä toistetaan 5 viikon ajan.
Käyttö lapsilla:
Tietoja käytöstä lasten lääkkeeksi on vähän.
Seitsemästä alle 18- vuotiaasta (5– 16 vuotta) potilaasta, jotka saivat TRISENOX- hoitoa suositellulla annoksella 0, 15 mg/ kg/ vrk, viisi potilasta saavutti täyden hoitovasteen.
Turvallisuutta ja tehoa alle 5- vuotiailla lapsilla ei ole tutkittu.
Maksan ja/ tai munuaisten vajaatoimintaa sairastavat:
Koska kaikista maksan ja munuaisten vajaatoimintaa sairastavista potilasryhmistä on vähän tietoa, maksan ja/ tai munuaisten vajaatoimintaa sairastavien potilaiden TRISENOX- hoidossa kehotetaan varovaisuuteen.
Antotapa
2 TRISENOX on annettava laskimoon 1– 2 tunnin aikana.
Infuusiota voidaan jatkaa aina 4 tuntiin saakka, mikäli havaitaan vasomotorisia reaktioita.
Keskuslaskimokatetria ei tarvita.
Potilaat täytyy hoitaa sairaalan vuodeosastolla hoidon alkuvaiheessa sairauden aiheuttamien oireiden vuoksi ja jotta voidaan varmistaa riittävä valvonta.
4. 3 Vasta- aiheet
Yliherkkyys vaikuttavalle aineelle tai apuaineille.
4. 4 Varoitukset ja käyttöön liittyvät varotoimet
Kliinisesti epävakaat potilaat, joilla on akuutti promyelosyyttinen leukemia (APL), kuuluvat riskiryhmään.
Näissä tapauksissa on seurattava tavallista tiheämmin elektrolyyttejä, verensokeria, verenkuvaa sekä maksan ja munuaisten toimintakokeita sekä hyytymistekijöitä.
Leukosyyttien aktivoitumisoireyhtymä (APL- erilaistumisoireyhtymä):
Kahdellakymmenelläviidellä prosentilla TRISENOXia saaneista APL- potilaista ilmeni oireita, jotka muistuttivat ns. retinoiinihappo- akuutti promyelosyyttileukemiaoireyhtymää tai APL- erilaistumisoireyhtymää (retinoic- acid- acute promyelocytic leukaemia (RA- APL) syndrome/ APL Differentation syndrome), johon tyypillisesti liittyy kuumetta, hengenahdistusta, painonlisäystä, keuhkoinfiltraatteja ja keuhko - tai sydänpussin effuusiota, joihin liittyy tai ei liity leukosytoosia.
Tämä oireyhtymä voi johtaa kuolemaan.
Oireyhtymän hoitoa ei ole tutkittu riittävästi, mutta suuriannoksinen steroidihoito heti RA - APL- oireyhtymää epäiltäessä näyttää vähentävän sairauden merkkejä ja oireita.
Kun ensimmäiset merkit mahdollisesta oireyhtymästä ilmenevät (selittämätön kuume, hengenahdistus ja/ tai painonlisäys, epänormaali keuhkojen auskultaatiolöydös ja röntgenologiset muutokset), suuriannoksinen steroidihoito (deksametasoni 10 mg laskimoon kahdesti vuorokaudessa) täytyy aloittaa välittömästi leukosyyttiarvoista riippumatta.
Hoitoa on jatkettava vähintään 3 vuorokauden ajan tai siihen saakka, kun oireyhtymän merkit ja oireet ovat hävinneet.
Suurimman osan potilaista ei tarvitse lopettaa TRISENOX- hoitoa APL- erilaistumisoireyhtymän hoidon aikana.
On suositeltavaa, ettei solunsalpaajahoitoa lisätä hoito- ohjelmaan steroidihoidon lisäksi, koska ei ole kokemusta samanaikaisesta steroidihoidosta ja solunsalpaajahoidosta hoidettaessa TRISENOX- hoidon aiheuttamaa leukosyyttien aktivaatio- oireyhtymää.
Markkinoille tulon jälkeiset kokemukset viittaavat siihen, että potilailla, joilla on muuntyyppisiä maligniteetteja, voi esiintyä samankaltainen oireyhtymä.
Näitä potilaita on valvottava ja hoidettava edellä annettujen ohjeiden mukaisesti.
EKG- muutokset:
Arseenitrioksidi voi pidentää QT- aikaa ja aiheuttaa täydellisen eteis - kammiokatkoksen.
QT- ajan piteneminen voi aiheuttaa kääntyvien kärkien tyyppisen kammioarytmian, joka voi johtaa kuolemaan.
Aiempi antrasykliinihoito saattaa lisätä QT- ajan pidentymisen riskiä.
Kääntyvien kärkien kammioarytmian vaara on suhteessa QT- ajan pidentymisen määrään, QT- aikaa pidentävien lääkevalmisteiden samanaikaiseen annosteluun (kuten luokan Ia ja III rytmihäiriölääkkeet (esim. kinidiini, amiodaroni, sotaloli, dofetilidi), psyykenlääkkeet (esim. tioridatsiini), masennuslääkkeet (esim. amitriptyliini), jotkut makrolidit (esim. erytromysiini), jotkut antihistamiinit (esim. terfenadiini ja astemitsoli), jotkut kinoloniantibiootit (esim. sparfloksasiini) ja muut yksittäiset lääkkeet, joiden tiedetään pidentävän QT- aikaa (esim. sisapridi)), kääntyvien kärkien kammioarytmian aikaisempaan esiintymiseen, olemassaolevaan QT- ajan pidentymiseen, sydämen vajaatoimintaan, amfoterisiini B: n tai kaliumin menetystä aiheuttavien diureettien käyttöön tai muihin tiloihin, jotka aiheuttavat hypokalemiaa ja hypomagnesemiaa.
Kliinisissä kokeissa 40%: lla TRISENOXilla hoidetuista potilaista esiintyi vähintään yksi yli 500 ms pituinen korjattu QT( QTc) - aika.
Pidentynyt QTc havaittiin 1- 5 viikon kuluessa TRISENOX- infuusiosta ja se palasi alkuarvoon 8 viikon kuluessa TRISENOX- infuusiosta.
Yhdellä potilaalla (joka sai useita lääkevalmisteita samanaikaisesti, mm. amfoterisiini B: tä), jota hoidettiin arseenitrioksidilla APL- relapsin vuoksi, ilmeni oireeton kääntyvien kärkien kammioarytmia.
Suositukset EKG: n ja elektrolyyttitasapainon valvomiseksi:
Ennen TRISENOX- hoidon aloitusta täytyy ottaa 12- kytkentäinen EKG ja määrittää seerumin elektrolyytit (kalium, kalsium ja magnesium) ja kreatiniini.
Elektrolyyttitasapaino on tarvittaessa korjattava, ja mahdollisuuksien mukaan
3 lopetettava sellaisten lääkevalmisteiden käyttö, joiden tiedetään pidentävän QT- aikaa.
Potilailla, joilla on QTc: n pidentymisen tai kääntyvien kärkien kammioarytmian riskitekijöitä, tulisi olla jatkuva EKG - seuranta.
Jos QTc- aika on pitempi kuin 500 ms, korjaavat toimenpiteet on suoritettava ja QTc- aika määritettävä uudelleen EKG- sarjalla ennen TRISENOX- hoidon harkintaa.
TRISENOX- hoidon aikana kaliumpitoisuus täytyy pitää yli 4 mEq/ l: ssa ja magnesiumpitoisuus yli 1, 8 mg/ dl: ssa.
Potilaat joiden absoluuttinen QT- aika on yli 500 ms, täytyy arvioida uudelleen ja on ryhdyttävä välittömästi korjaamaan mahdollisia samanaikaisia riskitekijöitä ja samalla arvioitava TRISENOX- hoidon jatkamisesta tai sen lopettamisesta aiheutuvaa riski- hyötysuhdetta.
Jos ilmenee pyörtymistä tai nopea tai epäsäännöllinen syke, potilas on otettava sairaalaan ja häntä on valvottava jatkuvasti.
Seerumin elektrolyyttitasapaino on määritettävä, ja TRISENOX- hoito on keskeytettävä, kunnes QTc- aika laskee alle 460 ms, elektrolyyttitasapaino on korjaantunut ja pyörtyily sekä epäsäännöllinen syke lakkaavat.
TRISENOXin vaikutuksesta QTc- aikaan infuusion aikana ei ole olemassa tietoja.
EKG on otettava kahdesti viikossa ja useamminkin, jos potilaan tila on epävakaa sekä induktio - että konsolidaatiovaiheen aikana.
Annoksen modifiointi:
TRISENOX- hoito on keskeytettävä, annosta säädettävä tai hoito lopetettava ennen hoito- ohjelman suunniteltua päättämistä aina, kun havaitaan 3 asteen tai sitä suurempi toksisuus (National Cancer Institute Common Toxicity Criteria, Version 2), jonka arvellaan liittyvän TRISENOX- hoitoon.
Potilailla, joilla ilmenee sellaisia reaktioita, joiden arvellaan johtuvan TRISENOXista, hoitoa saa jatkaa vain toksisten oireiden poistuttua tai kun hoidon keskeyttämisen aiheuttanut muutos on palautunut lähtötasolle.
Sellaisissa tapauksissa hoito on aloitettava uudelleen 50% annoksella hoidon keskeyttämistä edeltävästä annoksesta.
Jos toksiset oireet eivät palaa 3 vuorokauden aikana hoidon uudelleen aloittamisesta pienemmällä annoksella, vuorokausiannos voidaan nostaa takaisin alkuperäiseen (100%) hoitoannokseen.
Potilailla, joilla uudestaan ilmenee toksisuutta, hoito on kokonaan lopetettava.
Laboratoriokokeet:
Elektrolyyttitasapainoa, verensokeria, verenkuvaa, maksan ja munuaisten toimintakokeita sekä veren hyytymistä koskevia kokeita on seurattava vähintään kahdesti viikossa ja useamminkin, jos potilaan tila on epävakaa induktiovaiheen aikana ja vähintään viikoittain konsolidaatiovaiheen aikana.
Potilaat, joilla on munuaisten vajaatoiminta:
Koska kaikista munuaisten vajaatoimintaa sairastavista potilasryhmistä on vähän tietoa, munuaisten vajaatoimintaa sairastavien potilaiden TRISENOX - hoidossa kehotetaan varovaisuuteen.
Vaikeaa munuaisten vajaatoimintaa sairastavien potilaiden hoidosta ei ole riittävästi kokemusta sen päättelemiseksi, onko heidän annostustaan syytä muuttaa.
TRISENOX- valmisteen käyttöä dialyysihoitoa saavien potilaiden hoitoon ei ole tutkittu.
Potilaat, joilla on maksan vajaatoiminta:
Koska kaikista maksan vajaatoimintaa sairastavista potilasryhmistä on vähän tietoa, maksan vajaatoimintaa sairastavien potilaiden TRISENOX- hoidossa kehotetaan varovaisuuteen.
Vaikeaa maksan vajaatoimintaa sairastavien potilaiden hoidosta ei ole riittävästi kokemusta sen päättelemiseksi, onko heidän annostustaan syytä muuttaa.
Iäkkäät potilaat:
TRISENOXin käytöstä iäkkäillä ihmisillä on vain vähän tietoa.
Varovaisuutta tarvitaan näillä potilailla.
Hyperleukosytoosi:
Joillakin TRISENOX- hoitoa saaneilla potilailla on kehittynyt hyperleukosytoosi (≥ 10 x 103/ μl).
Valkosolujen määrän perustasolla ja hyperleukosytoosin kehittymisellä ei näyttänyt olevan yhteyttä; myöskään ei havaittu korrelaatiota valkosolujen lukumäärän perustason ja huipputason välillä.
Hyperleukosytoosia ei koskaan hoidettu ylimääräisellä solunsalpaajahoidolla ja sen taso laski TRISENOX- hoitoa jatkettaessa.
Valkosolujen määrä konsolidaatiovaiheen aikana ei ollut yhtä suuri kuin induktiohoidon aikana ja oli < 10 x 103/ μl lukuun ottamatta yhtä potilasta, jonka valkosolumäärä oli konsolidaatiovaiheen aikana 22 x 103/ μl.
Kahdellakymmenellä potilaalla (50 prosentilla) ilmeni leukosytoosia; kaikilla näillä potilailla valkosolujen määrä pieneni jatkuvasti tai oli normalisoitunut luuytimen remission aikana, jonka vuoksi solunsalpaajahoitoa tai leukofereesia ei tarvittu.
4 4. 5 Yhteisvaikutukset muiden lääkevalmisteiden kanssa ja muut yhteisvaikutukset
Muodollisia tutkimuksia TRISENOXin ja muiden lääkevalmisteiden välisistä farmakokineettisistä yhteisvaikutuksista ei ole tehty.
QT/ QTc- ajan pidennys on odotettavissa TRISENOX- hoidon aikana.
Kääntyvien kärkien kammioarytmioita ja täydellistä eteiskammiokatkosta on raportoitu.
Potilailla, jotka saavat tai ovat saaneet hypokalemiaa tai hypomagnesemiaa aiheuttavia lääkevalmisteita, kuten diureetteja tai amfoterisiini B: tä, saattaa olla suurentunut riski saada kääntyvien kärkien kammioarytmioita.
On noudatettava varovaisuutta annettaessa TRISENOXia yhdessä muiden QT/ QTc- aikaa pidentävien lääkevalmisteiden kanssa, kuten makrolidiantibioottien, tioridatsiini - neuroleptin tai hypokalemiaa tai hypomagnesemiaa aiheuttavien lääkevalmisteiden kanssa.
Lisätietoja QT- aikaa pidentävistä lääkeaineista on annettu kohdassa 4. 4.
TRISENOXin vaikutusta muiden antileukeemisten lääkevalmisteiden tehoon ei tunneta.
4. 6 Raskaus ja imetys
Arseenitrioksidin on osoitettu olevan eläinkokeissa embryotoksinen ja teratogeeninen (ks. kohta 5. 3).
TRISENOXin käytöstä raskaana olevilla naisilla ei ole tutkimuksia.
Jos tätä lääkevalmistetta käytetään raskauden aikana tai jos potilas tulee raskaaksi tämän lääkevalmisteen käytön aikana, potilaalle on ilmoitettava sikiöön kohdistuvasta riskistä.
Miesten ja hedelmällisessä iässä olevien naisten on käytettävä tehokasta raskaudenehkäisyä TRISENOX- hoidon aikana.
Arsenikki erittyy äidinmaitoon.
Koska TRISENOX saattaa aiheuttaa vakavia haittavaikutuksia imeväiseen, imetys on lopetettava ennen lääkevalmisteen antoa ja hoidon ajaksi.
4. 7 Vaikutukset ajokykyyn ja koneiden käyttökykyyn
Tutkimuksia valmisteen vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
Kliinisissä kokeissa ilmeni hoitoon liittyviä CTC (Common Toxicity Criteria) - luokan 3 ja 4 haittavaikutuksia 37 prosentilla potilaista.
Yleisimmin raportoituja vaikutuksia olivat hyperglykemia, hypokalemia, neutropenia ja suurentunut alaniiniaminotransferaasi (ALAT) pitoisuus.
Leukosytoosia tavattiin 50 prosentilla APL- potilaista hematologisiin löydöksiin, ei niinkään haittavaikutusilmoituksiin perustuen.
Vakavat haittavaikutukset olivat yleisiä (1– 10%) ja odotettavissa tässä ryhmässä.
TRISENOXille tunnusomaisia vakavia haittavaikutuksia olivat mm.
APL- erilaistumisoireyhtymä (3), leukosytoosi (3), pidentynyt QT- aika (4, yhdellä potilaista kääntyvien kärkien kammioarytmia), eteis- värinä/ lepatus (1), hyperglykemia (2) ja lukuisia muita vakavia haittavaikutuksia verenvuotoon, infektioihin, kipuun, ripuliin ja pahoinvointiin liittyen.
Yleisesti ottaen hoitoon liittyvillä haittavaikutuksilla oli taipumus vähentyä ajan myötä, kenties taustalla olevan sairausprosessin laantumisen johdosta.
Potilailla oli taipumus sietää konsolidaatio - ja ylläpitohoitoa vähemmin haittavaikutuksin kuin induktiohoitoa.
Tämä johtuu luultavasti haittavaikutusten ja hoidon alkuvaiheessa hallitsemattomasta sairaudesta aiheutuvien oireiden sekoituksesta kun lukuisia eri lääkeaineita käytetään sairauden ja sen aiheuttamien oireiden hoitoon.
Alla olevassa taulukossa esitetään hoitoon liittyneet luokan 3 ja 4 haittavaikutukset, joita esiintyi 107 potilaalla, jotka saivat TRISENOX- hoitoa kliinisissä kokeissa (esiintymistiheydet on määritelty seuraavasti: yleiset ≥ 1/ 100 - < 1/ 10, melko harvinaiset ≥ 1/ 1 000 - < 1/ 100).
Haittavaikutukset on esitetty kussakin yleisyysluokassa haittavaikutuksen vakavuuden mukaan alenevassa järjestyksessä.
Elinjärjestelmä
Yleinen
Melko harvinainen
5 Elinjärjestelmä Veri ja imukudos
Yleinen Neutropenia Trombosytopenia
Melko harvinainen Kuumeinen neutropenia Leukosytoosi Leukopenia
Aineenvaihdunta ja ravitsemus
Hyperglykemia Hypokalemia
Hypermagnesemia Hypernatremia Ketoasidoosi
Hermosto Sydän
Parestesia
Sydänpussin effuusio Takykardia
Verisuonisto
Vaskuliitti
Hengityselimet, rintakehä ja välikarsina
Pleuriittikipu Hengenahdistus
Alveolaarinen verenvuoto Keuhkopussin effuusio Hypoksia
Ruoansulatuselimistö Iho ja ihonalainen kudos
Ripuli Kutina Punoitus
Luusto, lihakset ja sidekudos
Luukipu Nivelkipu
Lihassärky
Yleisoireet ja antopaikassa todettavat haitat Tutkimukset
Kuumeilu Väsymys Pidentynyt EKG: n QT- aika ALAT koholla Aspartaattiaminotransferaasi koholla
Rintakipu Kipu Hyperbilirubinemia Hypomagnesemia
TRISENOX- hoidon aikana kolmellatoista 52 potilaasta APL- tutkimuksessa oli yksi tai useampia APL- erilaistumisoireyhtymän oireita, joita ovat tyypillisesti kuume, hengenahdistus, painonlisäys, keuhkoinfiltraatit ja keuhko - tai sydänpussin effuusiot, joihin liittyy tai ei liity leukosytoosia (ks. kohta 4. 4.).
Induktion aikana 27 potilaalla oli leukosytoosi (≥ 10 x 103/ μl); näistä neljällä valkosolujen määrä oli yli 100 000/ μl.
Tutkimuksen mukaan perustason valkosolumäärät eivät korreloineet leukosytoosin kehittymisen kanssa, ja valkosolumäärät konsolidaatioterapian aikana eivät olleet yhtä suuret kuin induktion aikana.
Näissä tutkimuksissa leukosytoosia ei hoidettu solunsalpaajavalmisteilla.
Valkosolumäärän pienentämiseen käytettävät lääkevalmisteet pahentavat usein leukosytoosiin liittyvää toksisuutta, eikä mikään standardimenetelmä ole osoittautunut tehokkaaksi.
Eräs potilas, jota hoidettiin myötätunto- ohjelman (Compassionate Use Program) mukaisesti, kuoli aivoinfarktiin leukosytoosin vuoksi valkosolumäärää pienentävän kemoterapeuttisen lääkevalmisteen käytön jälkeen.
Tarkkailu on suositeltavin ratkaisu, interventiota tulisi käyttää vain valikoiduissa tapauksissa.
Keskeisissä tutkimuksissa kuolleisuus disseminoituun suonensisäiseen koagulaatioon (DIC) liittyvään verenvuotoon oli hyvin yleistä (> 10%), mikä on yhtäpitävä kirjallisuudessa raportoidun varhaiskuolleisuuden kanssa.
Arseenitrioksidi voi aiheuttaa QT- ajan pidentymistä (ks. kohta 4. 4).
QT- ajan pidentyminen voi aiheuttaa kääntyvien kärkien tyyppisen kammioarytmian, joka voi johtaa kuolemaan.
Kääntyvien kärkien kammioarytmian riski liittyy QT- ajan pidentymisen määrään, samanaikaiseen QT- aikaa pidentävien lääkevalmisteiden käyttöön, aikaisemmin esiintyneisiin kääntyvien kärkien kammioarytmioihin, olemassaolevaan QT- ajan pidentymiseen, sydämen vajaatoimintaan, hypokalemiaa aiheuttavien diureettien käyttöön tai muihin tiloihin, jotka aiheuttavat hypokalemiaa tai hypomagnesemiaa.
Yhdellä potilaalla, joka sai lukuisia samanaikaisia lääkevalmisteita amfoterisiini B mukaan lukien, ilmeni oireeton kääntyvien kärkien kammioarytmia käytettäessä APL - relapsin induktiohoidon aikana arseenitrioksidia.
Potilaan hoitoa jatkettiin konsolidaatioon ilman, että jatkossa enää esiintyi QT- ajan pidentymistä.
Perifeerinen neuropatia, jossa tyypillisesti esiintyy parestesiaa ja dysestesiaa, on yleinen ja hyvin tunnettu oire ympäristön arsenikille altistuneissa henkilöissä.
Vain kaksi potilasta lopetti hoidon
6 varhaisvaiheessa tämän haittavaikutuksen vuoksi, ja heistä toinen sai uudestaan TRISENOXia myöhemmässä hoito- ohjelmassa.
Neljälläkymmenelläneljällä prosentilla potilaista ilmeni oireita, joita voitiin pitää neuropatiaan liittyvinä; suurin osa oireista oli lieviä tai kohtalaisia ja katosivat TRISENOX- hoidon loputtua.
Seuraavia haittavaikutuksia on havaittu TRISENOXin hyväksymisen jälkeisessä käytössä ja ne on on lisätty ottaen huomioon havaittu esiintymistiheys, vakavuus ja mahdollinen syy- yhteys TRISENOXiin.
Haittavaikutukset on lueteltu seuraavassa elinjärjestelmittäin ja esiintymistiheyden mukaan (esiintymistiheydet on määritelty seuraavasti: melko harvinaiset (≥ 1/ 1 000 - < 1/ 100), tuntematon (koska saatavissa oleva tieto ei riitä arviointiin)).
Elinjärjestelmä Infektiot
Melko harvinainen Sepsis Keuhkokuume Vyöruusu
Tuntematon
Veri ja imukudos Aineenvaihdunta ja ravitsemus
Anemia Dehydraatio Nesteretentio
Pansytopenia
Psyykkiset häiriöt Hermosto
Sekavuustila Kouristukset Huimaus
Silmät Sydän
Sumentunut näkö Sydämen vajaatoiminta Kammiotakykardia Kammiolisälyönti
Verisuonisto
Hypotensio
Hengityselimet, rintakehä ja välikarsina Ruoansulatuselimistö
Keuhkotulehdus Oksentelu Vatsakipu
Erilaistumis - oireyhtymä
Ihon ja ihonalainen kudos
Kasvojen turvotus Ihottuma
Munuaiset ja virtsatiet Yleisoireet ja antopaikassa todettavat haitat Tutkimukset
Munuaisten vajaatoiminta Turvotus Kylmänväristykset Kohonnut veren kreatiniini Painonnousu
Myyntiluvan saamisen jälkeisen käyttökokemuksen yhteydessä on raportoitu myös erilaistumisoireyhtymää, kuten retinoiinihappo- oireyhtymää, kun TRISENOX- valmistetta on käytetty akuuttia promyelosyyttileukemiaa (APL) lukuun ottamatta muiden syöpäsairauksien hoitoon.
4. 9 Yliannostus
Jos vakavaan, akuuttiin arsenikin aiheuttamaan myrkytykseen viittaavia oireita ilmenee (esim. kouristuksia, lihasheikkoutta ja sekavuutta), TRISENOXin käyttö on heti lopetettava ja harkittava kelaattihoitoa, jossa annetaan päivittäinen annos penisillamiinia (≤ 1 g/ vrk).
Penisillamiinihoidon kesto on arvioitava virtsakokeiden arseeniarvot huomioonottaen.
Jos potilas ei voi ottaa lääkettä suun kautta, voidaan harkita dimerkaprolin antoa lihakseen (3 mg/ kg) joka 4. tunti, kunnes välitön toksisuuteen liittyvä hengenvaara on ohi.
Sen jälkeen penisillamiinia voidaan antaa päivittäinen annos ≤ 1 g/ vrk.
Jos potilaalla on koagulopatia, voidaan antaa suun kautta kelatoivaa lääkevalmistetta dimerkaptomeripihkahapposukkimeeria (DCI) 10 mg/ kg tai 350 mg/ m2 joka 8. tunti 5 vuorokauden ajan, ja sen jälkeen 12 tunnin välein 2 viikon ajan.
Potilailla, joilla on vakava, akuutti arseeniyliannostus, on harkittava dialyysia.
7 5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Muut syöpälääkkeet, ATC- koodi:
L01XX27
Tämän lääkevalmisteen myyntilupa on myönnetty poikkeuksellisilla perusteilla.
Se tarkoittaa, että lääkevalmisteesta ei ole ollut mahdollista saada täydellistä tietoa johtuen sairauden harvinaisuudesta.
Euroopan lääkevirasto (EMEA) arvioi vuosittain uuden tiedon ja tarvittaessa päivittää valmisteyhteenvedon.
Vaikutustapa:
Vaikutustapaa ei täysin tiedetä.
Arseenitrioksidi näyttäisi aiheuttavan apoptoosille ominaisia morfologisia muutoksia ja desoksiribonukleiinihapon (DNA: n) pilkkoutumista ihmisen NB4 promyelosyyttileukemiasoluissa in vitro.
Arseenitrioksidi aiheuttaa myös PML/ RAR- alfa - fuusioproteiinin vaurioitumista tai hajoamista.
Kliiniset kokeet:
TRISENOXia on tutkittu 52 APL- potilaalla, joita oli aiemmin hoidettu antrasykliini - retinoidi- hoito- ohjelmalla kahdessa avoimessa, yksihaaraisessa, ei- vertailevassa tutkimuksessa.
Toinen oli yhden tutkijan tekemä kliininen tutkimus (n=12) ja toinen yhdeksän laitoksen tekemä monikeskustutkimus (n=40).
Ensimmäisen tutkimuksen potilaat saivat TRISENOXia keskimääräisenä annoksena 0, 16 mg/ kg/ vrk (0, 06– 0, 20 mg/ kg/ vrk) ja monikeskustutkimuksen potilaat saivat kiinteän annoksen, 0, 15 mg/ kg/ vrk.
TRISENOXia annettiin laskimoon 1– 2 tunnin aikana, kunnes luuytimessä ei enää ollut leukemiasoluja, pisimmillään 60 päivän ajan.
Potilaat, joilla havaittiin täydellinen remissio, saivat lisäksi konsolidaatiohoitona 25 annosta TRISENOXia 5 viikon aikana.
Konsolidaatiohoito aloitettiin 6 viikkoa (vaihteluväli 3– 8 viikkoa) induktion jälkeen yhden laitoksen tutkimuksessa ja 4 viikkoa (vaihteluväli 3– 6 viikkoa) induktion jälkeen monikeskustutkimuksessa.
Täydellinen remissio (Complete Remission, CR) määriteltiin tilaksi, jossa leukemiasoluja ei havaittu luuytimessä ja perifeerisen veren trombosyytti - ja valkosolumäärät korjaantuivat.
Yhden keskuksen tutkimuksessa potilailla oli ilmennyt relapsi 1– 6 aiemman hoito- ohjelman jälkeen ja kahdella potilaalla oli ilmennyt relapsi kantasolujen siirron jälkeen.
Monikeskustutkimuksessa potilailla oli ilmennyt relapsi 1- 4 aiemman hoitojakson jälkeen ja 5 potilaalla kantasolujen siirron jälkeen.
Yhden keskuksen tutkimuksessa ikämediaani oli 33 vuotta (9– 75 v) ja monikeskustutkimuksessa 40 vuotta (5– 73 v).
Tulokset on yhdistetty alla olevaan taulukkoon.
Yhden keskuksen tutkimus N=12
Monikeskustutkimus N=40
TRISENOX- annos, mg/ kg/ vrk (mediaani, vaihteluväli)
0, 16 (0, 06– 0, 20)
0, 15
Täydellinen remissio (CR) Aika luuydinremissioon (mediaani)
11 (92%) 32 vrk
34 (85%) 35 vrk
Aika täydelliseen remissioon (mediaani)
54 vrk
59 vrk
18- kuukauden eloonjäänti
67%
66%
Yhden laitoksen tutkimuksessa oli mukana 2 lapsipotilasta (ikä < 18 v), jotka molemmat päätyivät täydelliseen remissioon.
Monikeskustutkimuksessa oli mukana 5 lapsipotilasta (ikä < 18 v), joista 3 päätyi täydelliseen remissioon.
Yhtään alle 5- vuotiasta lasta ei hoidettu.
Konsolidaation jälkeisessä seurantahoidossa 7 potilasta yhden laitoksen tutkimuksessa ja 18 potilasta monikeskustutkimuksessa sai ylläpitävää TRISENOX- hoitoa.
Kolme potilasta yhden laitoksen
8 tutkimuksessa ja 15 potilasta monikeskustutkimuksessa saivat kantasolujen siirron TRISENOX - hoidon lopetuksen jälkeen.
Kaplan- Meier- mediaani täydellisen remission kestolle on 14 kuukautta yhden keskuksen tutkimuksessa, monikeskustutkimuksessa arvoa ei ole vielä saavutettu.
Viimeisimmässä seurannassa 6 potilasta 12: sta yhden laitoksen tutkimuksessa oli elossa kun seuranta - ajan mediaani oli 28 kk ja vaihteluväli 25– 29 kk.
Monikeskustutkimuksessa 27 potilasta 40: stä oli elossa seuranta- aikana, kun seuranta- ajan mediaani oli 16 kk ja vaihteluväli 9– 25 kk.
Kummankin tutkimuksen Kaplan- Meier- eloonjäämisestimaatit 18 kuukauden kohdalla on esitetty alla.
100%
80%
60%
40% Riskissä Kuolemat 18 kuukautta Yhden keskuksen
20%
tutkimus
12
6
67%
Monikeskus- tutkimus 40
13
66%
0%
6
12 18
24
30
36
Kuukaudet
Sytogeneettinen varmistus normaaliin genotyyppiin siirtymisestä ja PML/ RAR- alfan normaaliksi konvertoitumisen toteaminen käänteistransskriptaasi- polymeraasiketjureaktiota (RT- PCR) hyväksi käyttäen on esitetty alla olevassa taulukossa.
TRISENOX- hoidon jälkeinen sytogenetiikka
Yhden keskuksen
Monikeskustutkimus
pilottitutkimus Täydellisten
Täydellisten remissioiden määrä = 34
remissioiden määrä = 11 Tavanomainen sytogenetiikka [t( 15; 17)]
Puuttuu
8 (73%)
31
(91%)
Havaittavissa
1 (9%)
0%
Ei arvioitavissa PML - RAR∝: n havaitsemiseksi tehty RT- PCR
2 (18%)
3
(9%)
Negatiivinen
8 (73%)
27
(79%)
Positiivinen
3 (27%)
4 (12%)
Ei arvioitavissa
3 (9%)
9 Vasteet havaittiin kaikissa tutkituissa ikäryhmissä 6 ja 75 vuoden välillä.
Vasteiden määrä oli samanlainen molemmilla sukupuolilla.
TRISENOXin vaikutuksesta t( 11; 17) - ja t( 5; 17) - kromosomitranslokaation sisältävään APL- varianttiin ei ole kokemusta.
5. 2 Farmakokinetiikka
Kun arseenitrioksidin epäorgaaninen, kylmäkuivattu muoto lisätään liuokseen, se muodostaa heti hydrolyysituotteen, arseenihapokkeen (AsIII).
AsIII on arseenitrioksidin farmakologisesti aktiivinen muoto.
Kokonaiskerta- annosvälin 7 – 32 mg (annettu annoksena 0, 15 mg/ kg) systeeminen altistus (AUC) näyttää olevan lineaarinen.
Plasman AsIII- huippupitoisuuden pieneneminen tapahtuu kaksivaiheisesti ja sille on tyypillistä alkuvaiheen nopea jakautumisvaihe, jota seuraa hitaampi terminaalisen eliminaation vaihe.
Annostuksella 0, 15 mg/ kg päivittäin (n=6) tai kaksi kertaa viikossa (n=3) toteutetun hoito- ohjelman jälkeen, AsIII: n havaittiin kumuloituvan kaksinkertaisesti verrattuna yhteen kertainfuusioon.
Tämä kumuloituminen oli hieman suurempaa kuin kerta- annoksiin perustuvien tulosten perusteella odotettiin.
Jakautuminen:
AsIII: n jakautumistilavuus (Vd) on suuri (> 400 l), mikä viittaa merkittävään jakautumiseen kudoksiin sekä vähäiseen sitoutumiseen proteiineihin.
Jakautumistilavuus on myös riippuvainen painosta, jolloin jakautumistilavuus suurenee samalla kun paino lisääntyy.
Kokonaisarseenimäärä kumuloituu pääasiassa maksaan, munuaisiin ja sydämeen sekä vähäisemmässä määrin keuhkoihin, hiuksiin ja kynsiin.
Metabolia:
Arseenitrioksidin metabolia käsittää arseenitrioksidin vaikuttavan muodon, arseenihapokkeen (AsIII), hapettumisen arseenihapoksi (AsV) sekä metyylitransferaasien katalysoiman oksidatiivisen metylaation monometyyliarsonihapoksi (MMAV) ja dimetyyliarsonihapoksi (DMAV) pääasiassa maksassa.
Viisivalenssiset metaboliitit MMAV ja DMAV ilmaantuvat plasmaan hitaasti (noin 10−24 tunnissa arseenitrioksidin ensimmäisen antokerran jälkeen), mutta pidemmän puoliintumisaikansa vuoksi ne kumuloituvat toistuvassa annossa enemmän kuin AsIII.
Näiden metaboliittien kumuloitumisen laajuus on riippuvainen annostuksesta.
Kumuloituminen vaihteli toistuvan annon jälkeen noin 1, 4- kertaisesta 8- kertaiseen kerta- annokseen verrattuna.
AsV: a on plasmassa vain suhteellisen pieninä pitoisuuksina.
Entsyymitutkimukset in vitro ihmisen maksan mikrosomeilla osoittivat, että arseenitrioksidilla ei ole estävää vaikutusta keskeisten sytokromi P450 - entsyymien substraatteihin, kuten 1A2, 2A6, 2B6, 2C8, 2C9, 2C19, 2D6, 2E1, 3A4/ 5, 4A9/ 11.
Lääkkeillä, jotka ovat näiden P450- entsyymien substraatteja, ei odoteta esiintyvän yhteisvaikutuksia TRISENOXin kanssa.
Eliminaatio:
Noin 15% annetusta TRISENOX- annoksesta erittyy muuttumattomana AsIII: na virtsaan.
AsIII: n metyloituneet metaboliitit (MMAV, DMAV) erittyvät pääasiallisesti virtsaan.
Plasman AsIII- pitoisuus pienenee plasman huippupitoisuudesta kaksivaiheisesti, jolloin keskimääräinen terminaalinen eliminaation puoliintumisaika on 10– 14 tuntia.
AsIII: n kokonaispuhdistuma kerta- annoksina annosvälillä 7– 32 mg annettuna (annoksina 0, 15 mg/ kg annettuna) on 49 l/ h ja munuaispuhdistuma on 9 l/ h.
Puhdistuma ei ole riippuvainen potilaan painosta eikä annoksesta tutkitulla annosvälillä.
Metaboliittien MMAV ja DMAV arvioitu keskimääräinen terminaalisen eliminaation puoliintumisaika on 32 tuntia (MMAV) ja 70 tuntia (DMAV).
Munuaisten vajaatoiminta:
AsIII: n puhdistuma plasmasta ei ollut muuttunut lievää munuaisten vajaatoimintaa sairastavilla (kreatiniinipuhdistuma 50– 80 ml/ min) eikä keskivaikeaa munuaisten vajaatoimintaa sairastavilla (kreatiniinipuhdistuma 30– 49 ml/ min).
AsIII: n puhdistuma plasmasta oli vaikeaa munuaisten vajaatoimintaa sairastavilla (kreatiniinipuhdistuma alle 30 ml/ min) 40% pienempi verrattuna potilaisiin, joiden munuaisten toiminta oli normaali (ks. kohta 4. 4).
10 Munuaisten vajaatoimintaa sairastavien potilaiden systeeminen altistus MMAV: lle ja DMAV: lle oli tavallisesti suurempi.
Tämän kliinisiä seurauksia ei tiedetä, mutta toksisuuden lisääntymistä ei havaittu.
Maksan vajaatoiminta:
Kun hepatosellulaarista syöpää sairastavilla potilailla oli lievää tai keskivaikeaa maksan vajaatoimintaa, heidän farmakokineettiset tietonsa viittasivat siihen, etteivät AsIII tai AsV kumuloidu kaksi kertaa viikossa annettujen infuusioiden jälkeen.
Systeemisessä altistuksessa AsIII: lle, AsV: lle, MMAV: lle tai DMAV: lle ei havaittu selkeää suurenemista maksan toiminnan heikentyessä annosnormalisoidun (milligrammaa kohden) AUC: n perusteella arvioituna.
5. 3 Prekliiniset tiedot turvallisuudesta
Harvojen eläimillä suoritettujen arseenitrioksidin lisääntymisvaikutuksia koskevien tutkimusten perusteella on viitteitä siitä, että arseenitrioksidilla on embryotoksisia ja teratogeenisia vaikutuksia (neuraaliputken defektejä, anoftalmiaa ja mikroftalmiaa), kun annos on 1– 10- kertainen suositeltuun hoitoannokseen verrattuna (mg/ m2).
TRISENOXilla ei ole suoritettu hedelmällisyyttä koskevia kokeita.
Arsenikkiyhdisteet indusoivat kromosomimuutoksia ja imettäväisten solujen muutoksia in vitro ja in vivo.
Muodollisia arseenitrioksidin karsinogeenisuutta koskevia tutkimuksia ei ole suoritettu.
Arseenitrioksidia ja muita epäorgaanisia arseeniyhdisteitä pidetään kuitenkin ihmisille syöpävaaraa aiheuttavina.
6.
FARMASEUTTISET TIEDOT
6. 1 Apuaineet
natriumhydroksidi kloorivetyhappo pH: n säätöön injektionesteisiin käytettävä vesi
6. 2 Yhteensopimattomuudet
Lääkevalmistetta ei saa sekoittaa muiden lääkevalmisteiden kanssa, lukuun ottamatta niitä, jotka mainitaan kohdassa 6. 6.
6. 3 Kestoaika
3 vuotta
Kun TRISENOX on laimennettu laskimoon annettaviin liuoksiin, se on kemiallisesti ja fysikaalisesti stabiili 24 tunnin ajan 15– 30 °C: n lämpötilassa ja 48 tuntia 2– 8 °C: n lämpötilassa.
Mikrobiologiselta kannalta katsoen valmiste on käytettävä välittömästi.
Jos sitä ei käytetä välittömästi, säilytysajat ja - olosuhteet ovat käyttäjän vastuulla, eivätkä ne yleensä saa ylittää 24 tuntia 2– 8 °C: n lämpötilassa, ellei valmistusta ole tehty kontrolloiduissa ja validoiduissa aseptisissa olosuhteissa.
6. 4 Säilytys
Ei saa jäätyä.
6. 5 Pakkaustyyppi ja pakkauskoko
10 ml: n lasiampulli (tyyppi I borosilikaattilasi).
Pakkaus sisältää 10 ampullia.
6. 6 Erityiset varotoimet hävittämiselle ja muut käsittelyohjeet
TRISENOXin valmistus
11 TRISENOXIA KÄYTTÖKUNTOON SAATETTAESSA ON AINA NOUDATETTAVA EHDOTONTA ASEPTIIKKAA, SILLÄ SE EI SISÄLLÄ SÄILYTYSAINETTA.
TRISENOX täytyy laimentaa 100 - 250 ml: lla 5- prosenttista (50 mg/ ml) glukoosi- injektioliuosta tai 0, 9- prosenttista (9 mg/ ml) natriumkloridi- injektioliuosta heti ampullista vetämisen jälkeen.
Ainoastaan kertakäyttöön.
Ampulliin jäänyt lääkevalmiste on hävitettävä asianmukaisesti.
Käyttämättömiä annoksia ei saa säästää myöhempää käyttöä varten.
TRISENOXia ei saa sekoittaa muiden lääkevalmisteiden kanssa eikä antaa samanaikaisesti muiden lääkevalmisteiden kanssa saman infuusioletkun kautta.
TRISENOX on annettava laskimoon 1– 2 tunnin aikana.
Infuusion kestoa voidaan jatkaa aina neljään tuntiin saakka, jos ilmenee vasomotorisia reaktioita.
Keskuslaskimokatetria ei tarvita.
Laimennetun liuoksen täytyy olla kirkas ja väritön.
Kaikki parenteraalisesti annettavat liuokset on tarkastettava visuaalisesti hiukkasten ja värjäytymien varalta ennen annostelua.
Valmistetta ei saa käyttää, jos liuoksessa ilmenee vieraita hiukkasia.
Hävitystapa
Käyttämätön valmiste, kaikki tuotteen kanssa kosketukseen joutunut materiaali ja jäte on hävitettävä paikallisten vaatimusten mukaisesti.
7.
MYYNTILUVAN HALTIJA
Cephalon Europe 5 Rue Charles Martigny 94700 Maisons Alfort Ranska
8.
MYYNTILUVAN NUMERO( T)
EU/ 1/ 02/ 204/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
Myyntiluvan myöntämispäivämäärä:
5. maaliskuuta 2002 Viimeisin uudistamispäivämäärä:
5. maaliskuuta 2007
10.
TEKSTIN MUUTTAMISPÄIVÄMÄÄRÄ
12 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
C.
MYYNTILUVAN HALTIJAA KOSKEVAT ERITYISVELVOITTEET
13 A ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Almac Pharma Services Limited Almac House 20 Seagoe Industrial Estate Craigavon BT63 5QD Iso- Britannia
B MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
C.
MYYNTILUVAN HALTIJAA KOSKEVAT ERITYISVELVOITTEET
Myyntiluvan haltijan on määrätyn aikataulun mukaisesti toteutettava seuraava tutkimusohjelma, jonka tulosten perusteella valmisteen hyöty/ haittasuhde arvioidaan vuosittain uudelleen.
14 Kliiniset tiedot
Odotetut
Tutkimuspöy
Tutkimukse
lopulliset
n
tulokset ja
Tutkimusnro
Otsikko
täkirja toimitettu
aloituspäivä
tutkimus -
määrä
raportin lähettäminen
CTI- 1064
Trisenoxia (arseenitrioksidi) koskeva I- vaiheen tutkimus potilailla, joilla on maksasolujen karsinooma.
Marraskuu 2001 (alkuperäinen tutkimussuunn itelma); tutkimussuuni telman lisäyksen hyväksynyt CHMP marraskuussa 2006
Tammikuu 2002 (meneillään)
Joulukuu 2008
CALGB C9710
III- vaiheen satunnaistettu tutkimus samanaikaista tretinoini - ja kemoterapiaa arseenitrioksidin (As2O3) kanssa tai ilman sitä käyttäen alustavana konsolidaatioterapiana.
Sitä seuraa ylläpitohoito jaksottaisella tretinoinihoidolla verrattuna jaksottaiseen tretinoini - sekä merkaptopuriini - ja metotreksaattihoitoon potilailla, joilla on hoitamaton akuutti promyelosyyttinen leukemia (APL).
Marraskuu 2001
Kesäkuu 1999
Joulukuu 2008
15 LIITE III
MYYNTIPÄÄLLYSMERKINNÄT JA PAKKAUSSELOSTE
16 A.
MYYNTIPÄÄLLYSMERKINNÄT
17 ULKOPAKKAUKSESSA JA SISÄPAKKAUKSESSA ON OLTAVA SEURAAVAT MERKINNÄT
{KARTONKIETIKETTI}
1.
LÄÄKEVALMISTEEN NIMI
TRISENOX 1 mg/ ml infuusiokonsentraatti, liuosta varten Arseenitrioksidi
2.
VAIKUTTAVA( T) AINE( ET)
1 ml sisältää 1 mg: n arseenitrioksidia.
3.
LUETTELO APUAINEISTA
Apuaineet: natriumhydroksidi kloorivetyhappo injektionesteisiin käytettävä vesi
4.
LÄÄKEMUOTO JA SISÄLLÖN MÄÄRÄ
infuusiokonsentraatti, liuosta varten kymmenen 10 ml: n ampullia (10 mg/ 10 ml)
5.
ANTOTAPA JA TARVITTAESSA ANTOREITTI (ANTOREITIT)
Laskimoon, kertakäyttöön Laimennettava ennen käyttöä – Lue pakkausseloste ennen käyttöä
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.
{KK/ VVVV} Laimennetun lääkevalmisteen säilytys, ks. pakkausseloste.
18 9.
ERITYISET SÄILYTYSOLOSUHTEET
Ei saa jäätyä
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Cephalon Europe 5 Rue Charles Martigny 94700 Maisons Alfort Ranska
12.
MYYNTILUVAN NUMERO( T)
EU/ 1/ 02/ 204/ 001
13.
ERÄNUMERO
Erä:
{numero}
14.
YLEINEN TOIMITTAMISLUOKITTELU
Reseptilääke
15.
KÄYTTÖOHJEET
16.
TIEDOT PISTEKIRJOITUKSELLA
< Vapautettu pistekirjoituksesta >
19 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT:
{AMPULLIETIKETTI}
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
TRISENOX 1 mg/ ml infuusiokonsentraatti, liuosta varten Arseenitrioksidi Laskimoon
2.
ANTOTAPA
Kertakäyttöön, laimennettava – katso pakkausseloste
3.
VIIMEINEN KÄYTTÖPÄIVÄMÄÄRÄ
Käyt.
Viim.
{KK/ VVVV}
4.
ERÄNUMERO
Erä:
{numero}
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
10 ml
6.
MUUTA
20 B.
PAKKAUSSELOSTE
21 PAKKAUSSELOSTE:
TIETOJA KÄYTTÄJÄLLE
TRISENOX 1 mg/ ml infuusiokonsentraatti, liuosta varten Arseenitrioksidi
Lue tämä pakkausseloste huolellisesti ennen kuin aloitat lääkkeen käyttämisen.
- Säilytä tämä pakkausseloste.
Voit tarvita sitä myöhemmin.
- Jos sinulla on kysyttävää, käänny lääkärin tai apteekkihenkilökunnan puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärille tai apteekkihenkilökunnalle.
Tässä pakkausselosteessa esitetään:
1.
Mitä TRISENOX on ja mihin sitä käytetään 2.
Ennen kuin käytät TRISENOXia 3.
Miten TRISENOXia käytetään 4.
Mahdolliset haittavaikutukset 5.
TRISENOXin säilyttäminen 6.
Muuta tietoa
1.
MITÄ TRISENOX ON JA MIHIN SITÄ KÄYTETÄÄN
TRISENOXia käytetään potilaille, joilla on akuutti promyelosyyttileukemia (APL) ja joilla ei ole ilmennyt vastetta muille hoidoille.
APL on harvinainen myelosyyttisen leukemian muoto, jossa esiintyy poikkeavia valkosoluja ja poikkeavaa verenvuotoa ja mustelmia.
2.
ENNEN KUIN KÄYTÄT TRISENOXIA
TRISENOX- ruiske on annettava akuuttien leukemioiden hoitoon perehtyneen lääkärin valvonnassa.
Älä käytä TRISENOXia
- jos olet allerginen (yliherkkä) arseenitrioksidille tai TRISENOXin jollekin muulle aineelle.
Ole erityisen varovainen TRISENOXin suhteen Kerro lääkärille heti, jos sinulle ilmaantuu seuraavia oireita: hengenahdistusta, kuumetta, äkillistä painonlisäystä, pyörtyilyä, nesteen kertymistä tai sydämentykytystä (voimakkaat rinnassa tuntuvat sydämenlyönnit).
Lääkäri määrää sinut verikokeeseen ennen TRISENOXin käyttöä varmistaakseen, etteivät veren kalsium - ja magnesiumpitoisuudet ole liian pieniä.
Ennen ensimmäistä annosta on otettava myös 12- kytkentäinen EKG.
Verikokeet on toistettava kaksi kertaa viikossa TRISENOX - hoidon aikana.
Lisäksi sinulta otetaan EKG kaksi kertaa viikossa.
Jos sinulla on riskitekijöitä tietyn tyyppiselle epänormaalille sydämen rytmille (esim. kääntyvien kärkien kammiotakykardia tai pidentynyt QTc), sinulle suoritetaan jatkuva sydämen valvonta.
Sinun on kerrottava lääkärille, jos munuaistesi tai maksasi toiminta on heikentynyt.
Muiden lääkevalmisteiden samanaikainen käyttö Kerro lääkärille, jos käytät jotakin sellaista lääkettä, josta voi aiheutua sydämen rytmin muutoksia.
Tällaisia lääkkeitä ovat: tietyntyyppiset rytmihäiriölääkkeet (lääkkeet, joita käytetään epäsäännöllisen • sydämen rytmin korjaamiseen, esim. kinidiini, amiodaroni, sotaloli, dofetilidi) psyykenlääkkeet (e. g. tioridatsiini) • masennuslääkkeet (esim. amitriptyliini) • tietyntyyppiset antibiootit (e. g. erytromysiini ja sparfloksasiini) • jotkut antihistamiinit (esim. terfenadiini ja astemitsoli) •
22 lääkkeet, jotka alentavat veren magnesium - tai kaliumtasoa (esim. amfoterisiini B) • sisapridi (lääke, jota käytetään tiettyihin vatsavaivoihin). • TRISENOX voi pahentaa sykkeeseen vaikuttavien lääkkeiden vaikutusta.
Muista kertoa lääkärille kaikista käyttämistäsi lääkkeistä.
Kerro lääkärille tai apteekkihenkilökunnalle, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
TRISENOXin käyttö ruuan ja juoman kanssa
- Ruuan ja juoman käytölle ei ole rajoituksia TRISENOXin käytön aikana.
Raskaus ja imetys
Kysy lääkäriltä tai apteekista neuvoa ennen minkään lääkkeen käyttöä raskauden tai imetyksen aikana.
TRISENOX saattaa olla vahingollista sikiölle raskauden aikana.
Jos olet sen ikäinen, että voit saada lapsia (tulla raskaaksi), sinun täytyy käyttää tehokasta raskaudenehkäisyä TRISENOX- hoidon aikana.
Jos olet raskaana tai tulet raskaaksi TRISENOXin käytön aikana, sinun tulee kysyä neuvoa lääkäriltä.
Myös miesten täytyy käyttää tehokasta raskaudenehkäisyä TRISENOX- hoidon aikana.
TRISENOX- hoitoa saavien potilaiden äidinmaito sisältää arsenikkia.
Koska TRISENOX voi aiheuttaa imeväiselle vakavia haittavaikutuksia, lasta ei saa imettää TRISENOX- hoidon aikana.
Ajaminen ja koneiden käyttö
TRISENOXin vaikutuksesta ajokykyyn ei ole tietoa.
Mikäli olo tuntuu hankalalta tai olet huonovointinen TRISENOX- ruiskeen jälkeen, sinun täytyy odottaa, kunnes oireet häviävät ennen kuin ryhdyt ajamaan autoa tai käyttämään koneita.
Tärkeää tietoa TRISENOXin sisältämistä aineista
TRISENOX sisältää alle 1 mmol natriumia (23 mg) annosta kohden, ts. se on käytännössä natriumiton.
3.
MITEN TRISENOXIA KÄYTETÄÄN
TRISENOX laimennetaan 100– 250 ml: lla 5- prosenttista (50 mg/ ml) glukoosi- injektioliuosta tai 0, 9 - prosenttista (9 mg/ ml) natriumkloridi- injektioliuosta.
Lääkäri antaa TRISENOXin suoneen tiputuksena 1– 2 tunnin aikana.
Tiputus saattaa kestää kauemmin, jos ilmenee haittavaikutuksia, kuten punoitusta tai huimausta.
Lääkäri antaa TRISENOXia päivittäin, kerran päivässä yhtenä tiputuksena.
Ensimmäisellä hoitojaksolla hoitoa voidaan antaa päivittäin, enintään 50 päivän ajan, tai kunnes lääkäri toteaa, että sairaus alkaa parantua.
Jos sairautesi vastaa TRISENOX- hoitoon, Sinulle annetaan toisella hoitojaksolla 25 annosta, yksi tiputus joka arkipäivä 5 viikon ajan.
Lääkäri päättää tarkemmin, kuinka pitkään TRISENOX- hoitoa on jatkettava.
TRISENOX- ampulli on kertakäyttöinen eikä sisällä säilöntäaineita.
Käyttämätön lääkeaine tulee hävittää asianmukaisesti.
Käyttämätöntä lääkevalmistetta ei saa säästää myöhempää käyttöä varten.
TRISENOXia ei saa sekoittaa tai tiputtaa suoneen saman letkun kautta muiden lääkevalmisteiden kanssa.
Jos lääkäri antaa sinulle enemmän TRISENOXia kuin pitäisi
23 Sinulla voi ilmetä kouristuksia, lihasheikkoutta ja sekavuutta.
Jos tällaista ilmenee, TRISENOX- hoito on lopetettava välittömästi, jolloin lääkäri aloittaa arsenikin yliannostuksen hoidon.
4.
MAHDOLLISET HAITTAVAIKUTUKSET
Kuten kaikki lääkkeet, myös TRISENOX voi aiheuttaa haittavaikutuksia.
Kaikki eivät kuitenkaan niitä saa.
TRISENOXin käytön aikana saattaa ilmetä joitakin seuraavista reaktioista: yleiset haittavaikutukset esiintyy useammalla kuin yhdellä potilaalla sadasta, mutta harvemmalla kuin yhdellä kymmenestä): väsymys (uupumus), suurentunut verensokeripitoisuus, hengenahdistus, yskä, päänsärky. melko harvinaiset haittavaikutukset esiintyy useammalla kuin yhdellä potilaalla tuhannesta, mutta harvemmalla kuin yhdellä sadasta): suurentunut veren valkosolumäärä, vyöruusu, keuhkokuume, verenmyrkytys, anemia, kuivuminen, sekavuus, näön sumentuminen, sydämen vajaatoiminta, matala verenpaine, keuhkotulehdus, kylmänväristykset, munuaisten vajaatoiminta, painonnousu, pahoinvointi, oksentelu, ripuli, vatsakivut, turvotus (nesteen kertyminen), ihottuma tai kutina, sydämen rytmin muutokset ja huimaus.
Esiintyvyys tuntematon: verisolumäärän väheneminen, oireyhtymä, johon liittyy kuumetta, hengitysvaikeuksia, yskää ja rintakipua.
Jos sinulla on tällaisia oireita, ota heti yhteyttä lääkäriin.
Jotkut potilaat saattavat kokea myös muita haittavaikutuksia yllämainittujen lisäksi.
Ilmoita heti lääkärille, jos sinulla ilmenee hengenahdistusta, kuumetta, äkillistä painonlisäystä, pyörtyilyä, nesteen kertymistä tai sydämentykytystä (voimakkaat rinnassa tuntuvat sydämenlyönnit).
Jos havaitset sellaisia haittavaikutuksia, joita ei ole tässä pakkausselosteessa mainittu, tai kokemasi haittavaikutus on vakava, kerro niistä lääkärille tai apteekkihenkilökunnalle.
5.
TRISENOXIN SÄILYTTÄMINEN
Ei lasten ulottuville eikä näkyville.
Älä käytä ampullin myyntipäällysmerkinnöissä mainitun viimeisen käyttöpäivän jälkeen.
Ei saa jäätyä
Jos tuotetta ei käytetä välittömästi laimennuksen jälkeen, valmiin liuoksen säilytysaika ja - olosuhteet ovat lääkärin vastuulla.
Säilytysaika ei normaalisti saa ylittää 24 tuntia 2 °C– 8 °C: n lämpötilassa, paitsi silloin, jos laimennus on suoritettu steriileissä olosuhteissa.
Älä käytä TRISENOXia, jos havaitset siinä vieraita hiukkasia tai siinä ilmenee värjäytymistä.
Lääkkeitä ei tule heittää viemäriin eikä hävittää talousjätteiden mukana.
Kysy käyttämättömien lääkkeiden hävittämisestä apteekista.
Näin menetellen suojelet luontoa.
6.
MUUTA TIETOA
Mitä TRISENOX sisältää
- Vaikuttava aine on arseenitrioksidi 1 mg/ ml.
- Muut aineet ovat natriumhydroksidi, kloorivetyhappo ja injektionesteisiin käytettävä vesi.
Lääkevalmisteen kuvaus ja pakkauskoko
24
- TRISENOX on infuusiokonsentraatti liuosta varten.
TRISENOX toimitetaan lasiampulleissa
konsentraattiliuoksena, joka on steriili, kirkas ja väritön vesiliuos.
Potilaalle suonensisäisenä infuusiona (tiputuksena) annettava liuos valmistetaan sairaalassa laimentamalla.
Jokaisessa rasiassa on 10 kertakäyttöistä lasiampullia.
Jokainen ampulli sisältää 10 mg arseenitrioksidia.
Myyntiluvan haltija ja valmistaja
- Myyntiluvan haltija:
Cephalon Europe, 5 Rue Charles Martigny, 94700 Maisons Alfort, Ranska
- Valmistaja:
Almac Pharma Services Limited, Almac House, 20 Seagoe Industrial Estate, Craigavon, BT63 5QD, Iso- Britannia
Tämä pakkausseloste on hyväksytty viimeksi {KK/ VVVV}
Tämä lääkevalmiste on saanut ns. ehdollisen myyntiluvan.
Se tarkoittaa, että lääkevalmisteesta odotetaan uutta tietoa.
Euroopan lääkevirasto (EMEA) arvioi vuosittain uuden tiedon ja tarvittaessa päivittää tämän selosteen.
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu / ja lisäksi linkit muille harvinaissairauksien ja harvinaislääkkeiden www - sivuille.
---------------------------------------------------------------------------------------------------------------------------
-
Seuraavat tiedot on tarkoitettu vain hoitoalan ammattilaisille:
TRISENOXin valmistus
TRISENOXIA KÄYTTÖKUNTOON SAATETTAESSA ON AINA NOUDATETTAVA EHDOTONTA ASEPTIIKKAA SILLÄ SE EI SISÄLLÄ SÄILYTYSAINETTA.
TRISENOX täytyy laimentaa 100– 250 ml: lla 5- prosenttista (50 mg/ ml) glukoosi- injektioliuosta tai 0, 9- prosenttista (9 mg/ ml) natriumkloridi- injektioliuosta heti ampullista vetämisen jälkeen.
Ainoastaan kertakäyttöön.
Ampulliin jäänyt lääkevalmiste on hävitettävä asianmukaisesti.
Käyttämättömiä annoksia ei saa säästää myöhempää käyttöä varten.
TRISENOXia ei saa sekoittaa muiden lääkevalmisteiden kanssa tai antaa samanaikaisesti muiden lääkevalmisteiden kanssa saman infuusioletkun kautta.
TRISENOX on annettava laskimoon 1– 2 tunnin aikana.
Infuusion kestoa voidaan jatkaa aina neljään tuntiin saakka, jos ilmenee vasomotorisia reaktioita.
Keskuslaskimokatetria ei tarvita.
Laimennetun liuoksen täytyy olla kirkas ja väritön.
Kaikki parenteraalisesti annettavat liuokset on tarkastettava visuaalisesti hiukkasten ja värjäytymien varalta ennen annostelua.
Valmistetta ei saa käyttää, jos liuoksessa ilmenee vieraita hiukkasia.
Kun TRISENOX on laimennettu laskimoon annettaviin liuoksiin, se on kemiallisesti ja fysikaalisesti stabiili 24 tunnin ajan 15– 30°C: n lämpötilassa ja 48 tuntia 2– 8°C: n lämpötilassa.
Mikrobiologiselta kannalta katsoen valmiste on käytettävä välittömästi.
Jos sitä ei käytetä välittömästi, säilytysajat ja -
25 olosuhteet ovat käyttäjän vastuulla, eivätkä ne yleensä saa ylittää 24 tuntia 2– 8°C: n lämpötilassa, ellei valmistusta ole tehty kontrolloiduissa ja validoiduissa aseptisissa olosuhteissa.
Hävitystapa
Käyttämätön valmiste, kaikki tuotteen kanssa kosketukseen joutunut materiaali ja jäte on hävitettävä paikallisten vaatimusten mukaisesti.
26
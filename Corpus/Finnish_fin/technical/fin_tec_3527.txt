# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 700
EUROOPAN JULKINEN ARVIOINTIKERTOMUS (EPAR)
ELAPRASE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Elaprase on?
Elaprase on infuusiokonsentraatti liuosta varten.
Se sisältää vaikuttavana aineena idursulfaasia.
Mihin Elaprasea käytetään?
Elaprasea käytetään Hunterin oireyhtymästä kärsivien potilaiden hoidossa.
Se on tarkoitettu pitkäaikaiseen käyttöön.
Hunterin oireyhtymä, joka tunnetaan myös nimellä mukopolysakkaridoosi II, on harvinainen perinnöllinen sairaus, josta kärsivät pääasiassa miespuoliset potilaat.
Hunterin oireyhtymää sairastavat eivät tuota entsyymiä nimeltä iduronaatti- 2- sulfataasi.
Tätä entsyymiä tarvitaan hajottamaan kehossa glykosaminoglykaaneja (GAG).
Koska Hunterin oireyhtymää sairastavilla nämä aineet eivät pilkkoudu, ne keräytyvät vähitellen kehossa elimiin ja vahingoittavat niitä.
Tämä aiheuttaa monenlaisia oireita, erityisesti hengitys - ja kävelyvaikeuksia.
Ilman hoitoa nämä oireet pahenevat ajan myötä.
Koska Hunterin oireyhtymää sairastavien potilaiden määrä on pieni, tauti on harvinainen, ja niinpä Elaprase luokiteltiin 11. 12. 2001 harvinaislääkkeeksi (harvinaisten tautien hoidossa käytettäväksi lääkkeeksi).
Lääkevalmistetta saa vain lääkärin määräyksestä.
Miten Elaprasea käytetään?
Elaprasea annetaan kerran viikossa suonensisäisenä infuusiona (tiputus laskimoon).
Annostus on aikuisilla, lapsilla ja nuorilla 0, 5 mg painokiloa kohti.
Sopiva Elaprase- annos on laimennettava suolaliuokseen ennen infuusiota.
Infuusioaika on 3 tuntia.
Infuusio voidaan kuitenkin antaa nopeammin lyhentäen sen kestoa vähitellen 1 tuntiin, jos infuusio ei aiheuta potilaalle reaktioita (ihottuma, kutina, kuume, päänsärky, korkea verenpaine tai punoitus).
Miten Elaprase vaikuttaa?
Elaprasen vaikuttava aine idursulfaasi on kopio ihmisen entsyymistä iduronaaatti- 2- sulfataasi.
Sitä valmistetaan ns. yhdistelmä- DNA- menetelmällä.
Entsyymi tuotetaan sellaisen ihmissolun avulla, joka on saanut entsyymin tuottamisen mahdollistavan geenin (DNA).
Idursulfaasi korvaa puuttuvan tai vajavaisen entsyymin Hunterin oireyhtymästä kärsivillä potilailla.
Entsyymin avulla taudin oireet paranevat tai pysyvät hallinnassa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Elaprasea on tutkittu?
Elaprasen vaikutuksia testattiin ensin kokeellisissa malleissa ennen ihmisillä tutkimista.
Elaprasella tehtyyn päätutkimukseen osallistui 96 miespuolista 5– 31- vuotiasta potilasta, ja siinä verrattiin Elaprasen tehokkuutta lumelääkkeeseen.
Tehokkuuden mittoina olivat pääasiassa keuhkojen toiminta (” nopea vitaalikapasiteetti ”, potilaan uloshengitysilman enimmäismäärä) ja etäisyys, jonka potilaat pystyivät kävelemään 6 minuutissa, mikä osoittaa samanaikaisesti sairauden vaikutukset sydämeen, keuhkoihin, niveliin ja muihin elimiin.
Nämä mittaukset tehtiin ennen hoitoa ja taas 52 viikon kuluttua hoidon aloittamisesta.
Mitä hyötyä Elaprasesta on havaittu tutkimuksissa?
Tutkimus osoitti, että Elaprase paransi sekä keuhkojen toimintaa että potilaiden kävelykykyä.
52 viikon kuluttua Elaprasea saaneet potilaat pystyivät kävelemään 43, 3 metriä 6 minuutissa, kun taas lumelääkettä saaneet potilaat pystyivät kävelemään 8, 2 metriä.
Lääke paransi myös keuhkojen toimintaa, kun taas lumelääkettä saaneilla potilailla se huononi hiukan.
Mitä riskejä Elapraseen liittyy?
Yleisimmät Elaprasen käytön sivuvaikutukset (havaittu useammalla kuin yhdellä 10 potilaasta) liittyivät infuusioon, ja niitä olivat ihoreaktiot (ihottuma tai kutina), pyreksia (kuume), päänsärky, korkea verenpaine ja turvotus infuusiokohdassa.
Muita hyvin yleisiä sivuvaikutuksia olivat dyspepsia (närästys) ja rintakipu.
Pakkausselosteessa on luettelo kaikista Elaprasen havaituista sivuvaikutuksista.
Henkilöille, jotka ovat allergisia idursulfaasille tai jollekin muulle valmisteen sisältämälle aineelle, ei pidä antaa Elaprasea.
Miksi Elaprase on hyväksytty?
Lääkevalmistekomitea (CHMP) katsoi, että vaikka tutkimuksen osoittamat parannukset ovat vähäisiä, ne merkitsevät kliinistä hyötyä Hunterin oireyhtymän hoidossa.
Komitea katsoi, että Elaprasesta saatava hyöty on suurempi kuin sen riskit Hunterin oireyhtymästä kärsivien pitkäaikaishoidossa, ja suositteli myyntiluvan antamista Elapraselle.
Elaprase on saanut myyntiluvan poikkeusehdoin.
Tämä merkitsee sitä, että koska Hunterin oireyhtymä on harvinainen sairaus, Elaprasesta ei ole ollut mahdollista saada täydellisiä tietoja.
Euroopan lääkevirasto (EMEA) arvioi vuosittain mahdollisesti saatavat uudet tiedot ja päivittää tätä yhteenvetoa tarvittaessa.
Mitä tietoja Elaprasesta odotetaan vielä saatavan?
Elaprasea valmistava yritys aikoo tutkia lääkkeen pitkäaikaisvaikutuksia ja sitä, saako se kehon tuottamaan lääkkeelle vasta- aineproteiineja.
Yritys aikoo myös tutkia lääkkeen tehokkuutta alle 5 - vuotiailla potilailla ja tarkastella, onko sillä mitään vaikutuksia keuhkoihin, sydämeen tai verisuoniin.
Miten voidaan varmistaa Elaprasen turvallinen käyttö?
Elaprasea valmistava yritys valvoo tuotteen turvallisuutta pitkäaikaistutkimuksessa Hunterin oireyhtymää sairastavilla potilailla.
Tähän sisältyy analyysi lääkkeen vaikutuksista naispuolisilla potilailla ja siitä, voidaanko lääkettä käyttää turvallisesti potilaan kotona.
Muita tietoja Elaprasesta Euroopan komissio myönsi Shire Human Genetic Therapies AB: lle koko Euroopan unionissa voimassa olevan myyntiluvan Elaprasea varten 8. tammikuuta 2007.
Rekisteritiedot Elaprasen nimeämisestä harvinaislääkkeeksi ovat tässä.
Elaprasea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2006.
©EMEA 2007
2/ 2
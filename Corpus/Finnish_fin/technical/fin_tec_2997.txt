# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 389
EUROOPAN JULKINEN ARVIOINTIKERTOMUS (EPAR)
INVANZ
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteista lisätietoa, lue tieteellisen käsittelyn teksti (sisältyy myös arviointikertomukseen).
Mitä INVANZ on?
INVANZ on valkoista kuiva- ainetta sisältävä injektiopullo.
Kuiva- aineesta tehdään ennen käyttöä liuos infuusiota (laskimoon tiputtamista) varten.
INVANZ sisältää vaikuttavana aineena ertapeneemia.
Mihin INVANZ- valmistetta käytetään?
INVANZ on antibiootti.
Sillä hoidetaan infektioita, kuten vatsan alueen infektioita, avohoitopneumoniaa (keuhkokuume – avohoitopneumonialla tarkoitetaan muualla kuin sairaalassa saatua tartuntaa), gynekologisia infektioita ja diabeetikkojen jalkainfektioita.
Valmistetta voidaan käyttää aikuisilla ja lapsilla (3 kuukauden iästä alkaen).
INVANZia käytetään, kun antibiootti todennäköisesti tuhoaa näitä infektioita aiheuttavat bakteerit.
Ennen INVANZ- valmisteen käyttöä lääkärin on tutustuttava virallisiin antibioottien käyttösuosituksiin.
Lääkevalmistetta saa vain lääkärin määräyksestä.
Miten INVANZ- valmistetta käytetään?
Aikuisille ja nuorille INVANZia annetaan 1 gramma kerran vuorokaudessa.
Lapsipotilaille (3 kk– 12 v.) sitä annetaan kahdesti vuorokaudessa, ja annos perustuu potilaan painoon (15 mg/ painokilo).
Infuusioaika on puoli tuntia.
Hoito kestää tavallisesti 3– 14 vuorokautta, mutta kesto voi vaihdella infektion luonteen ja vaikeuden mukaan.
Kun infektio alkaa parantua, potilaalle voidaan siirtyä antamaan suun kautta annettavaa antibioottia.
INVANZ- valmistetta ei tule antaa potilaille, joilla on vakavia munuaisongelmia ja jotka ovat esimerkiksi dialyysihoidossa.
Miten INVANZ vaikuttaa?
INVANZ- valmisteen vaikuttava aine ertapeneemi on antibiootti, joka kuuluu karbapeneemeihin.
Ertapeneemi toimii kiinnittymällä joihinkin bakteerisolujen pinnassa oleviin proteiineihin, jolloin solun elintärkeät toiminnot häiriintyvät ja bakteeri kuolee.
Valmisteyhteenvedossa on luettelo bakteereista, joihin INVANZ tehoaa.
Miten INVANZ- valmistetta on tutkittu?
Valmisteen vaikutuksia on testattu ensin kokeellisissa malleissa ennen sen tutkimista ihmisillä.
INVANZin käyttöä aikuisten infektioiden hoidossa verrattiin muiden antibioottien vastaavaan käyttöön: sitä verrattiin keftriaksoniin avohoitopneumoniassa (866 potilasta) ja virtsatietulehduksissa (592 potilasta) sekä piperasilliinin ja tatsobaktaamin yhdistelmään vatsan alueen infektioissa (655 potilasta), gynekologisissa infektioissa (412 potilasta) ja iho - ja pehmytkudosinfektioissa (ihon ja 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged ihonalaisten kudosten infektioissa, 540 potilasta, ja diabeettisissa jalkainfektioissa, 576 potilasta).
Lapsilla tutkittiin samantyyppisiä infektioita ja verrattiin keftriaksoniin (avohoitopneumonia, 389 lasta) ja tikarsilliiniin/ klavulaanihappoon (intra- abdominaaliset infektiot, 105 lasta).
Tutkimuksissa tutkittiin yleensä, paraniko infektio hoidon jälkeen (kontrolli:
7– 28 vuorokautta hoidon jälkeen infektiotyypin mukaan).
Mitä hyötyä INVANZ- valmisteesta on havaittu tutkimuksissa?
INVANZ oli yhtä tehokas kuin keftriaksoni tai piperasilliini/ tatsobaktaami vatsan alueen infektioissa, avohoitopneumoniassa, gynekologisissa infektioissa ja diabeettisissa jalkainfektioissa: samat paranemisasteet saavutettiin sekä INVANZ- valmisteella että vertailulääkkeellä (87– 94% INVANZ - valmisteella, 83– 92% vertailulääkkeillä).
Esitetyt tiedot eivät kuitenkaan riittäneet tukemaan INVANZ- valmisteen käyttöä virtsatietulehdusten ja iho - ja pehmytkudosinfektioiden hoidossa lukuun ottamatta diabeettisia jalkahaavaumia.
Lapsilla teho oli verrattavissa vertailulääkkeiden tehoon ja aikuisilla saavutettuun tehoon.
Mitä riskejä INVANZ- valmisteeseen liittyy?
INVANZ- valmisteen pääasialliset haittavaikutukset (1– 10 potilaalla sadasta) ovat päänsärky, ripuli, pahoinvointi, oksentelu, ihottuma (mukaan lukien vaippaihottuma lapsilla), kutina, ongelmat alueella, johon lääke annetaan (mukaan lukien kipu).
INVANZ vaikuttaa myös joihinkin verikokeen tuloksiin.
Pakkausselosteessa on luettelo kaikista INVANZ- valmisteen ilmoitetuista sivuvaikutuksista.
INVANZ- valmistetta ei tule antaa potilaille, jotka voivat olla yliherkkiä (allergisia) ertapeneemille tai lääkkeen muille ainesosille tai muille saman ryhmän antibiooteille (karbapeneemeille).
Sen käyttöä on vältettävä myös potilailla, jotka ovat erittäin allergisia muuntyyppisille antibiooteille, kuten penisilliineille tai kefalosporiineille.
Miksi INVANZ on hyväksytty?
Lääkevalmistekomitea (CHMP) katsoi, että INVANZ- valmisteen teho vatsan alueen infektioiden, avohoitopneumonian, gynekologisten infektioiden ja diabeettisten jalkainfektioiden hoidossa on osoitettu, vaikkakin kokeissa hoidettujen vakavien infektioiden määrä oli rajallinen.
Komitea katsoi myös, että lääke oli tehokas lapsilla.
CHMP tuli siihen tulokseen, että INVANZin hyödyt ovat suuremmat kuin sen riskit, ja se suositteli myyntiluvan myöntämistä INVANZ- valmistetta varten.
Muita tietoja INVANZ- valmisteesta:
Euroopan komissio myönsi Merck Sharp & Dohme Limitedille koko Euroopan unionin alueella voimassa olevan myyntiluvan INVANZia varten 18. huhtikuuta 2002.
INVANZ- valmistetta koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
©EMEA 2006
2/ 2
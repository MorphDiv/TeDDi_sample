# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 795
EUROOPAN JULKINEN ARVIOINTILAUSUNTO (EPAR)
TYVERB
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Tyverb on?
Tyverb on lääke, jonka vaikuttava aine on lapatinibi.
Sitä on saatavilla soikeina keltaisina tabletteina (250 mg).
Mihin Tyverbiä käytetään?
Tyverbiä käytetään sellaisten potilaiden hoidossa, joilla on pitkälle edennyt tai metastoitunut rintasyöpä, jonka on havaittu ” ilmentävän ” suuria määriä ErbB2- proteiinia.
Tämä merkitsee sitä, että syöpä tuottaa (ilmentää) tiettyä ErbB2- nimistä proteiinia (tunnetaan myös nimellä HER2) suurina määrinä kasvainsolujen pinnalla.
Metastoitunut tarkoittaa, että syöpä on levinnyt kehon muihin osiin.
Tyverbiä käytetään yhdessä kapesitabiinin (toinen syöpälääke) kanssa.
Sitä käytetään vain potilailla, joiden tauti on huononemassa aikaisemman, antrasykliiniä ja taksaania sisältäneen hoidon jälkeen (nämä ovat toisentyyppisiä syöpälääkkeitä), ja sen jälkeen, kun heidän metastoitunutta tautiaan on hoidettu trastutsumabilla (syöpälääke).
Lääkevalmistetta saa vain lääkärin määräyksestä.
Miten Tyverbiä käytetään?
Vain syöpälääkkeiden antamiseen perehtynyt lääkäri saa aloittaa Tyverb- hoidon.
Tyverbin suositeltu annostus on viisi tablettia kerran päivässä.
Kaikki viisi tablettia on otettava samaan aikaan, ainakin tunti ennen ruokailua tai vähintään tunti ruokailun jälkeen.
Potilaan on syytä ottaa lääke joka päivä samaan aikaan ruokailuun nähden, esimerkiksi aina ennen ateriaa tai aina aterian jälkeen.
Lääkäri voi päättää keskeyttää tai lopettaa hoidon potilailla, joilla on tiettyjä sivuvaikutuksia, varsinkin sydämeen, keuhkoihin tai maksaan liittyviä.
Jos potilas aloittaa Tyverbin ottamisen uudestaan, hänen voi olla syytä käyttää vähäisempää annosta.
Potilaat, jotka lopettavat Tyverb- hoidon saatuaan vakavia maksaongelmia, ei pidä aloittaa lääkkeen ottamista uudestaan.
Tyverbiä on käytettävä varoen potilailla, joilla on vakavia munuaisongelmia tai kohtalaisia tai vakavia maksaongelmia.
Miten Tyverb vaikuttaa?
Tyverbin vaikuttava aine lapatinibi kuuluu proteiinikinaasin estäjien lääkeryhmään.
Nämä yhdisteet vaikuttavat estämällä tiettyjä entsyymejä, joita kutsutaan proteiinikinaaseiksi.
Näitä entsyymejä on joissakin syöpäsolujen pinnalla olevissa reseptoreissa, kuten ErbB2: ssa, joka on epidermaalisen kasvutekijän reseptori.
ErbB2 stimuloi soluja jakautumaan hallitsemattomasti.
Salpaamalla näitä
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. reseptoreja Tyverb auttaa hillitsemään solujen jakautumista.
Noin neljäsosa rintasyövistä ilmentää ErbB2: ta.
Miten Tyverbiä on tutkittu?
Tyverbin vaikutuksia testattiin ensin kokeellisilla malleilla ennen ihmisillä tutkimista.
Tyverbiä tutkittiin yhdessä päätutkimuksessa, johon osallistui 408 naista.
Heillä oli pitkälle edennyt tai metastoitunut rintasyöpä, joka ilmensi suuria määriä ErbB2: ta.
Näitä naisia oli jo hoidettu antrasykliineillä, taksaaneilla ja trastutsumabilla, mutta heidän sairautensa oli pahentunut tai uusiutunut.
Tutkimuksessa Tyverbin tehoa annettuna yhdessä kapesitabiinin kanssa verrattiin pelkän kapesitabiinin tehoon.
Tehon pääasiallisena mittana oli aika, joka kului taudin pahenemiseen, mitä selvitettiin skannauksella noin kuuden viikon välein.
Mitä hyötyä Tyverbistä on havaittu tutkimuksissa?
Tyverbin ja kapesitabiinin yhdistelmä oli tehokkaampi kuin pelkkä kapesitabiini.
Potilaita hoitaneiden lääkärien selvitysten mukaan Tyverbin lisääminen hoitoon pidensi taudin pahenemiseen kuluvaa aikaa keskimäärin 18, 3 viikosta 23, 9 viikkoon.
Lääkkeen arvioinnin aikaan oli kuitenkin vaikeaa määrittää tämän tutkimuksen puitteissa, pidensikö Tyverbin lisääminen hoitoon potilaiden elinaikaa vai ei.
Mitä riskejä Tyverbiin liittyy?
Kapesitabiinin kanssa annettuna Tyverbin yleisimmät sivuvaikutukset (useammalla kuin yhdellä kymmenestä potilaasta) ovat ripuli (joka voi johtaa dehydraatioon eli elimistön kuivumiseen), pahoinvointi, oksentelu, ihottuma, ruokahaluttomuus, väsymys, dyspepsia (ruuansulatushäiriöt), ihon kuivuminen, suutulehdus, ummetus, vatsakipu, käsi- jalkaoireyhtymä (punoitus ja kipu käsissä ja jaloissa), kipu kehon ääreisosissa (käsissä ja jaloissa), selkäkipu, limakalvotulehdukset ja unettomuus.
Pakkausselosteessa on luettelo kaikista Tyverbin ilmoitetuista sivuvaikutuksista.
Tyverbiä ei saa antaa potilaille, jotka saattavat olla yliherkkiä (allergisia) lapatinibille tai lääkkeen muille aineosille.
Miksi Tyverb on hyväksytty?
Lääkevalmistekomitea (CHMP) katsoi, että annettuna yhdessä kapesitabiinin kanssa Tyverbistä saatava hyöty on sen riskejä suurempi sellaisten potilaiden hoidossa, joilla on pitkälle edennyt tai metastoitunut rintasyöpä, jossa kasvaimissa on liian suuria määriä ErbB2: ta (HER2).
Komitea suositteli myyntiluvan myöntämistä Tyverbiä varten.
Tyverbille annettiin ehdollinen hyväksyntä.
Tämä merkitsee sitä, että lääkkeestä on tulossa lisää tietoa, varsinkin sen vaikutuksesta eloonjäämiseen ja rintasyövän leviämiseen.
Euroopan lääkevirasto (EMEA) arvioi mahdollisesti saatavat uudet tiedot vuosittain ja päivittää tätä yhteenvetoa tarvittaessa.
Mitä tietoja Tyverbistä odotetaan vielä saatavan?
Tyverbiä valmistava yhtiö toimittaa päivitetyn analyysin Tyverbin vaikutuksesta päätutkimukseen osallistuneiden potilaiden eloonjäämisaikaan.
Se suorittaa myös tutkimuksen, jossa verrataan Tyverbiä sisältävän hoidon ja trastutsumabia sisältävän hoidon vaikutusta syövän leviämiseen aivoihin.
Muita tietoja Tyverbistä Euroopan komissio myönsi Glaxo Group Limited - yhtiölle koko Euroopan unionin alueella voimassa olevan myyntiluvan Tyverbiä varten 10. kesäkuuta 2008.
Tyverbiä koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 05- 2008.
2/ 2
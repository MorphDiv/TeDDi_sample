# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 216
EUROOPAN JULKINEN ARVIOINTIKERTOMUS (EPAR)
PAXENE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Paxene on?
Paxene on injektiopullo, joka sisältää infuusiokonsentraattia liuosta varten (laskimonsisäisesti).
Yksi injektiopullo sisältää 6 mg/ ml vaikuttavaa ainetta paklitakselia.
Mihin Paxenea käytetään?
Paxene on syöpälääke.
Se on tarkoitettu • laajalle edenneen AIDSiin liittyvän Kaposin sarkooman (AIDS- potilailla usein esiintyvä ihosyöpä) hoitoon, kun aiemmasta antrasykliinihoidosta (toinen syöpälääketyyppi) ei ole ollut apua • metastaattisen rintasyövän (kehon muihin osiin levinnyt rintasyöpä) hoitoon, kun muista aiemmista hoidoista ei ole ollut apua tai ne eivät ole sopineet potilaalle • pitkälle edenneen munasarjasyövän hoitoon yhdistelmähoitona sisplatiinin kanssa (toinen syöpälääke) • metastaattisen munasarjasyövän hoitoon, kun muista aiemmista hoidoista (esimerkiksi platinumia sisältävästä yhdistelmähoidosta) ei ole ollut apua • ei- pienisoluisen keuhkosyövän hoitoon yhdistelmähoitona sisplatiinin kanssa, kun potilaille ei voi antaa kirurgista hoitoa ja/ tai sädehoitoa.
Lääkevalmistetta saa vain lääkemääräyksellä.
Miten Paxenea käytetään?
Paxene- hoito tulee antaa vain onkologin (syöpätautien erikoislääkärin) valvonnassa syövän hoitoon erikoistuneella osastolla.
Vakavan allergisen reaktion ehkäisemiseksi tulee kaikille potilaille antaa ensin kortikosteroideja (tulehduslääkkeitä), antihistamiineja (turvotuksen ja kutinan lieventämiseksi) ja H2- antagonisteja (mahahappojen vähentämiseksi).
Paxene annetaan infuusiona 3 tunnin (joskus 24 tunnin) aikana infuusiopumpulla kahden– kolmen viikon välein.
Annos, annostaajuus ja hoidon pituus määräytyvät hoidettavan syöpätyypin ja Paxenen kanssa samanaikaisesti annettavien syöpälääkkeiden mukaan.
Tarkemmat tiedot ovat pakkausselosteessa.
Miten Paxene vaikuttaa?
Paxenen vaikuttava aine paklitakseli on taksaaneihin kuuluva syöpälääke.
Paklitakseli estää solun rankaa hajottavan toiminnan, jonka seurauksena solut pääsevät jakaantumaan.
Kun ranka on olemassa, solut eivät pysty jakaantumaan ja kuolevat lopulta.
Paxene vaikuttaa syöpäsolujen ohella myös muihin soluihin, esimerkiksi verisoluihin.
Tämä aiheuttaa sivuvaikutuksia.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Miten Paxenea on tutkittu?
Paxene on hyvin samankaltainen kuin toinen paklitakselia sisältävä hyväksytty lääkevalmiste (Taxol).
Taxolin käyttöä tukevia tutkimuksia käytettiin Paxenen käytön tukena.
Yhtiö käytti myös tieteellisissä julkaisuissa julkaistuja tietoja.
Paxenea on tutkittu 107: llä Kaposin sarkoomaa sairastavalla potilaalla.
Tutkimuksiin, jotka tukivat sen käyttöä muiden syöpien hoidossa, osallistui yli 1 300 potilasta (metastaattinen rintasyöpä:
312 potilasta; metastaattinen munasarjasyöpä:
120 potilasta; pitkälle edennyt munasarjasyöpä: yli 900 potilasta; keuhkosyöpä: yli 1 000 potilasta).
Paxenea on käytetty yhdessä muiden syöpälääkkeiden kanssa ja sitä on verrattu muihin hoitoihin.
Pääasialliset tehon mittarit olivat vaste (niiden potilaiden osuus, joiden syövässä havaittiin vaste hoitoon), aika, joka kului ennen kuin sairaus eteni, sekä elinajan pidentyminen.
Mitä hyötyä Paxenesta on havaittu tutkimuksissa?
Paxene- hoidon on osoitettu parantavan useiden eri kasvaimien vastetta.
Joissakin tapauksissa vaste oli huomattavasti parempi kuin tavallisella syöpähoidolla.
Paxenen on osoitettu myös pidentävän potilaan elinaikaa joidenkin syöpätyyppien kohdalla.
Näiden tutkimusten pohjalta laadittiin suositukset lääkevalmisteen käytölle.
Tarkemmat tiedot ovat valmisteyhteenvedossa, joka sisältyy myös arviointikertomukseen.
Mitä riskejä Paxeneen liittyy?
Yleisin sivuvaikutus vain Paxenea saaneilla potilailla oli luuydinsuppressio, joka aiheuttaa vaikeaa neutropeniaa (valkoisten verisolujen vähäinen määrä), trombosytopeniaa (verihiutaleiden vähäinen määrä) ja anemiaa (punaisten verisolujen vähäinen määrä).
Muita yleisiä sivuvaikutuksia ovat neuropatia (hermohäiriöt: käsien ja jalkojen puutuminen ja pistely), somnolenssi (uneliaisuus), artralgia (nivelsärky), myalgia (lihaskipu) ja paikalliset reaktiot pistokohdassa, kuten eryteema (punoitus), aristus, ihon värimuutokset tai turvotus injektiokohdassa.
Pakkausselosteessa on luettelo kaikista Paxenen ilmoitetuista sivuvaikutuksista.
Paxenea ei saa antaa potilaille, jotka ovat yliherkkiä (allergisia) paklitakselille, polyetoksiloidulle risiiniöljylle tai Paxenen muille valmistusaineille.
Paxenea ei saa antaa potilaille, • joilla on vakava maksasairaus • joilla on vakavia, kontrolloimattomia infektioita • jotka ovat raskaana tai imettävät • joiden neutrofiilien (eräs valkoisten verisolujen tyyppi) määrä veressä on alle 1 500 solua/ mm3 (tai alle 1 000 solua/ mm3 Kaposin sarkooman hoitona käytettäessä).
Miksi Paxene on hyväksytty?
Lääkevalmistekomitea (CHMP) katsoi, että Paxenen hyödyt ovat sen riskejä suuremmat laajalle edenneen AIDSiin liittyvän Kaposin sarkooman hoidossa, metastaattisen rintasyövän hoidossa, yhdistelmähoitona sisplatiinin kanssa pitkälle edenneen munasarjasyövän hoidossa, metastaattisen munasarjasyövän hoidossa platinumia sisältävän yhdistelmähoidon epäonnistuttua sekä ei - pienisoluisen keuhkosyövän hoidossa.
Komitea suosittelee, että Paxenelle annetaan myyntilupa.
Muita tietoja Paxenesta:
Euroopan komissio myönsi Norton Healthcare Limited - yhtiölle koko Euroopan unionin alueella voimassa olevan myyntiluvan Paxenea varten 19. heinäkuuta 1999.
Myyntilupa uusittiin 19. heinäkuuta 2004.
Paxenea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2006.
©EMEA 2006
2/ 2
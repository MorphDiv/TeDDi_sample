# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 079 Asiakirjaviite:
EMEA/ CVMP/ 193377/ 2005
EUROOPAN JULKINEN ARVIOINTIKERTOMUS (EPAR)
NAXCEL
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mikä Naxcel on?
Naxcel on antibioottisuspensio, jonka vaikuttavana aineena on keftiofuuri (kiteinen keftiofuuri vapaana happona).
Se annetaan lihaksensisäisenä injektiona.
Mihin Naxcelia käytetään?
Naxcelia käytetään tiettyjen bakteeriryhmien aiheuttamien infektioiden hoitoon sioilla.
Tällaisia infektioita ovat esimerkiksi hengitystieinfektiot (kuten keuhkotulehdukset), niveltulehdukset sekä sikojen yleistä terveydentilaa heikentävät tulehdukset (verenmyrkytys).
Miten Naxcel vaikuttaa?
Naxcelin vaikuttava aine on keftiofuuri, joka kuuluu kolmannen polven kefalosporiineiksi kutsuttujen antibioottien ryhmään.
Kefalosporiiniantibiootit, keftiofuuri mukaan lukien, tappavat bakteerit estämällä bakteerin soluseinän synteesiä.
Muiden antibioottien tapaan keftiofuuri tehoaa vain tietyn tyyppisiin bakteereihin.
Naxcel eroaa muista vastaavista kefalosporiiniantibiooteista siinä, että se säilyy sian kehossa pidempään injektoinnin jälkeen.
Miten Naxcelia on tutkittu?
Eri bakteereilla tehtyjen laboratoriotutkimusten tulokset osoittavat, että keftiofuuri tehoaa tuotetiedoissa (katso valmisteyhteenveto ja pakkausseloste) mainittujen bakteerien sioille aiheuttamiin sairauksiin.
Naxcelia on tutkittu myös (eri bakteerilajien aiheuttamia) hengityssairauksia sairastavilla sioilla sekä sioilla, joilla esiintyy vakavaa liikuntakyvyttömyyttä, kuumetta tai muita kliinisiä verenmyrkytyksen oireita, moniniveltulehdusta tai moniherakalvotulehdusta, jotka liittyvät Streptococcus suis - bakteerin aiheuttamiin infektioihin.
Näissä kokeissa käytettiin joko pelkästään Naxcelia tai Naxcelia verrattiin toiseen hyväksyttyyn antibioottiin (keftiofuurinatriumiin) tai lumelääkkeeseen (plaseboon, joka ei sisällä vaikuttavia aineita).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Naxcelista on havaittu tutkimuksissa?
Naxcel paransi tulehdusta kaikissa tutkimuksissa yhtä tehokkaasti kuin vertailuantibiootti.
Naxcelin etuna on pitkä vaikutusaika.
Mitä riskejä Naxceliin liittyy?
Yleisimpiä tutkimusten aikana havaittuja sivuvaikutuksia ovat paikallinen turvotus ja/ tai muut lievät reaktiot (ihon värjäytyminen, pienet rakkulat) injektiokohdassa.
Nämä vaikutukset häviävät muutaman viikon kuluessa, eivätkä ne vaadi hoitoa.
Keftiofuuri (kuten muut kefalosporiinit tai penisilliinit) voivat aiheuttaa ihmisille tai eläimille allergisia reaktioita, jotka voivat olla joskus vakavia.
Lääkettä ei siksi saa antaa sioille, joilla on esiintynyt yliherkkyyttä kefalosporiineille tai penisilliinityyppisille antibiooteille.
Koska tutkimuksia ei ole tehty tiineillä tai imettävillä emakoilla tai siitokseen käytettävillä sioilla ja koska Naxcel säilyy elimistössä pitkään, Naxcelia voidaan antaa tällaisille eläimille ainoastaan eläinlääkärin huolellisen harkinnan jälkeen.
Millaisia varotoimenpiteitä lääkettä antavan tai eläimen kanssa kosketuksessa olevan henkilön on noudatettava?
Kefalosporiini ja penisilliinityyppiset antibiootit voivat aiheuttaa ihmisille allergisia reaktioita, jotka voivat joskus olla erittäin vakavia.
Sellaisen henkilön, joka on yliherkkä (allerginen) tämäntyyppisille antibiooteille tai jolle on annettu ohje välttää tällaisten antibioottien käsittelyä, ei tule käsitellä Naxcelia.
Naxcelia on käsiteltävä huolellisesti ja varotoimenpiteitä on noudatettava altistumisen välttämiseksi.
Jos tahattomasta Naxcelille altistumisesta seuraa oireita, esimerkiksi ihottumaa, on viipymättä hakeuduttava lääkärin hoitoon.
Kasvojen, huulten tai silmien turvotus tai hengitysvaikeudet ovat vakavampia oireita ja vaativat välitöntä lääkärin hoitoa.
Miten pitkän ajan kuluttua eläin voidaan teurastaa ja liha käyttää ihmisravinnoksi (varoaika)?
Tuotteen varoaika on 71 vuorokautta.
Miksi Naxcel on hyväksytty?
Eläinlääkevalmistekomitea (CVMP) katsoi, että Naxcelin hyödyt ovat sen riskejä suuremmat, kun lääkettä käytetään tiettyjen bakteerien aiheuttamien hengitystiesairauksien hoitoon, tai Streptococcus suis - infektion aiheuttaman tai verenmyrkytyksen, moniniveltulehduksen tai moniherakalvotulehduksen hoitoon sioilla.
Siksi CVMP suositteli myyntiluvan myöntämistä Naxcelille.
Hyöty- riski- suhteen arviointi on tämän EPAR- arviointikertomuksen osassa 6.
Muita tietoja Naxcelista:
Euroopan komissio myönsi Pfizer Ltd: lle koko Euroopan unionin alueella voimassa olevan myyntiluvan Naxcelia varten 19. toukokuuta 2005.
Tieto siitä, tarvitaanko valmisteeseen eläinlääkärin määräys, on tuotteen etiketissä/ pakkauksessa.
Tämä yhteenveto on päivitetty viimeksi 21/ 08/ 2006.
Sivu 2/ 2 ©EMEA 2006
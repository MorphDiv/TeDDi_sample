# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 059
EUROOPAN JULKINEN ARVIOINTIKERTOMUS (EPAR)
EURICAN HERPES 205
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Eurican Herpes 205 on?
Eurican Herpes 205 on kuiva- aine ja liuotin injektionestettä varten.
Eurican Herpes 205 sisältää vaikuttavana aineena koirien herpesviruksen (F205 kanta) antigeeniä 0, 3– 1, 75 µg: n annoksena.
Mihin Eurican Herpes 205 - valmistetta käytetään?
Eurican Herpes 205 - valmistetta käytetään tiineiden narttujen aktiiviseen immunisointiin ehkäisemään pennuilla ensimmäisten elinpäivien aikana saadun koiran herpesvirusinfektion aiheuttamia kuolemia, kliinisiä oireita ja vaurioita.
Eurican Herpes 205 - valmiste annetaan kahtena 1 ml: n annoksena ihon alle.
Ensimmäinen injektio annetaan joko kiiman aikana tai 7– 10 vuorokautta astutuspäivän jälkeen.
Toinen injektio annetaan 1– 2 viikkoa ennen odotettua penikointia.
Narttu tulee rokottaa uudelleen jokaisen tiineyden aikana saman rokotusohjelman mukaisesti.
Miten Eurican Herpes 205 vaikuttaa?
Eurican Herpes 205 sisältää pieniä annoksia koirien herpesviruksen antigeenejä.
Tämä heikko altistaminen auttaa koiran immuunijärjestelmää tuottamaan vasta- aineita koirien herpesvirukselle ja neutraloimaan sen.
Rokotettu narttu välittää nämä vasta- aineet pennuille ternimaidon kautta.
Kun pennut myöhemmin altistuvat koirien herpesvirukselle, ne joko eivät saa tartuntaa tai tartunta on huomattavasti lievempi.
Eurican Herpes 205 on tarkoitettu suojaamaan pentuja tältä tartunnalta niiden ensimmäisinä elinpäivinä.
Miten Eurican Herpes 205 - valmisteen tehoa on tutkittu?
Eurican Herpes 205 - valmistetta on tutkittu kolmessa laboratoriotutkimuksessa ja kahdessa kenttätutkimuksessa.
Yhdessä kenttätutkimuksessa mitattiin serologista vastetta (vasta- aineiden tuotantoa).
Toisessa tutkittiin rokotuksen vaikutusta narttujen kykyyn lisääntyä infektoituneessa kennelissä.
Ensimmäisessä laboratoriotutkimuksessa testattiin suojaan tarvittavaa annosta.
Toisessa osoitettiin koirien herpesviruksen suojan muodostuminen pennuille, joiden emo oli rokotettu.
Tässä kokeessa verrattiin koiria, jotka olivat saaneet Eurican Herpes 205 - valmistetta, sellaisiin, joita ei ollut rokotettu.
Viimeisessä tutkimuksessa osoitettiin, että vasta- aineita muodostuu samalla tavalla, kun nartut rokotetaan kiiman aikana ja kun ne rokotetaan 7– 10 päivää astutuksen jälkeen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Eurican Herpes 205 - valmisteesta on havaittu tutkimuksissa?
Eurican Herpes 205 - valmisteen on osoitettu suojaavan tehokkaasti koirien herpesvirukselta.
Tutkimuksessa, jossa osoitettiin koirien herpesviruksen suojan muodostuminen pennuille (rokotetuista nartuista), rokotettujen narttujen pennuista jäi henkiin yli 80 prosenttia.
Mitä sivuvaikutuksia Eurican Herpes 205 - valmisteella on?
Eurican Herpes 205 - injektio saattaa aiheuttaa injektiokohdassa ohimenevää turvotusta (nesteen kertymistä ihon alle) enintään 10 prosentilla eläimistä.
Tämä sivuvaikutus häviää yleensä viikon kuluessa.
Joskus harvoin esiintyy yliherkkyysreaktioita (allergiaa), jotka vaativat hoitoa.
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
Eurican Herpes 205 sisältää mineraaliöljyä.
Vahinkoinjektio voi aiheuttaa kovaa kipua ja turvotusta erityisesti, jos ruiske annetaan niveleen tai sormeen, ja se voi harvinaisissa tapauksissa johtaa vahingoitetun sormen menetykseen.
Henkilön, joka ruiskuttaa vahingossa itseensä tätä ainetta, on viipymättä haettava lääkinnällistä apua, vaikka kysymyksessä olisikin vain pieni määrä.
Pakkausseloste tulisi ottaa mukaan lääkärille.
Jos kipu jatkuu yli 12 tuntia lääkärintarkastuksen jälkeen, on syytä ottaa uudelleen yhteyttä lääkäriin.
Miksi Eurican Herpes 205 on hyväksytty?
Eläinlääkevalmistekomitea (CVMP) katsoi, että Eurican Herpes 205 - valmisteen hyödyt ovat sen riskejä suuremmat, kun terveitä narttuja immunisoidaan koirien herpesvirusta vastaan.
Se suositteli myyntiluvan myöntämistä Eurican Herpes 205 - valmistetta varten.
Hyötyriskisuhde esitetään tämän EPAR- arviointikertomuksen moduulissa 6.
Muita tietoja Eurican Herpes 205 - valmisteesta:
Euroopan komissio myönsi Merialille koko Euroopan unionin alueella voimassa olevan myyntiluvan Eurican Herpes 205 - valmistetta varten 26. maaliskuuta 2001.
Myyntipäällysmerkinnässä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 11- 2006.
©EMEA 2007
2/ 2
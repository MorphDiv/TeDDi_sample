# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 318
EUROOPAN JULKINEN ARVIOINTILAUSUNTO (EPAR)
FOSCAN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Foscan on?
Foscan on injektioneste, liuos, joka sisältää vaikuttavana aineena temoporfiinia (1 tai 4 mg/ ml).
Mihin Foscania käytetään?
Foscania käytetään pitkälle edenneen pään ja kaulan alueen okasolusyövän (suun, nenän, kurkun tai korvien pintaa verhoavista soluista lähtöisin oleva syövän tyyppi) oireiden lievittämiseen.
Sitä käytetään potilailla, joihin aiemmat hoidot eivät ole tehonneet ja joille sädehoito, leikkaushoito tai systeeminen solunsalpaajahoito (syöpälääkkeiden antaminen systeemisesti tarkoittaa, että lääke vaikuttaa verenkierron välityksellä koko kehoon) ei sovi.
Lääkevalmistetta saa vain lääkärin määräyksestä.
Miten Foscania käytetään?
Foscan- hoitoa saa antaa vain syöpätauteihin erikoistuneessa yksikössä, jossa hoitoryhmä voi arvioida potilaan hoitoa lääkärin valvonnassa, joka on perehtynyt fotodynaamiseen hoitoon (valoa hyödyntävä hoito).
Foscan- hoito on kaksivaiheinen: ensin lääkevalmiste annetaan ja sitten se aktivoidaan laserin avulla.
Lääkevalmiste annetaan laskimokanyylin (laskimoon pysyvästi asennettu ohut putki) kautta hitaana vähintään kuusi minuuttia kestävänä injektiona.
Annos on 0, 15 mg painokiloa kohti.
Neljän vuorokauden kuluttua hoidettavaan kohtaan, joka kattaa kasvaimen koko pinta- alan ja 0, 5 cm kasvainrajan ulkopuolella, annetaan laservaloa kuituoptista kaapelia käyttäen erityisellä aaltopituudella noin kolme minuuttia ja 20 sekuntia.
Kukin kasvaimen kohta valaistaan vain kerran kussakin hoitokerrassa.
Hoidon aikana muut kehon osat on suojattava valolta, jotta lääkkeen aktivointi rajoittuu vain kasvaimeen.
Jos hoito on uusittava, toinen hoitojakso voidaan antaa aikaisintaan neljän viikon kuluttua.
Miten Foscan vaikuttaa?
Foscanin vaikuttava aine temoporfiini on valolle herkistävä aine (aine, joka muuttuu altistuessaan valolle).
Kun Foscania injektoidaan, temoporfiinia leviää koko kehoon, myös kasvaimeen.
Erityisen aaltopituuden laservalolla valaistuna temoporfiini aktivoituu ja tuottaa soluissa olevan hapen kanssa erittäin reaktiivista ja toksista happea.
Tämä tappaa solut reagoimalla solujen komponenttien, kuten proteiinien ja DNA: n, kanssa ja tuhoamalla ne.
Soluvauriot voidaan rajoittaa syöpäsoluihin kohdistamalla valaistus vain kasvaimeen, jolloin se ei vaikuta muihin kehon osiin.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu. int
© European Medicines Agency, 2008.
Reproduction is authorised provided the source is acknowledged.
Miten Foscania on tutkittu?
Foscania on tutkittu neljässä päätutkimuksessa, joihin on osallistunut yhteensä 409 pään tai kaulan alueen syöpää sairastanutta potilasta.
Kolmessa ensimmäisessä tutkimuksessa tarkasteltiin, oliko kasvain hävinnyt enintään kolmen Foscan- hoitokerran jälkeen yhteensä 189 potilaalla.
Neljännessä tutkimuksessa tarkasteltiin oireiden vähenemistä 220: lla pitkälle edennyttä pään tai kaulan alueen syöpää sairastaneella potilaalla, joille leikkaus - tai sädehoito ei sopinut.
Kaikissa tutkimuksissa vastetta arvioitiin 12– 16 viikkoa viimeisen Foscan- hoidon jälkeen, mutta Foscania ei verrattu mihinkään muuhun hoitomuotoon.
Mitä hyötyä Foscanista on havaittu tutkimuksissa?
Kolmen ensimmäisen tutkimuksen tulokset eivät riittäneet tukemaan Foscanin käyttöä pään ja kaulan alueen syöpäkasvaimien hävittämisessä.
Sen sijaan pitkälle edenneen pään ja kaulan alueen syövän oireiden lievittämistä koskeneessa tutkimuksessa häiritsevimmät oireet paranivat merkittävästi 28 potilaalla 128: sta (22%).
Kasvaimen koko pieneni noin neljäsosalla tähän tutkimukseen osallistuneista potilaista.
Mitä riskejä Foscaniin liittyy?
Foscanin yleisimpiä sivuoireita (joita esiintyy useammalla kuin yhdellä potilaalla kymmenestä) ovat injektiokohdan kipu, kipu kasvaimen alueella tai kasvoissa, verenvuoto, arpeutuminen, suun nekroosi (suun solujen tai kudoksen kuolio), dysfagia (nielemishäiriöt), kasvojen turvotus ja ummetus.
Pakkausselosteessa on luettelo kaikista Foscanin ilmoitetuista sivuvaikutuksista.
Foscania ei saa antaa henkilöille, jotka saattavat olla yliherkkiä (allergisia) temoporfiinille tai jollekin muulle Foscanin aineosalle.
Foscania ei saa antaa potilaille, joilla on porfyria (sairaus, jossa keho ei kykene hajottamaan porfyriinejä) tai muu sairaus, jota valo pahentaa, tai jotka ovat allergisia porfyriineille, eikä potilaille, joilla on kasvain, joka tunkeutuu suuren verisuonen läpi tai joka on lähellä laserilla valaistavaa aluetta.
Foscania ei myöskään saa antaa potilaille, jotka ovat menossa leikkaukseen 30 vuorokauden kuluessa, tai joilla on silmäsairaus, joka vaatii tutkimusta kirkasta valoa käyttäen seuraavien 30 vuorokauden aikana, eikä potilaille, jotka saavat jo hoitoa valolle herkistävällä aineella.
Foscan- hoitoa saavien potilaiden on puolen vuoden ajan injektion jälkeen varottava altistumista kirkkaalle valolle palovammojen välttämiseksi.
Pakkausselosteessa on yksityiskohtaiset ohjeet.
Miksi Foscan on hyväksytty?
Lääkevalmistekomitea (CHMP) katsoi, että Foscan lievittää pitkälle edenneen pään ja kaulan alueen syövän oireita.
Näin ollen komitea katsoi, että Foscanin hyödyt ovat sen riskejä suuremmat palliatiivisessa hoidossa potilailla, joilla on pitkälle edennyt pään ja kaulan alueen okasolusyöpä, joilla aiemmat hoidot eivät ole tehonneet ja joille sädehoito, leikkaushoito tai systeeminen solunsalpaajahoito ei sovi.
Komitea suositteli myyntiluvan myöntämistä Foscania varten.
Foscan hyväksyttiin alun perin poikkeuksellisissa olosuhteissa, koska sairaus on harvinainen ja myyntiluvan myöntämishetkellä lääkkeestä oli tieteellisistä syistä saatavilla vain rajallisesti tietoa.
Koska yhtiö on toimittanut pyydetyt lisätiedot, poikkeusolosuhteet päättyivät 21. 5. 2008.
Muita tietoja Foscanista Euroopan komissio myönsi koko Euroopan unionin alueella voimassa olevan myyntiluvan Foscania varten 24. lokakuuta 2001.
Myyntilupa uusittiin 24. lokakuuta 2006.
Myyntiluvan haltija on Biolitec Pharma Ltd.
Foscania koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 05- 2008.
2/ 2
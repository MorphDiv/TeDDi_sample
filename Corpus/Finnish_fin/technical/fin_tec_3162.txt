# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 257
EUROOPAN JULKINEN ARVIOINTIKERTOMUS (EPAR)
SYNAGIS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Synagis on?
Synagis on injektiokuiva- aine ja liuotin liuosta varten.
Se sisältää 50 mg tai 100 mg vaikuttavaa ainetta palivitsumabia.
Mihin Synagista käytetään?
Synagis on tarkoitettu estämään vakavia RS- viruksen (RSV) aiheuttamia sairaalahoitoa vaativia alempien hengitysteiden infektioita (keuhkoinfektioita).
Synagista käytetään seuraavilla RSV - infektioriskiryhmään kuuluvilla lapsilla: • alle 6 kuukauden ikäiset lapset, jotka ovat syntyneet korkeintaan 35- viikkoisina (vähintään viisi viikkoa ennenaikaisesti), • alle 2- vuotiaat lapset, joita on hoidettu bronkopulmonaarisen dysplasian (epänormaali keuhkokudos, jota esiintyy ennenaikaisesti syntyneillä lapsilla) vuoksi viimeisten 6 kuukauden aikana, • alle 2- vuotiaat lapset, joilla on vakava synnynnäinen sydänvika.
Lääkevalmistetta saa vain lääkemääräyksellä.
Miten Synagisia käytetään?
Synagisia annetaan kerran kuukaudessa silloin, kun yhteisössä on RSV- infektion riski: pohjoisella pallonpuoliskolla se on marraskuusta huhtikuuhun.
Mikäli mahdollista, ensimmäinen annos tulee antaa ennen RSV- kauden alkua.
Potilaat saavat yleensä yhteensä viisi kuukausittaista annosta, joista jokainen on 15 mg painokiloa kohti annettuna injektiona lihakseen (reisilihakseen).
Miten Synagis vaikuttaa?
Synagisin vaikuttava aine, palivitsumabi, on monoklonaalinen vasta- aine.
Monoklonaalinen vasta- aine on sellainen vasta- aine (eräänlainen proteiini), joka tunnistaa tietyissä soluissa esiintyvän erityisen rakenteen (antigeeni) ja sitoutuu siihen.
Palivitsumabi sitoutuu RSV: n pinnalla olevaan proteiiniin nimeltä fuusioproteiini A.
Kun palivitsumabi sitoutuu fuusioproteiiniin, virus ei pääse kehon soluihin, etenkään niihin, jotka ovat keuhkoissa.
Tämä auttaa ehkäisemään RSV- infektiota.
Miten Synagisia on tutkittu?
Synagisin päätutkimukseen osallistui 1 502 riskiryhmään kuuluvaa lasta.
Tutkimuksessa verrattiin Synagisin tehoa lumelääkkeeseen yhden RSV- kauden ajan.
Toisessa tutkimuksessa Synagisia verrattiin lumelääkkeeseen 1 287 lapsella, joilla oli synnynnäinen sydänvika.
Molemmissa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged tutkimuksissa tehon pääasiallisena mittana oli niiden lasten määrä, jotka tarvitsivat sairaalahoitoa RSV- infektion takia.
Mitä hyötyä Synagisista on havaittu tutkimuksissa?
Synagis vähensi lumelääkettä tehokkaammin RSV: hen liittyvää sairaalahoitoa:
4, 8 prosenttia Synagisia saaneista lapsista joutui tutkimuksen aikana sairaalahoitoon RSV- infektion takia, kun lumelääkettä saaneiden lasten ryhmässä vastaava osuus oli 10, 6 prosenttia.
Sairaalahoidon tarve väheni siis 55 prosenttia.
Synnynnäistä sydänvikaa sairastavien lasten ryhmässä sairaalahoidon tarve väheni 45 prosenttia.
Mitä riskejä Synagisiin liittyy?
Synagisin yleisimmät sivuvaikutukset (joita esiintyy 1– 10 potilaalla sadasta) ovat ripuli, kuume, pistokohdan reaktiot (kipu ja tulehdus pistokohdassa) ja hermostuneisuus.
Pakkausselosteessa on luettelo kaikista Synagisin ilmoitetuista sivuvaikutuksista.
Synagisia ei saa antaa henkilöille, jotka saattavat olla yliherkkiä (allergisia) palivitsumabille tai jollekin muulle Synagisin aineosalle tai muille humanisoiduille monoklonaalisille vasta- aineille.
Miksi Synagis on hyväksytty?
Lääkevalmistekomitea (CHMP) katsoi, että Synagisista saatava hyöty on sen riskejä suurempi sairaalahoitoa vaativien RS- viruksen (RSV) aiheuttamien alempien hengitysteiden vakavien infektioiden estämisessä RSV- infektioriskiryhmään kuuluvilla lapsilla.
Komitea suositteli myyntiluvan myöntämistä Synagisia varten.
Muita tietoja Synagisista:
Euroopan komissio myönsi Abbott Laboratories Limitedille koko Euroopan unionin alueella voimassa olevan myyntiluvan Synagisia varten 13. elokuuta 1999.
Myyntilupa uusittiin 13. elokuuta 2004.
Synagisia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 06- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 275
EUROOPAN JULKINEN ARVIOINTIKERTOMUS (EPAR)
KOGENATE BAYER
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä KOGENATE Bayer on?
KOGENATE Bayer muodostuu kuiva- aineesta ja liuottimesta, jotka sekoitetaan yhdessä injektioliuokseksi.
KOGENATE Bayerin vaikuttava aine on oktokogialfa (rekombinantti veren hyytymistekijä VIII).
Mihin KOGENATE Bayeria käytetään?
KOGENATE Bayeria käytetään verenvuotojen hoitoon ja ehkäisyyn hemofilia A - potilailla (synnynnäinen verenvuotosairaus, joka johtuu tekijä VIII: n puutteesta).
KOGENATE Bayer on tarkoitettu joko lyhytaikaiseen tai pitkäaikaiseen käyttöön.
Lääkevalmistetta saa vain lääkärin määräyksestä.
Kuinka KOGENATE Bayeria käytetään?
KOGENATE Bayer - hoito on aloitettava vain hemofilian hoitoon erikoistuneen lääkärin valvonnassa.
KOGENATE Bayeria annetaan injektiona suonensisäisesti (laskimosuoneen) useita minuutteja enintään 2 ml minuutissa.
Annos ja toistoväli riippuvat siitä, käytetäänkö KOGENATE Bayeria verenvuodon hoitamiseen vai verenvuodon estämiseen kirurgisen toimenpiteen aikana.
Annosta tarkennetaan myös sen mukaan, kuinka vakavasta verenvuodosta tai minkä tyyppisestä kirurgisesta toimenpiteestä on kyse.
KOGENATE Bayeria voidaan myös antaa jatkuvana infuusiona laskimoon seitsemän päivän ajan potilaille, joille tehdään suuri leikkaus.
Yksityiskohtaiset tiedot annostuksen laskemiseksi löytyvät pakkausselosteesta.
Kuinka KOGENATE Bayer vaikuttaa?
KOGENATE Bayerin vaikuttava aine on oktokogialfa, joka on veren hyytymistekijän proteiini.
Kehossa tekijä VIII on yksi niistä substansseista (tekijöistä), jotka ovat mukana veren koagulaatiossa (hyytymisessä).
Hemofilia A - potilailta puuttuu tekijä VIII, mikä aiheuttaa veren hyytymisongelmia, kuten verenvuotoja nivelissä, lihaksissa tai sisäelimissä.
KOGENATE Bayeria käytetään korvaamaan puuttuvaa tekijää VIII, jonka vajavuutta se korjaa ja auttaa tilapäisesti hallitsemaan verenvuotohäiriötä.
Oktokogialfaa ei eroteta ihmisen veriplasmasta, vaan sitä tuotetaan niin sanotulla ” rekombinantilla DNA- tekniikalla ”.
Sitä tuottaa solu, joka pystyy siihen lisätyn geenin (DNA) avulla tuottamaan ihmisveren hyytymistekijä VIII: n.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 85 45 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten KOGENATE Bayeria on tutkittu?
KOGENATE Bayer on samanlainen lääke kuin KOGENATE, mutta se on valmistettu eri tavoin, joten lääkevalmisteessa ei ole ihmisestä peräisin olevia proteiineja.
Tämän vuoksi KOGENATE Bayerista tehtyjä tutkimuksia on verrattu KOGENATEen osoittamaan, että nämä kaksi lääkettä vastaavat toisiaan.
KOGENATE Bayeria laskimoon injektoituna on tutkittu 66 potilaalla, joita oli hoidettu aikaisemmin rekombinantti hyytymistekijä VIII: lla, ja 61 lapsella, joita ei ollut hoidettu sillä.
Tutkimuksissa mitattiin pääasiassa kunkin uuden vuodon pysäyttämiseksi vaadittujen hoitojen määrää.
KOGENATE Bayerin antamista jatkuvana infuusiona leikkauksen aikana on tutkittu myös 15 potilaalla, joilla on A- hemofiilia.
Tehokkuuden pääasiallisena mittana oli lääkärin arvio siitä, miten hyvin verenvuoto saatiin pysäytettyä.
Mitä hyötyä KOGENATE Bayerista on havaittu tutkimuksissa?
Aiemmin hoidettujen potilaiden vuodoista kaikkiaan 95% reagoi yhteen tai kahteen KOGENATE Bayer - injektioon laskimoon annettuna.
Aikaisemmin hoitamattomien potilaiden vuodoista noin 90% reagoi yhteen tai kahteen laskimonsisäiseen injektioon.
Jatkuvana infuusiona annettuna verenvuodon pysäyttämisen arvioitiin onnistuneen ” erinomaisesti ” kaikilla 15 potilaalla.
Mitä riskejä KOGENATE Bayeriin liittyy?
Hemofilia A - potilaille saattaa kehittyä tekijä VIII: n vasta- aineita (estäjiä).
Vasta- aine on proteiini, jota keho tuottaa reagoidessaan vieraisiin aineisiin osana kehon luonnollista puolustusjärjestelmää.
Näin tapahtui kliinisissä kokeissa 14 prosentille aikaisemmin hoitamattomista potilaista ja 17 prosentille lapsista, joita oli aiemmin hoidettu alle viiden päivän ajan.
Vasta- ainetta on kuitenkin havaittu alle 0, 2 prosentissa potilaista, joita on hoidettu yli 100 päivää.
Jos vasta- aineita kehittyy, KOGENATE Bayer ei vaikuta tehokkaasti.
Joskus on voitu havaita yliherkkyyttä (allergisia reaktioita) potilaissa, joita on hoidettu tekijää VIII sisältävillä valmisteilla.
Muita sivuvaikutuksista, joita on tavattu harvoin, ovat dysgeusia (makuaistin häiriö), pahoinvointi, injektiokohdan reaktiot, kuume, allerginen tai anafylaktinen (vakava) reaktio, epänormaali verenpaine, huimaus, kutina ja ihottuma.
Henkilöiden, jotka voivat olla yliherkkiä (allergisia) rekombinantille veren hyytymistekijä VIII: lle, hiiri - tai hamsteriproteiinille tai lääkkeen jollekin muulle ainesosalle, ei pidä käyttää KOGENATE Bayeria.
Miksi KOGENATE Bayer on hyväksytty?
Lääkevalmistekomitea (CHMP) katsoi, että KOGENATE Bayerin edut ovat sen riskejä suuremmat sellaisten potilaiden hoidossa ja sellaisten potilaiden verenvuodon estämisessä, joilla on A- hemofilia (synnynnäinen tekijän VIII vaje).
CHMP suositteli myyntiluvan myöntämistä KOGENATE Bayerille.
Muita tietoja KOGENATE Bayerista Euroopan komissio myönsi Euroopan unionin alueella voimassa olevan myyntiluvan KOGENATE Bayeria varten 4. elokuuta 2000.
Myyntilupa uusittiin 4. elokuuta 2005.
Myyntiluvan haltija on Bayer HealthCare AG.
KOGENATE Bayeria koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2007.
©EMEA 2007
2/ 2
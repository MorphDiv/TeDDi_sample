# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 670
EUROOPAN JULKINEN ARVIOINTIKERTOMUS (EPAR)
EXJADE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Exjade on?
Exjade on lääke, joka sisältää vaikuttavana aineena deferasiroksia.
Se on saatavilla pyöreinä, valkoisina, dispergoituvina tabletteina, jotka nesteeseen (esimerkiksi veteen) sekoitettuna muodostavat juotavan suspension.
Tabletit sisältävät joko 125 mg, 250 mg tai 500 mg deferasiroksia.
Mihin Exjadea käytetään?
Exjadea käytetään tiheään toistuneista verensiirroista johtuvan raudan liikavarastoitumisen hoitoon. • Exjadea käytetään kehoon varastoituneen raudan vähentämiseen kuusivuotiailla ja sitä vanhemmilla potilailla, jotka saavat tiheitä verensiirtoja perinnöllisen beeta- talassemia major - nimisen sairautensa hoitoon.
Beeta talassemia majoria sairastavien potilaiden keho ei pysty tuottamaan riittävästi hemoglobiinia (punasoluissa oleva proteiini, joka kuljettaa happea kehossa), ja he tarvitsevat säännöllisiä verensiirtoja.
Verensiirrot ovat määritelmän mukaan tiheitä, kun potilas saa vähintään 7 ml punasoluja painokiloa kohden kuukaudessa. • Exjadea käytetään myös silloin, kun deferoksamiinia (toinen raudan liikavarastoitumisen hoitoon käytettävä lääkevalmiste) ei voida käyttää tai sen hoitoteho ei ole riittävä seuraavilla potilasryhmillä: potilaat, joilla on jokin muu anemia, 2– 5- vuotiaat lapset sekä potilaat, joilla on beeta- talassemia major ja jotka saavat verensiirtoja harvemmin.
Koska potilaita, joilla on raudan liikavarastoitumista, on vähän, tätä sairautta pidetään harvinaisena, joten Exjade määriteltiin harvinaislääkkeeksi (harvoissa sairauksissa käytettävä lääke) 13. maaliskuuta 2002.
Lääkevalmistetta saa vain lääkärin määräyksestä.
Miten Exjadea käytetään?
Exjade- hoito aloitetaan ja toteutetaan tiheistä verensiirroista johtuvan raudan liikavarastoitumisen hoitoon perehtyneen lääkärin määräyksestä ja valvonnassa.
Exjade- hoitoa saa antaa vain potilaille, joilla ei ole munuaisten toimintahäiriöitä.
Hoito aloitetaan, kun potilas on saanut punasoluja noin 100 ml painokiloa kohti tai kun todetaan merkkejä raudan liikavarastoitumisesta, eli kun veren ferritiinin (kehossa rautaa varastoiva proteiini) määrä on yli 1 mg litrassa.
Hoito aloitetaan yleensä annoksella 20 mg painokiloa kohti.
Potilaan verensiirtojen tiheydestä riippuen voidaan käyttää myös aloitusannoksia 10 mg tai 30 mg painokiloa kohti.
Annoksia muutetaan tarvittaessa kolmesta kuuteen kuukauden välein potilaan vasteen mukaan.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Exjade otetaan päivittäin tyhjään mahaan (vähintään 30 minuuttia ennen seuraavaa ateriaa) mieluiten samaan kellonaikaan joka päivä.
Annokseen kutakin vahvuutta tarvittavien tablettien määrä lasketaan potilaan painon perusteella.
Tabletit hajoavat, kun ne sekoitetaan lasilliseen vettä tai hedelmämehua suspensioksi, jonka potilas voi juoda.
Miten Exjade vaikuttaa?
Kun potilaat saavat toistuvia verensiirtoja anemian hoitoon, he saavat siirrettyjen punasolujen mukana kehoonsa myös rautaa.
Koska kehossa ei ole luonnollista menetelmää liiallisen raudan poistamiseksi, se varastoituu kehoon.
Ajan myötä liiallinen raudan määrä voi vahingoittaa tärkeitä elimiä, kuten sydäntä tai maksaa.
Exjaden vaikuttava aine deferasiroksi on ns. rautakelaatti.
Se sitoutuu kehossa olevaan rautaan ja muodostaa kelaatiksi kutsuttavan yhdisteen, jonka keho pystyy erittämään pääasiassa ulosteen mukana.
Tämä auttaa korjaamaan raudan liikavarastoitumisen ja estämään liiallisesta raudan määrästä aiheutuvat vauriot.
Miten Exjadea on tutkittu?
Exjaden vaikutuksia testattiin koemalleissa ennen kuin kokeita tehtiin ihmisillä.
Tehoa mitanneessa päätutkimuksessa Exjadea verrattiin deferoksamiiniin 591 potilaalla, joilla on beeta- talassemia major.
Noin puolet oli alle 16- vuotiaita ja 56 potilasta oli alle kuuden vuoden ikäisiä.
Tutkimus oli avoin tutkimus, eli sekä lääkäri että potilaat tiesivät, kumpaa lääkettä potilas sai, koska Exjade annetaan suun kautta, kun taas deferoksamiini annetaan yön yli kestävänä subkutaanina infuusiona (hyvin hidas injektio ihon alle).
Teho mitattiin tutkimalla raudan määrä maksassa ennen lääkehoitoa ja vuosi lääkehoidon jälkeen.
Lisätutkimuksessa tarkasteltiin Exjaden tehoa 184 potilaalla, joita ei voitu hoitaa deferoksamiinilla, sekä potilailla, joilla oli beeta- talassemia major ja muuntyyppisiä anemioita.
Mitä hyötyä Exjadesta on havaittu tutkimuksissa?
Tutkimuksen lopussa 53 prosentilla Exjade- hoitoa saaneista potilaista todettiin riittävä vaste hoitoon.
Deferoksamiinia saaneilla potilailla vastaava prosenttiluku oli 66.
Tämä osoittaa, että Exjade ei ehkä ollut yhtä tehokas kuin vertailulääkevalmiste.
Kuitenkin 381 potilaalla, joilla tutkimuksen alussa oli erityisen suuri määrä rautaa maksassaan ja jotka saivat toisiinsa verrattavia määriä Exjadea tai deferoksamiinia, lääkevalmisteet olivat yhtä tehokkaita.
Tutkimuksessa oli liian vähän alle kuusivuotiaita potilaita Exjaden turvallisuuden ja tehokkuuden osoittamiseksi tässä ikäryhmässä.
Lisätutkimuksessa yli puolella potilaista, joita ei voitu hoitaa deferoksamiinilla, ilmeni hoitovastetta Exjade- hoidolle vuoden kuluttua, mukaan lukien 2 – 5- vuotiaat potilaat.
Mitä riskejä Exjadeen liittyy?
Yleisin Exjade- hoitoa saavilla potilailla todettu sivuvaikutus (havaittu useammalla kuin yhdellä kymmenestä) on lisääntynyt veren kreatiniinipitoisuus (merkki munuaishäiriöstä).
Pakkausselosteessa on luettelo kaikista Exjaden ilmoitetuista sivuvaikutuksista.
Exjade- hoitoa ei saa antaa potilaille, jotka voivat olla yliherkkiä (allergisia) deferasiroksille tai Exjaden muille valmistusaineille.
Exjade- hoitoa ei saa antaa potilaille, joiden kreatiniinin puhdistuma (munuaisten kyky poistaa kreatiniinia verestä) on alle 60 ml minuutissa.
Exjadea ei saa käyttää yhdessä muiden rautakelaattien kanssa.
On erittäin tärkeää, että potilaana munuaiset ja maksa tarkastetaan verikokein ennen Exjade- hoidon aloittamista sekä säännöllisesti hoidon aikana.
Annostelua on pienennettävä tai hoito on keskeytettävä, jos potilaalla ilmenee munuais - tai maksaongelmia.
Exjadea ei suositella potilaille, joilla on vakavia maksaongelmia, koska sitä ei ole testattu tässä ryhmässä.
Miksi Exjade on hyväksytty?
Lääkevalmistekomitea (CHMP) katsoi, että Exjaden edut ovat sen haittoja suuremmat hoidettaessa kroonista raudan liikavarastoitumista, joka johtuu usein toistuvuista verensiirroista beeta- talassemia majorin hoidossa tai verensiirroista silloin, kun deferoksamiini- hoito on vasta- aiheinen tai riittämätön.
Lääkevalmistekomitea katsoi, että Exjaden edut ovat sen riskejä suuremmat., ja suositteli myyntiluvan antamista Exjadea varten.
2/ 3 Miten voidaan varmistaa Exjaden turvallinen käyttö?
Exjadea valmistavan yrityksen on laadittava ja toimitettava ennen lääkevalmisteen markkinoille laskemista lääkäreille tarkoitetun koulutuspaketin, jonka avulla varmistetaan, että lääkärit ovat tietoisia potilaan seurannan ja erityisesti munuaisten toiminnan seurannan tärkeydestä lääkevalmistetta määrätessään.
Yritys laatii vastaavanlaisen paketin myös potilaille.
Muita tietoja Exjadesta Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Exjadea varten 28. elokuuta 2006.
Yhteenveto harvinaislääkekomitean Exjadea koskevasta lausunnosta on tässä.
Exjadea koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 08- 2008.
3/ 3
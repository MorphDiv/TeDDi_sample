# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 293
EUROOPAN JULKINEN ARVIOINTIIKERTOMUS (EPAR)
OSIGRAFT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Osigraft on?
Osigraft on implantaatiokuiva- aine suspensiota varten.
Sen vaikuttava aine on eptotermiinialfa.
Mihin Osigraftia käytetään?
Osigraftia käytetään vähintään yhdeksän kuukauden ajan luutumattomina olleiden sääriluun murtumien hoitoon.
Se on tarkoitettu potilaille, joilla aikaisempi omaluusiirrehoito (luusiirre, joka on otettu potilaan omasta luusta, yleensä lonkkaluusta) on epäonnistunut tai joille omaluusiirteen käyttö ei sovellu.
Sitä käytetään vain potilailla, joiden luusto on täysin kehittynyt (jotka eivät enää kasva).
Lääkevalmistetta saa vain lääkemääräyksellä.
Miten Osigraftia käytetään?
Osigraftia saa käyttää vain asianmukaisen koulutuksen saanut kirurgi.
Juuri ennen käyttöä Osigraft sekoitetaan 2– 3 ml: aan keittosuolaliuosta suspensiota varten.
Käyttövalmis suspensio muistuttaa koostumukseltaan märkää hiekkaa.
Sekoitus levitetään suoraan murtumakohtaan, valmisteltujen murtuneiden luunpäiden päälle.
Tämän jälkeen implanttia ympäröivät pehmytosat (lihakset ja iho) suljetaan.
Yleensä yksi Osigraft- pullo riittää, mutta tarvittaessa valmistetta voidaan käyttää toinen pullollinen.
Miten Osigraft vaikuttaa?
Osigraftin vaikuttava aine, eptotermiinialfa, vaikuttaa luun rakenteeseen.
Se on kopio osteogeenisestä proteiinista 1, joka tunnetaan myös luun morfogeneettisenä proteiinina 7 (BMP- 7).
Tätä uuden luukudoksen syntymistä edistävää proteiinia on elimistössä luontaisesti.
Implantoituna eptotermiinialfa stimuloi uuden luun muodostumista ja auttaa siten murtumakohtaa paranemaan.
Eptotermiinialfa on tuotettu yhdistelmä- DNA- tekniikalla: proteiinia tuottavaan soluun on lisätty geeni (DNA), jonka avulla solu pystyy tuottamaan sitä.
Keinotekoisesti tuotettu eptotermiinialfa vaikuttaa samalla tavalla kuin luontaisesti tuotettu BMP- 7.
Miten Osigraftia on tutkittu?
Osigraftia koskevaan päätutkimukseen osallistui 122 potilasta, joilla oli parantumattomia sääriluun murtumia.
Potilaille annettiin joko lääkehoitoa tai omaluusiirrehoitoa.
Tehon pääasiallisena mittana oli murtuman paraneminen, jota arvioitiin 9 kuukautta hoidon jälkeen tarkastelemalla, oliko murtumakohdan röntgenkuvissa paranemisen merkkejä, esiintyikö potilaalla kipuja, kestikö murtunut sääriluu painoa ja vaatiko murtuma lisätoimenpiteitä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Osigraftista on havaittu tutkimuksissa?
Osigraft oli vähintään yhtä tehokas kuin vakiohoitona käytetty omaluusiirre.
Yhdeksän kuukautta hoidon jälkeen 81 prosenttia Osigraftilla hoidetuista potilaista oli vastannut hoitoon (kipu oli lieventynyt ja raaja kesti enemmän painoa), kun vastaava osuus omaluusiirrehoitoa saaneista potilaista oli 77 prosenttia.
Mitä riskejä Osigraftiin liittyy?
Osigraftin yleisimmät sivuvaikutukset (1– 10 potilaalla sadasta) ovat punoitus, arkuus, turvotus implantaatiokohdassa ja heterotooppinen luutuminen (luukudoksen muodostuminen normaalista poikkeavaan paikkaan) tai lihaksen luutumismuutos (luukudoksen muodostuminen lihakseen).
Pakkausselosteessa on luettelo kaikista Osigraftin ilmoitetuista sivuvaikutuksista.
Osigraftia ei voi käyttää potilailla, jotka voivat olla yliherkkiä (allergisia) eptotermiinialfalle tai kollageenille.
Osigraftia eivät myöskään voi käyttää potilaat • joiden luusto ei ole täysin kehittynyt (jotka kasvavat yhä), • joilla on autoimmuunisairaus (immuunijärjestelmä reagoi kehon omiin kudoksiin), • joilla on aktiivinen infektio leikkauskohdassa tai muu vakava infektio, • joilla on riittämätön ihopeite tai riittämätön verenkierto murtumakohdassa, • joiden murtuma on tautiperäinen (aineenvaihdunnallisen luusairauden tai syövän aiheuttama), • joilla on kasvain lähellä murtumaa, • jotka saavat syövän lääkehoitoa, sädehoitoa tai immuniteettia heikentävää hoitoa.
Miksi Osigraft on hyväksytty?
Lääkevalmistekomitea (CHMP) katsoi, että Osigraftin hyöty on sen riskejä suurempi vamman seurauksen syntyneiden, vähintään 9 kuukauden ajan luutumattomina olleiden sääriluun murtumien hoidossa potilaille, joiden luusto on täysin kehittynyt, tapauksissa, joissa aikaisempi omaluusiirrehoito on epäonnistunut, tai tapauksissa, joihin omaluusiirteen käyttö ei sovellu.
Komitea suositteli myyntiluvan antamista Osigraftille.
Muita tietoja Osigraftista Euroopan komissio myönsi Howmedica International S. de R.
L. - yhtiölle koko Euroopan unionin alueella voimassa olevan myyntiluvan Osigraftia varten 17. 5. 2001.
Myyntilupa uusittiin 17. 5. 2006.
Osigraftia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 07- 2007.
©EMEA 2007
2/ 2
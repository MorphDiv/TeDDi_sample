# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 109
EUROOPAN JULKINEN ARVIOINTIKERTOMUS (EPAR)
RILUTEK
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä RILUTEK on?
RILUTEK on lääkevalmiste, joka sisältää vaikuttavana aineena rilutsolia.
Sitä saa valkoisina, kapselinmuotoisina 50 mg: n tabletteina.
Mihin RILUTEKia käytetään?
RILUTEKia käytetään potilaille, joilla on amyotrofinen lateraaliskleroosi (ALS).
ALS on motorisen neuronin sairauksien muoto, jossa lihaksille käskyjä lähettävien hermosolujen rappeutuminen johtaa voimattomuuteen, lihasten surkastumiseen ja halvaukseen.
RILUTEKia käytetään pidentämään potilaan elinaikaa tai aikaa ennen mekaanista ventilaatiota.
RILUTEKia ei tulisi käyttää potilaille, joilla on muita motorisen neuronin sairauksien muotoja.
Lääkevalmistetta saa vain lääkemääräyksellä.
Miten RILUTEKia käytetään?
RILUTEK- hoito tulisi aloittaa ainoastaan sellaisen erikoislääkärin toimesta, jolla on kokemusta motorisen neuronin sairauksien hoidosta.
Annos aikuisilla ja vanhuksilla on 100 mg vuorokaudessa (50 mg 12 tunnin välein).
RILUTEKia ei suositella lapsille tai potilaille, joilla on munuaissairaus, eikä sitä tulisi antaa potilaille, joilla on maksasairaus.
Pakkausselosteessa on lisätietoja.
Miten RILUTEK vaikuttaa?
RILUTEKin vaikuttava aine rilutsoli vaikuttaa hermostoon.
Sen täsmällistä vaikutustapaa ALS: ssa ei tunneta.
On arveltu, että hermosolujen tuhoutuminen motorisen neuronin sairaudessa saattaa aiheutua liian suuresta määrästä glutamaattia, joka on välittäjäaine (viestiaine).
Rilutsoli estää glutamaatin vapautumisen, mikä saattaa osaltaan estää hermosolujen vaurioitumista.
Miten RILUTEKia on tutkittu?
RILUTEKin tehoa on verrattu plasebon (lumelääkkeen) tehoon kolmessa tutkimuksessa, joihin osallistui yhteensä 1 282 potilasta.
Yksi tutkimuksista tehtiin vanhuksilla (yli 75- vuotiailla) ja potilailla, joiden sairaus oli pitkälle edennyt.
Tutkimuksissa RILUTEKia annettiin 50 mg: n, 100 mg: n tai 200 mg: n vuorokausiannoksena ja enintään 18 kuukauden ajan.
Tehon pääasiallinen mittari oli keskimääräinen elinaika.
Mitä hyötyä RILUTEKista on havaittu tutkimuksissa?
Keskimääräinen elinaika RILUTEKia saaneilla potilailla oli merkittävästi pidempi verrattuna plaseboa saaneisiin potilaisiin.
Kun kaikkien kolmen tutkimuksen tuloksia tarkastellaan yhdessä 18 kuukauden 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged aikana, keskimääräinen elinaika potilailla, jotka saivat RILUTEKia 100 mg: n vuorokausiannoksena, oli noin kaksi kuukautta pidempi kuin plaseboa saaneilla potilailla.
RILUTEKin 50 mg: n vuorokausiannos ei ollut plaseboa tehokkaampi, eikä 200 mg: n vuorokausiannos ollut 100 mg: n vuorokausiannosta tehokkaampi.
Lääkevalmiste ei ollut plaseboa tehokkaampi loppuvaiheen ALS: ssa.
Mitä riskejä RILUTEKiin liittyy?
RILUTEKin yleisimmät haittavaikutukset (useammalla kuin yhdellä potilaalla 10: stä) ovat pahoinvointi, astenia (voimattomuus) ja epänormaalit maksa- arvot (maksaentsyymien kohoaminen).
Pakkausselosteessa on luettelo kaikista RILUTEKin ilmoitetuista sivuvaikutuksista.
RILUTEKia ei tulisi käyttää ihmisille, jotka voivat olla yliherkkiä (allergisia) rilutsolille tai RILUTEKin jollekin muulle aineelle.
RILUTEKia ei tulisi käyttää potilaille, joilla on maksasairaus tai maksaentsyymien epänormaalia kohoamista.
RILUTEKia ei myöskään tulisi antaa raskaana oleville tai imettäville naisille.
Miksi RILUTEK on hyväksytty?
Lääkevalmistekomitea (CHMP) päätti, että RILUTEKin hyödyt ovat sen riskejä suuremmat pidennettäessä elinaikaa tai aikaa ennen mekaanista ventilaatiota potilailla, joilla on amyotrofinen lateraaliskleroosi.
Se huomautti, ettei ole mitään todisteita siitä, että RILUTEKilla olisi terapeuttista vaikutusta motoriikkaan, keuhkofunktioon, faskikulaatioihin, lihasvoimaan ja motorisiin oireisiin, ja ettei RILUTEKilla ole osoitettu olevan vaikutusta loppuvaiheen ALS: iin.
Komitea suositteli myyntiluvan myöntämistä RILUTEKia varten.
Muita tietoja RILUTEKista:
Euroopan komissio myönsi Aventis Pharma S. A.: lle koko Euroopan unionin alueella voimassa olevan myyntiluvan RILUTEKia varten 10. kesäkuuta 1996.
Myyntilupa uusittiin 10. kesäkuuta 2001 ja 10. kesäkuuta 2006.
RILUTEKia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2007.
©EMEA 2007
2/ 2
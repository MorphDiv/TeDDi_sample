# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 777
EUROOPAN JULKINEN ARVIOINTIKERTOMUS (EPAR)
ADENURIC
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Adenuric on?
Adenuric on lääke, joka sisältää vaikuttavana aineena febuksostaattia.
Sitä on saatavilla keltaisina kapselinmuotoisina tabletteina (80 mg ja 120 mg).
Mihin Adenuricia käytetään?
Adenuricia
käytetään
kroonisen
(pitkäaikaisen)
hyperurikemian
(veren
korkean
virtsahappopitoisuuden) hoitoon.
Hyperurikemiasta voi aiheuttaa virtsahappokiteiden muodostumista ja niiden kerääntymistä niveliin ja munuaisiin.
Kun näin käy nivelissä, ja siitä aiheutuu kipua, puhutaan kihdistä.
Adenuricia käytetään potilailla, joilla jo on merkkejä kiteiden kerääntymisestä, mukaan lukien niveltulehdus (kipua ja tulehduksia nivelissä) tai kivet (suuremmat virtsahappokidesaostumat, jotka voivat vaurioittaa niveliä tai luuta).
Lääkevalmistetta saa vain lääkemääräyksellä.
Miten Adenuricia käytetään?
Adenuricin suositeltu annos on 80 mg kerran vuorokaudessa.
Sitä voidaan ottaa ruoan kanssa tai ilman.
Adenuric yleensä laskee veren virtsahappopitoisuuksia kahden viikon sisällä, mutta annosta voidaan lisätä 120 mg: n päivittäiseen kerta- annokseen, jos veren virtsahappopitoisuus on edelleen yli 6 mg/ dl 2– 4 viikon jälkeen.
Kihtikohtauksia voi edelleen ilmetä muutaman ensimmäisen hoitokuukauden aikana, joten on suositeltavaa, että potilaat ottavat muita lääkkeitä kihtikohtauksien ehkäisyyn vähintään Adenuric- hoidon ensimmäisten kuuden kuukauden aikana.
Adenuric- hoitoa ei tule lopettaa kohtauksen ilmetessä.
Adenuricin turvallisuutta ja tehokkuutta ei ole tutkittu potilailla, joilla on vakavia munuaisten tai maksan toimintahäiriöitä.
Sitä ei suositella lapsille tai potilaille, joille on tehty elinsiirto, koska sitä ei ole tutkittu näissä ryhmissä.
Miten Adenuric vaikuttaa?
Adenuricin vaikuttava aine, febuksostaatti, vähentää virtsahapon muodostumista.
Se vaikuttaa estämällä ksantiinioksidaasi- nimisen entsyymin toimintaa.
Sitä tarvitaan virtsahapon muodostumiseen kehossa.
Vähentämällä
virtsahapon
muodostumista
Adenuric
voi
vähentää
veren
virtsahappopitoisuuksia ja pitää ne alhaisina estäen kiteitä kerääntymästä.
Tämä voi vähentää kihdin oireita.
Virtsahappopitoisuuden pitäminen riittävän pitkään alhaisena voi myös pienentää kiviä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Adenuricia on tutkittu?
Adenuricin vaikutuksia testattiin ensin kokeellisilla malleilla ennen ihmisillä tehtyjä tutkimuksia.
Adenuricin tehokkuutta on tutkittu kahdessa päätutkimuksessa, joihon osallistui yhteensä 1 834 hyperurikemiaa ja kihtiä sairastavaa potilasta.
Ensimmäisessä tutkimuksessa, johon osallistui 1 072 potilasta, verrattiin kolmen eri Adenuric - annostuksen (80, 120 ja 240 mg kerran vuorokaudessa) tehoa plasebon (lumelääkkeen) ja allopurinolin (toinen hyperurikemian hoidossa käytetty lääke) tehoon.
Tutkimus kesti kuusi kuukautta.
Toisessa tutkimuksessa verrattiin kahta Adenuric- annosta (80 ja 120 mg kerran vuorokaudessa) allopurinoliin 762 potilaalla vuoden aikana.
Molemmissa tutkimuksissa allopurinoliannoksena oli 300 mg kerran vuorokaudessa, lukuun ottamatta munuaisten toimintahäiriöistä kärsiviä potilaita, jotka saivat 100 mg: n annoksen.
Tehokkuuden päämittarina oli niiden potilaiden määrä, joiden virtsahappopitoisuus oli kolmessa viimeisessä mittauksessa alle 6 mg/ dl.
Veren virtsahappopitoisuudet mittattiin kerran kuukaudessa.
Mitä hyötyä Adenuricista on havaittu tutkimuksissa?
Adenuric oli veren virtsahappopitoisuuksien vähentämisessä allopurinolia ja lumelääkettä tehokkaampaa.
Ensimmäisessä tutkimuksessa 48%: lla potilaista, jotka saivat 80 mg Adenuricia kerran vuorokaudessa (126 262: sta potilaasta) ja 65%: lla potilaista, jotka saivat 120 mg Adenuricia kerran vuorokaudessa (175 269: stä potilaasta) virtsahappopitoisuudet olivat kolmessa viimeisessä mittauksessa alle 6 mg/ dl.
Vertailuarvoina oli 22% allopurinolia saavista potilaista (60 268: sta potilaasta) ja 0 lumelääkettä käyttävästä 134 potilaasta.
Vastaavia tuloksia saatiin toisessa tutkimuksessa vuoden jälkeen.
Mitä riskejä Adenuriciin liittyy?
Adenuricin yleisimmät sivuvaikutukset (1– 10 potilaalla 100: sta) ovat päänsärky, ripuli, pahoinvointi, ihottuma ja maksan toimintakokeiden poikkeavuudet.
Etenkin potilailla, joilla on ollut sydänvaivoja, saattaa lisäksi olla lisääntynyt riski saada tiettyjä sydämeen ja verisuoniin kohdistuvia sivuvaikutuksia.
Pakkausselosteessa on luettelo kaikista Adenuricin ilmoitetuista sivuvaikutuksista.
Adenuricia ei tule antaa potilaille, jotka saattavat olla yliherkkiä (allergisia) febuksostaatille tai jollekin muulle valmisteen sisältämälle aineelle.
Miksi Adenuric on hyväksytty?
Lääkevalmistekomitea (CHMP) katsoi, että Adenuric oli allopurinolia tehokkaampi veren virtsahappopitoisuuden vähentämisessä mutta että siihen saattoi liittyä suurempi sydämeen ja verisuoniin kohdistuvien sivuvaikutusten riski.
Komitea päätti, että Adenuricin hyödyt olivat sen riskejä suuremmat kroonisen hyperurikemian hoidossa potilailla, joilla on jo esiintynyt virtsahapon saostumista.
Komitea suositteli myyntiluvan myöntämistä Adenuricia varten.
Muita tietoja Adenuricista:
Euroopan komissio myönsi koko Euroopan unionin alueella voimassa olevan myyntiluvan Adenuricia varten 21. huhtikuuta 2008.
Myyntiluvan haltija on Beaufour Ipsen Pharma.
Adenuricia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2008.
2/ 2
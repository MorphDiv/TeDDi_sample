# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 704
EUROOPAN JULKINEN ARVIOINTIKERTOMUS (EPAR)
INCRELEX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä INCRELEX on?
INCRELEX injektioneste, liuos, joka sisältää vaikuttavana aineena mekasermiinia (10 mg/ ml).
Mihin INCRELEXia käytetään?
INCRELEX- valmistetta käytetään kasvuhäiriön pitkäaikaishoitoon lapsilla ja nuorilla, joilla on vaikea primaarinen insuliininkaltaisen kasvutekijä 1: n (IGF- 1) puutos (alhainen määrä veressä).
IGF- 1 on kasvuun tarvittava hormoni.
Vaikeaa primaarista IGF- 1- puutosta sairastavien potilaiden elimistö tuottaa kasvuhormonia (GH), mutta heidän elimistönsä ei reagoi siihen, joten he ovat ikäisekseen lyhyitä.
Primaari puutos tarkoittaa, ettei IGF- 1: n alhaiseen määrään ole havaittu mitään muuta syytä (esim. aliravitsemus, kilpirauhashormonin alhainen määrä tai tulehdusta lievittävien tai ehkäisevien steroideiksi kutsuttujen lääkkeiden käyttö).
Katso tarkemmat tiedot valmisteyhteenvedosta (sisältyy myös arviointikertomukseen).
Koska primaarista IGF- 1- puutosta sairastavia potilaita on vähän, tämä sairaus on harvinainen ja INCRELEX määriteltiin harvinaislääkkeeksi (harvoissa sairauksissa käytettävä lääke) 22. toukokuuta 2006.
Lääkevalmistetta saa vain lääkemääräyksellä.
Miten INCRELEXiä käytetään?
INCRELEX- hoitoa on annettava sellaisten lääkäreiden valvonnassa, joilla on kokemusta kasvuhäiriöitä sairastavien potilaiden diagnostiikasta ja hoidosta.
Suositeltava aloitusannos on 0, 04 mg potilaan painokiloa kohti kahdesti vuorokaudessa.
Annostus on määriteltävä potilaskohtaisesti kasvunopeuden ja tiettyjen sivuvaikutusten mukaan.
Maksimiannos on 0, 12 mg/ kg kahdesti vuorokaudessa.
INCRELEX annetaan injektiona ihon alle.
Injektiokohtaa on vaihdettava jokaisen injektion jälkeen.
Injektiota ei missään tapauksessa saa antaa laskimoon.
Injektio annetaan juuri ennen ateriaa tai välipalaa tai heti aterian tai välipalan jälkeen.
Hoito tulee keskeyttää, jos potilas ei jostakin syystä kykene syömään.
INCRELEXin antamista alle 2- vuotiaille lapsille ei suositella, koska tiedot turvallisuudesta ja tehosta tässä ikäryhmässä puuttuvat.
Lisätietoja on valmisteyhteenvedossa.
Miten INCRELEX vaikuttaa?
INCRELEXin vaikuttava aine mekasermiini on ihmisen IGF- 1- hormonin kopio.
Primaarista IGF- 1 - puutosta sairastavilla potilailla on alhainen IGF- 1: n määrä veressä.
IGF- 1 on erittäin tärkeä määrittävä tekijä lasten pituuskasvussa.
Se vaikuttaa kasvuun stimuloimalla solujen jakautumista ja kasvua sekä 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged ravinteiden imeytymistä, mikä tukee kehon kudosten kasvua.
INCRELEX vaikuttaa samalla tavalla kuin luonnollinen IGF- 1.
INCRELEX korvaa puuttuvan hormonin ja edistää lapsen pituuskasvua.
Mekasermiini valmistetaan niin kutsutulla yhdistelmä- DNA- tekniikalla: sitä tuottaa bakteeri, joka siihen lisätyn geenin avulla pystyy tuottamaan IGF- 1: tä.
Miten INCRELEXiä on tutkittu?
INCRELEXin vaikutuksia testattiin koemalleissa ennen kuin kokeita tehtiin ihmisillä.
INCRELEXiä on tutkittu viidessä tutkimuksessa, joissa oli mukana yhteensä 76 iältään 1– 15- vuotiasta vaikeaa primaarista IGF- 1- puutosta sairastavaa lasta.
Näistä yhdeksän oli saanut toista yhdistelmä - IGF- 1: tä ennen näihin tutkimuksiin osallistumista.
Koska tauti on harvinainen, monet lapsista osallistuivat useampaan kuin yhteen tutkimukseen.
Yhdessä tutkimuksessa INCRELEXiä verrattiin lumelääkkeeseen, mutta muissa tutkimuksissa INCRELEXiä ei verrattu toiseen hoitoon.
Tutkimusten kesto oli 15 kuukaudesta 8 vuoteen.
Pääasiallinen tehon mittari oli kasvunopeus.
Mitä hyötyä INCRELEXistä on havaittu tutkimuksissa?
INCRELEX lisäsi kasvunopeutta huomattavasti.
Kaikissa neljässä tutkimuksessa keskimääräinen kasvunopeus ennen hoitoa oli 2, 8 cm vuodessa.
Kasvu nousi 8, 0 senttimetriin hoidon ensimmäisenä vuonna ja 5, 8 senttimetriin toisena vuonna.
Kasvu vakiintui noin 4, 7 senttimetriin vuodessa hoidon neljännestä vuodesta eteenpäin.
Joissakin tutkimuksissa oli mukana myös lapsia, joilla oli kasvuhormonigeenin puutoksia ja joille oli kehittynyt vasta- aineita (estäjiä) kasvuhormonia vastaan, koska INCRELEX- valmistetta voitaisiin käyttää myös tällaisten potilaiden hoitoon.
Yritys haki myyntilupaa INCRELEXin käyttöön näillä lapsilla, mutta peruutti hakemuksensa lääkevalmisteen arvioinnin päätyttyä, koska tätä sairautta ei mainita lääkevalmisteen harvinaislääkemääritelmässä.
Mitä riskejä INCRELEXiin liittyy?
INCRELEXin yleisimmät sivuvaikutukset (useammalla kuin yhdellä potilaalla kymmenestä) ovat hypoglykemia (alhainen verensokeri), kateenkorvan liikakasvu (rintalastan takana oleva rauhanen, joka liittyy tulehduksia ehkäisevien solujen tuotantoon), päänsärky, huonokuuloisuus, nielurisojen hypertrofia (nielurisojen kasvu), kuorsaus ja injektiokohdan hypertrofia (kyhmyjä pistoskohdassa).
Valmisteyhteenvedossa on luettelo kaikista INCRELEXin ilmoitetuista sivuvaikutuksista.
INCRELEXiä ei saa antaa potilaille, jotka ovat yliherkkiä (allergisia) mekasermiinille tai INCRELEXin jollekin muulle aineelle.
Sitä ei myöskään saa antaa potilaille, joilla on tai joilla epäillään olevan aktiivinen neoplasia (epänormaali solujen kasvu).
INCRELEX- hoito on lopetettava, jos potilaalle kehittyy neoplasia.
Sitä ei saa antaa vauvoille.
Miksi INCRELEX on hyväksytty?
Lääkevalmistekomitea (CHMP) päätti, että INCRELEXin hyödyt ovat sen riskejä suuremmat kasvuhäiriön pitkäaikaishoidossa lapsilla ja nuorilla, joilla on vaikea primaarinen IGF- 1- puutos.
Komitea suosittelee myyntiluvan antamista INCRELEX- valmisteelle.
INCRELEX on saanut myyntiluvan poikkeusehdoin.
Tämä tarkoittaa, että sairauden harvinaisuuden vuoksi INCRELEXistä ei ole saatu täydellisiä tietoja.
Euroopan lääkevirasto (EMEA) arvioi vuosittain uudet tiedot ja päivittää valmisteyhteenvedon tarvittaessa.
Mitä tietoja INCRELEXistä odotetaan vielä saatavan?
INCRELEXiä valmistava yritys tekee pitkäaikaisen tutkimuksen lääkevalmisteen turvallisuudesta.
Tässä tutkimuksessa hoito aloitetaan nuorilla lapsilla ja sitä jatketaan aikuisikään asti.
Miten voidaan varmistaa INCRELEXin turvallinen käyttö?
INCRELEXiä valmistava yritys toimittaa lääkäreille ja potilaille tietopaketin, jossa selitetään lääkevalmisteen käyttötapa ja sen sivuvaikutukset.
Yritys toimittaa myös annoslaskureita, joiden avulla lääkärit ja potilaat (tai lasten huoltajat) voivat määrittää sopivan annoksen.
Muita tietoja INCRELEXistä:
Euroopan komissio myönsi Tercica Europe Limited - yhtiölle koko Euroopan unionin alueella voimassa olevan myyntiluvan INCRELEXiä varten 3. elokuuta 2007.
©EMEA 2007
2/ 3
Rekisteritiedot INCRELEXin nimeämisestä harvinaislääkkeeksi ovat tässä.
INCRELEXiä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 06- 2007.
©EMEA 2007
3/ 3
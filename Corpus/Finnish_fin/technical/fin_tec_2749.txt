# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 415
EUROOPAN JULKINEN ARVIOINTILAUSUNTO (EPAR)
KINZALKOMB
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Kinzalkomb on?
Kinzalkomb on lääke, joka sisältää kahta vaikuttavaa ainetta, telmisartaania ja hydroklooritiatsidia.
Sitä saa soikeina tabletteina (punainen ja valkoinen:
40 mg tai 80 mg telmisartaania ja 12, 5 mg hydroklooritiatsidia; keltainen ja valkoinen:
80 mg telmisartaania ja 25 mg hydroklooritiatsidia).
Mihin Kinzalkombia käytetään?
Kinzalkombia käytetään potilailla, joilla on essentiaalinen hypertensio (korkea verenpaine) ja joiden verenpaine ei pysy riittävän hyvin hallinnassa pelkällä telmisartaanilla.
Essentiaalinen tarkoittaa sitä, että korkea verenpaine ei aiheudu mistään muusta sairaudesta.
Kinzalkomb- valmisteen turvallisuutta ja tehokkuutta ei ole osoitettu alle 18- vuotiailla potilailla.
Lääkevalmistetta saa ainoastaan lääkärin määräyksestä.
Miten Kinzalkombia käytetään?
Kinzalkombia otetaan kerran päivässä suun kautta nesteen kanssa joko ruoan kanssa tai ilman ruokaa.
Kinzalkombin annostus riippuu potilaan aiemmin käyttämän telmisartaanin annostuksesta: potilaat, jotka ovat saaneet aikaisemmin 40 mg telmisartaania, ottavat 40/ 12, 5 mg: n tabletin, ja potilaat, jotka ovat saneet 80 mg telmisartaania, ottavat 80/ 12, 5 mg: n tabletin.
80/ 25 mg: n tabletteja käytetään potilailla, joiden verenpainetta ei saada hallintaan käyttämällä 80/ 12, 5 mg: n tabletteja tai joiden verenpaine on saatu vakiintumaan käyttämällä kahta vaikuttavaa ainetta erikseen ennen Kinzalkombiin vaihtamista.
Miten Kinzalkomb vaikuttaa?
Kinzalkomb sisältää kahta vaikuttavaa ainetta, telmisartaania ja hydroklorooritiatsidia.
Telmisartaani on angiotensiini II - reseptorin salpaaja, mikä tarkoittaa sitä, että se salpaa angiotensiini II - nimisen hormonin toiminnan kehossa.
Angiotensiini- II on voimakas vasokonstriktori (verisuonia supistava aine).
Salpaamalla reseptorit, joihin angiotensiini II normaalisti kiinnittyy, telmisartaani estää hormonia vaikuttamasta ja mahdollistaa verisuonten laajenemisen.
Hydroklooritiatsidi on diureetti, joka on toinen korkean verenpaineen hoidossa käytettävän lääkkeen tyyppi.
Se vaikuttaa lisäämällä virtsan eritystä, jolloin veren nestemäärä vähenee ja verenpaine laskee.
Kahden vaikuttavan aineen yhdistäminen laskee verenpainetta enemmän kuin kumpikaan lääke yksinään.
Kun verenpaine laskee, korkean verenpaineen aiheuttamien vaurioiden, kuten aivohalvausten, riski vähenee.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Miten Kinzalkombia on tutkittu?
Kinzalkombia on tutkittu viidessä päätutkimuksessa.
Niissä oli yhteensä 2 985 potilasta, joiden verenpaine oli lievä tai kohtalainen.
Neljässä näistä tutkimuksista (2 272 potilasta) Kinzalkombia verrattiin lumelääkkeeseen ja telmisartaaniin yksinään.
Viidennessä tutkimuksessa verrattiin 80/ 12, 5 mg tableteissa pitäytymisen vaikutuksia 80/ 25 mg: n tablettiin siirtymiseen 713 potilaalla, joille ei ollut ilmennyt hoitovastetta 80/ 12, 5 mg: n tableteille.
Kaikissa tutkimuksissa tehokkuuden tärkeimpänä mittana oli diastolisen verenpaineen (kahden sydämenlyönnin välillä mitattu verenpaine) laskeminen.
Mitä hyötyä Kinzalkombista on havaittu tutkimuksissa?
Kinzalkomb laski diastolista verenpainetta tehokkaammin kuin lumelääke ja telmisartaani yksinään otettuna.
Potilailla, joille ei tullut vastetta 80/ 12, 5 mg: n tableteista, vaihto 80/ 25 mg: n tabletteihin laski diastolista verenpainetta tehokkaammin kuin pienempi annostus.
Mitä riskejä Kinzalkombiin liittyy?
Kinzalkombin yleisin sivuvaikutus (1– 10 potilaalla 100 potilaasta) on huimaus.
Pakkausselosteessa on luettelo kaikista Kinzalkombin ilmoitetuista sivuvaikutuksista.
Kinzalkombia ei saa antaa henkilöille, jotka saattavat olla yliherkkiä (allergisia) telmisartaanille, hydroklooritiatsidille, sulfonamideille tai jollekin muulle lääkkeen aineelle (mukaan lukien sorbitoli).
Sitä ei saa myöskään antaa naisille, joiden raskaus on edennyt kolmea kuukautta pidemmälle tai jotka imettävät.
Sen käyttöä ei suositella kolmen ensimmäisen raskauskuukauden aikana.
Kinzalkombia ei saa myöskään antaa henkilöille, joilla on vaikea maksa -, munuais - tai sappisairaus tai veren liian alhainen kaliumpitoisuus tai liian korkea kalsiumpitoisuus.
Käytettäessä Kinzalkombia yhdessä sellaisten lääkkeiden kanssa, jotka vaikuttavat veren kaliumpitoisuuksiin, on noudatettava erityistä varovaisuutta.
Täydellinen luettelo näistä lääkkeistä on pakkausselosteessa.
Miksi Kinzalkomb on hyväksytty?
Lääkevalmistekomitea (CHMP) katsoi, että Kinzalcombin hyöty on sen riskejä suurempi essentiaalisen hypertension hoidossa potilailla, joiden verenpainetta pelkkä telmisartaani ei pidä riittävän hyvin hallinnassa.
Komitea suositteli myyntiluvan antamista Kinzalkombille.
Muita tietoja Kinzalkombista Euroopan komissio myönsi Bayer HealthCare AG - yhtiölle koko Euroopan unionin alueella voimassa olevan myyntiluvan Kinzalkomb- valmistetta varten 19. huhtikuuta 2002.
Myyntilupa uusittiin 19. huhtikuuta 2007.
Kinzalkombia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 01- 2009.
2/ 2
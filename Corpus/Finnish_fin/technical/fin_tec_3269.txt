# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 284
EUROOPAN JULKINEN ARVIOINTIKERTOMUS (EPAR)
LANTUS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Lantus on?
Lantus on kirkas injektioneste, liuos, joka sisältää vaikuttavana aineena glargininsuliinia.
Se toimitetaan injektiopullossa, sylinteriampulleissa Opticlikiä varten tai esitäytetyssä kertakäyttöisessä kynässä (OptiSet ja SoloStar).
Mihin Lantusia käytetään?
Lantusia käytetään aikuisten, nuorten sekä kuusi vuotta täyttäneiden lasten insuliinihoitoa vaativan diabetes mellituksen hoitoon.
Lääkevalmistetta saa vain lääkärin määräyksestä.
Miten Lantusia käytetään?
Lantusia annetaan ihon alle pistoksena vatsanpeitteisiin, reiteen tai hartialihaksen alueelle (olkapäähän).
Injektiokohtaa on vaihdettava jokaisen injektointikerran välillä ihomuutosten (esim. paksunnosten) välttämiseksi, koska tällaiset muutokset saattavat heikentää insuliinin odotettua vaikutusta.
Potilaan verensokeri on testattava säännöllisesti pienimmän tehokkaan annoksen löytämiseksi.
Lantusia annetaan kerran vuorokaudessa mihin aikaan tahansa, kunhan ajankohta on sama joka päivä.
Lapsilla sen on oltava ilta.
Lantusia voidaan antaa myös yhdessä suun kautta otettavien diabeteslääkkeiden kanssa potilaille, joiden diabetes on insuliinista riippumaton (tyypin 2 diabetes).
Miten Lantus vaikuttaa?
Diabetes on sairaus, jossa elimistö ei tuota riittävästi insuliinia verensokerin pitämiseksi hallinnassa tai jossa keho ei pysty käyttämään insuliinia tehokkaasti.
Lantus on korvaava insuliini, joka on hyvin samanlainen kuin haiman tuottama insuliini.
Lantusin vaikuttava aine on glargininsuliini, jota tuotetaan yhdistelmä- DNA- tekniikalla.
Sitä tuottaa bakteeri, joka siihen lisätyn geenin (DNA) avulla pystyy tuottamaan glargininsuliinia.
Glargininsuliini eroaa hyvin vähän ihmisinsuliinista.
Vaihtaminen merkitsee sitä, että se imeytyy injektion jälkeen elimistöön hitaammin ja säännöllisemmin, ja sen vaikutus kestää pidempään.
Korvaava insuliini toimii samalla tavalla kuin luonnollisesti tuotettu insuliini ja auttaa glukoosia pääsemään verestä soluihin.
Kun verensokeri pidetään hallinnassa, diabeteksen oireet ja komplikaatiot vähenevät.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
European Medicines Agency, 2008.
Reproduction is authorised provided the source is acknowledged.
Miten Lantusia on tutkittu?
Lantusia tutkittiin alun perin kymmenessä tutkimuksessa sekä tyypin 1 diabeteksessa että tyypin 2 diabeteksessa.
Yhteensä 2 106 potilasta sai Lantusia näissä tutkimuksissa.
Päätutkimuksissa verrattiin kerran vuorokaudessa nukkumaan käytäessä annettua Lantusia ihmisinsuliiniin NPH (keskipitkävaikutteinen insuliini), jota annettiin kerran tai kahdesti vuorokaudessa.
Aterioiden yhteydessä käytettiin myös nopeavaikutteisia insuliinipistoksia.
Yhdessä tyypin 2 diabetesta koskevassa tutkimuksessa potilaat saivat myös suun kautta otettavia diabeteslääkkeitä.
Lisätutkimuksia tehtiin Lantusin ja ihmisinsuliini NPH: n vertailemiseksi lapsilla ja nuorilla, joiden ikä oli 5 - 18 vuotta ja joista 200 sai Lantusia.
Tutkimuksia tehtiin myös lähes 1 400 aikuisella tyypin 1 ja tyypin 2 aikuispotilaalla sen selvittämiseksi, mikä on Lantusin teho, kun sitä injektoidaan mihin aikaan vuorokaudesta tahansa verrattuna illalla annettavaan injektioon.
Kaikissa tutkimuksissa mitattiin paastoverensokeri, kun potilas ei ollut syönyt mittaushetkellä vähintään kahdeksaan tuntiin, tai HbA1c: n (glykosyloitu hemoglobiini) pitoisuus, joka osoittaa, kuinka hyvin verensokeri on hallinnassa.
Mitä hyötyä Lantusista on havaittu tutkimuksissa?
Lantus alensi HbA1c- tasoa, mikä osoitti, että veren sokeritasot oli saatu hallintaan yhtä hyvin kuin ihmisinsuliinilla.
Lantus oli tehokas sekä tyypin 1 että tyypin 2 diabeteksessa.
Alle kuusivuotiaita lapsia oli liian vähän lääkkeen tehokkuuden arvioimiseksi tässä ryhmässä.
Lantusin todettiin olevan tehokas injektioajankohdasta riippumatta.
Mitä riskejä Lantusiin liittyy?
Yleisin (useammalla kuin yhdellä potilaalla kymmenestä) Lantusin käytön yhteydessä havaittu sivuvaikutus on hypoglykemia (alhainen verensokeri).
Pistoskohdan reaktioita (punoitus, kipu, kutina ja turvotus) havaittiin useammin lapsilla kuin aikuisilla.
Pakkausselosteessa on luettelo kaikista Lantusin ilmoitetuista sivuvaikutuksista.
Lantusia ei tulisi antaa henkilöille, jotka voivat olla yliherkkiä (allergisia) glargininsuliinille tai jollekin Lantusin muulle aineelle.
Lantusin annostusta saattaa myös olla tarpeen muuttaa, jos sitä annetaan yhdessä joidenkin sellaisten muiden lääkkeiden kanssa, jotka saattavat vaikuttaa verensokeriin.
Täydellinen luettelo valmisteista on pakkausselosteessa.
Miksi Lantus on hyväksytty?
Lääkevalmistekomitea (CHMP) katsoi, että Lantusin edut ovat sen riskejä suuremmat aikuisten, nuorten sekä 6 vuotta täyttäneiden lasten diabetes mellituksen hoidossa silloin, kun on tarpeen antaa insuliinia.
Komitea suositteli myyntiluvan myöntämistä Lantusille.
Muita tietoja Lantusista Euroopan komissio myönsi Sanofi- Aventis Deutschlang GmbH: lle koko Euroopan unionin alueella voimassa olevan myyntiluvan Lantusia varten 9. kesäkuuta 2000.
Myyntilupa uusittiin 9. kesäkuuta 2005.
Lantusia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 04- 2008
2/ 2
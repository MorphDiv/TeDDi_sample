# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 174
EUROOPAN JULKINEN ARVIOINTIKERTOMUS (EPAR)
PLAVIX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Plavix on?
Plavix on vaaleanpunaisen tabletin muodossa.
Plavix sisältää vaikuttavana aineena klopidogreelia (75 mg).
Mihin Plavixia käytetään?
Plavixia käytetään aikuispotilailla valtimotukostapahtumien (verihyytymistä ja valtimoiden kovettumisesta johtuvien ongelmien) ehkäisyyn.
Plavixia voidaan antaa seuraaville potilaille: • potilaat, joilla on äskettäin ollut sydäninfarkti (sydänkohtaus) – Plavix- hoito voidaan aloittaa muutama vuorokausi kohtauksen jälkeen ja enintään 35 vuorokautta myöhemmin • potilaat, joilla on hiljattain ollut iskeeminen aivohalvaus (vuodoton kohtaus) – Plavix- hoito voidaan aloittaa 7 vuorokauden aikana kohtauksen jälkeen ja enintään 6 kuukautta myöhemmin • potilaat, joilla on ääreisvaltimosairaus (valtimoverenkierron ongelmia) • potilaat, joilla on akuutti koronaarioireyhtymä, jolloin potilaalle on annettava samalla aspiriinia (yksi antikoagulanteista), mukaan lukien potilaat, joille on asennettu stentti (lyhyt valtimoon asennettu putki, joka estää valtimon ahtautumisen).
Plavixia voidaan antaa potilaalle, jolla on sydänkohtaus ja epänormaali sydänsähkökäyrä (ST- segmentti koholla), kun lääkäri katsoo hoidosta olevan hyötyä potilaalle.
Sitä voidaan antaa myös potilaalle, jonka sydänsähkökäyrä ei ole epänormaali, jos hänellä on epästabiili angina pectoris (vakavaa rintakipua) tai hänellä on ollut myokardiaalinen non- Q- aaltoinfarkti (eräs sydänkohtaustyyppi).
Lääkevalmistetta saa vain lääkärin määräyksestä.
Miten Plavixia käytetään?
Plavix annetaan yhtenä 75 mg: n vuorokausiannoksena (yksi tabletti) aterian yhteydessä tai ilman ateriaa.
Akuutissa koronaarioireyhtymässä Plavixia käytetään yhdessä aspiriinin kanssa, ja hoito aloitetaan yleensä 300 mg: n aloitusannoksella, jonka jälkeen annetaan päivittäisannoksena 75 mg vähintään 4 viikon ajan ST- segmentin nousua osoittavissa sydäninfarkteissa tai korkeintaan 12 kuukautta oireyhtymissä, jotka eivät osoita ST- segmentin nousua.
Miten Plavix vaikuttaa?
Plavix on verihiutaleiden aggregaation inhibiittori, eli se auttaa estämään verihyytymien muodostumista.
Veren hyytyminen johtuu verihiutaleiden toisiinsa takertumisesta (aggregaatio).
Plavixin vaikuttava aine klopidrogeeli estää verihiutaleiden aggregoitumisen estämällä ADP: n sitoutumisen erityisiin reseptoreihin verihiutaleiden pinnassa, mikä estää niiden muuttumisen 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged "tahmeiksi".
Tämä pienentää verihyytymien muodostumisen riskiä ja auttaa estämään toisen sydänkohtauksen tai halvauksen.
Miten Plavixia on tutkittu?
Plavixin tehoa antikoagulanttina on tutkittu tutkimuksessa (CAPRIE), johon osallistui noin 19 000 potilasta, joilla oli valtimotukos.
Tutkimuksessa Plavixia verrattiin aspiriiniin.
Niin potilas kuin lääkärikään ei tiennyt, kumpaa lääkettä potilas sai.
Tutkimus jatkui yhdestä kolmeen vuotta, ja siinä tutkittiin uusien iskeemisten tapahtumien (sydänkohtausten, iskeemisten halvausten ja kuolemien) määrää.
Ilman ST- segmentin nousua esiintyvän koronaarioireyhtymän osalta Plavixia verrattiin lumelääkkeeseen (plasebo) yli 12 000 potilaalla pisimmillään yhden vuoden ajan (CURE- tutkimus): potilaista 2 172: lle asennettiin stentti tutkimuksen aikana.
ST- segmentin nousuun liittyvien sydäninfarktien osalta Plavixia verrattiin plasebovalmisteeseen kahdessa tutkimuksessa, CLARITY - tutkimuksessa (yli 3 000 potilasta sai Plavixia korkeintaan kahdeksan vuorokauden ajan) ja COMMIT - tutkimuksessa (lähes 46 000 potilasta sai Plavixia ilman metoprololia tai metoprololin kanssa korkeintaan neljän viikon ajan).
Tutkimuksissa tarkasteltiin sitä, kuinka monelle potilaalle tuli tutkimuksen aikana valtimotukkeuma, uusi sydänkohtaus tai kuolemaan johtanut tapahtuma.
Mitä hyötyä Plavixista on havaittu tutkimuksissa?
Plavix esti uusia iskeemisiä tapahtumia aspiriinia tehokkaammin.
Plavix- ryhmässä tapahtumia oli 939 ja aspiriiniryhmässä 1 020.
Tämä vastaa 8, 7%: n suuruista riskin pienenemistä aspiriiniin verrattuna.
Riskin pieneneminen tarkoittaa, että aspiriinia saaneet potilaat saivat useammain uusia iskeemisiä tapahtumia kuin Plavixia saaneet potilaat (noin 10 potilasta tuhannesta välttää uuden sydänkohtauksen kahden vuoden aikana hoidon aloittamisesta saadessaan Plavixia aspiriinin sijaan).
Ilman ST- segmentin nousua ilmenevän akuutin koronaarioireyhtymän osalta riski pieneni 20% plaseboa saaneisiin potilaisiin verrattuna.
Tapahtumat vähenivät myös potilailla, joille oli asennettu stentti.
ST- segmentin nousuun liittyvän sydäninfarktin osalta harvemmilla Plavix- potilailla oli tapahtumia verrattuna plaseboa saaneisiin potilaisiin (262 tapausta verrattuna 377 tapaukseen CLARITY- tutkimuksessa sekä 2 121 tapausta verrattuna 2 310 tapaukseen COMMIT - tutkimuksessa).
Tämä osoitti, että Plavix pienentää tapausten ilmenemisriskiä.
Mitä riskejä Plavixiin liittyy?
Plavixin pääasiallinen riski on verenvuoto.
Ripuli, vatsakipu ja (ylävatsan) ruoansulatushäiriöt ja/ tai närästys ovat yleisiä (1– 10 potilaalla sadasta).
Muut sivuvaikutukset ovat epätavallisia tai harvinaisia.
Pakkausselosteessa on luettelo kaikista Plavixin ilmoitetuista sivuvaikutuksista.
Plavixia ei saa antaa potilaille, jotka ovat yliherkkiä (allergisia) klopidogreelille tai Plavixin muille valmistusaineille, eikä potilaille, joilla on vakava maksasairaus tai sairaus, joka voi aiheuttaa verenvuotoa.
Pakkausselosteessa on luettelo kaikista rajoituksista.
Miksi Plavix on hyväksytty?
Lääkevalmistekomitea (CHMP) katsoi, että Plavixin edut ovat sen riskejä suuremmat potilailla, joilla on valtimotukostapahtumien riski.
CHMP suositteli myyntiluvan myöntämistä Plavixia varten.
Muita tietoja Plavixista Euroopan komissio myönsi Sanofi Pharma Bristol- Myers Squibb SNC: lle koko Euroopan unionin alueella voimassa olevan myyntiluvan Plavixia varten 15. heinäkuuta 1998.
Myyntilupa uusittiin 15. heinäkuuta 2003.
Plavixia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 06- 2007.
©EMEA 2007
2/ 2
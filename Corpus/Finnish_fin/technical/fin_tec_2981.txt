# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 941
EUROOPAN JULKINEN ARVIOINTILAUSUNTO (EPAR)
OPRYMEA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Oprymea on?
Oprymea on lääke, jonka vaikuttava aine on pramipeksoli.
Se on saatavilla valkoisina tabletteina (pyöreät:
0, 088 mg, 0, 7 mg ja 1, 1 mg; soikeat:
0, 18 mg ja 0, 35 mg).
Oprymea on niin sanottu geneerinen lääkevalmiste.
Tämä merkitsee sitä, että Oprymea on samanlainen kuin Euroopan unionin (EU) alueella jo myyntiluvan saanut viitevalmiste Sifrol (tunnettu myös nimellä Mirapexin).
Lisätietoja geneerisistä lääkkeistä on kysymyksiä ja vastauksia sisältävässä asiakirjassa tässä.
Mihin Oprymeaa käytetään?
Oprymeaa käytetään Parkinsonin taudin oireiden hoitoon.
Tämä tauti on etenevä aivojen toimintahäiriö, joka aiheuttaa vapinaa, liikkeiden hitautta ja lihasten jäykkyyttä.
Oprymeaa voidaan käyttää joko yksinään tai yhdessä levodopan (toinen Parkinsonin taudin hoidossa käytettävä lääke) kanssa sairauden kaikissa vaiheissa mukaan lukien myöhemmät vaiheet, jolloin levodopa alkaa käydä vähemmän tehokkaaksi.
Lääkevalmistetta saa vain lääkärin määräyksestä.
Miten Oprymeaa käytetään?
Oprymea- tabletit on nieltävä veden kanssa, joko ruoan kanssa tai ilman ruokaa.
Aloitusannos on 0, 088 mg kolme kertaa päivässä.
Annostusta on lisättävä viidestä seitsemään päivän välein, kunnes oireet ovat hallinnassa aiheuttamatta sietämättömiä sivuvaikutuksia.
Enimmäisannos on 1, 1 mg kolme kertaa päivässä.
Oprymeaa on annettava harvemmin potilaille, joilla on munuaisongelmia.
Jos hoito on jostakin syystä keskeytettävä, annostusta on pienennettävä asteittain.
Tarkemmat tiedot ovat pakkausselosteessa.
Miten Oprymea vaikuttaa?
Oprymean vaikuttava aine pramipeksoli on dopamiiniagonisti, joka jäljittelee dopamiinin toimintaa.
Dopamiini on välittäjäaine niissä aivojen osissa, jotka hallitsevat liikkeitä ja koordinaatiota.
Parkinsonin tautia sairastavilla potilailla dopamiinia tuottavat solut alkavat kuolla ja dopamiinin määrä aivoissa vähenee.
Tällöin potilaat menettävät kykynsä hallita liikkeitään luotettavasti.
Tämän jälkeen pramipeksoli stimuloi aivoja samaan tapaan kuin dopamiini siten, että potilaat voivat hallita liikkeitään ja heillä esiintyy vähemmän merkkejä Parkinsonin taudista ja sen oireita, kuten jäykkyyttä ja hidasliikkeisyyttä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Oprymeaa on tutkittu?
Koska Oprymea on geneerinen lääke, tutkimukset ovat rajoittuneet kokeisiin, joissa on pyritty osoittamaan, että se on bioekvivalentti viitelääkevalmisteille (ne tuottavat kehossa saman määrän vaikuttavaa ainetta).
Mitä riskejä Oprymeaan liittyy?
Koska Oprymea on geneerinen lääkevalmiste ja koska se on bioekvivalentti viitelääkevalmisteille, sen hyödyn ja riskien oletetaan olevan samat kuin viitelääkevalmisteella.
Miksi Oprymea on hyväksytty?
Lääkevalmistekomitea (CHMP) totesi, että Oprymean laadun on voitu Euroopan unionin vaatimusten mukaisesti osoittaa olevan verrattavissa Sifroliin ja että se on siihen nähden bioekvivalentti.
Näin ollen komitea katsoi, että kuten Sifrolinkin tapauksessa, sen hyöty on havaittuja riskejä suurempi.
Komitea suositteli myyntiluvan antamista Oprymealle.
Muita tietoja Oprymeasta Euroopan komissio myönsi 12. syyskuussa 2008 Krka, d. d., Novo Mesto- yhtiölle koko Euroopan unionin alueella voimassa olevan myyntiluvan Oprymeaa varten.
Oprymeaa koskeva EPAR- arviointikertomus on kokonaisuudessaan tässä.
Viitelääkevalmisteen koko EPAR- arviointilausunto on myös EMEAn verkkosivustolta.
Tämä yhteenveto on päivitetty viimeksi 07- 2008.
2/ 2
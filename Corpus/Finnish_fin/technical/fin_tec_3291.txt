# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 219
EUROOPAN JULKINEN ARVIOINTIKERTOMUS (EPAR)
AMMONAPS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut suoritettuja tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen), tai ota yhteys lääkäriin tai apteekkiin.
Jos haluat lisätietoja CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Ammonaps on?
Ammonaps sisältää vaikuttavana aineena natriumfenyylibutyraattia.
Sitä on saatavissa suun kautta otettavina valkoisina soikeina tabletteina tai rakeina.
Mihin Ammonapsia käytetään?
Ammonapsia käytetään vähentämään veren ammoniakki - ja glutamiinipitoisuutta.
Ammonapsia käytetään muiden hoitojen ja erityisruokavalion kanssa virtsa- ainekierron häiriöiden pitkäaikaiseen hoitoon potilailla, joilla on seuraavista entsyymeistä yhden tai useamman puutostila: karbamyylifosfaattisyntetaasi, ornitiinitranskarbamylaasi tai arginiinimeripihkahapposyntetaasi.
Näistä harvinaisista häiriöistä kärsiviltä potilailta puuttuu tiettyjä maksaentsyymejä, joten proteiinien syönnin jälkeen kertyvä jäännöstyppi ei poistu elimistöstä.
Ammoniakin muodossa oleva jäännöstyppi on erityisen myrkyllistä aivokudoksille.
Ammonapsia käytetään vauvoilla, joilla on täydellinen entsyymipuutos, 28 ensimmäisen elinpäivän aikana.
Ammonapsia voidaan käyttää myös yli yhden kuukauden ikäisillä potilailla, joilla on osittainen entsyymipuutos tai joilla on esiintynyt hyperammoneeminen enkefalopatia (suurten ammoniakkipitoisuuksien aiheuttama aivovaurio).
Lääkettä saa vain lääkemääräyksellä.
Miten Ammonapsia käytetään?
Ammonaps- hoidon aloittamisesta olisi huolehdittava sellaisen lääkärin, joka on perehtynyt virtsa - ainekierron häiriöiden hoitoon.
Päivittäinen annos riippuu ruokavaliosta, painosta tai ihon pinta- alasta sekä ruokavalion proteiinien määrästä.
Oikean päivittäisen annoksen löytämiseksi tarvitaan säännöllisiä verikokeita.
Ammonaps otetaan annoksiin jaettuna ruokailun yhteydessä suun kautta, ruokaan sekoitettuna tai gastrostomian (vatsanpeitteiden läpi mahalaukkuun viedyn letkun) tai nenä - mahaletkun (nenän läpi mahalaukkuun viedyn letkun) kautta.
Ammonapsia annetaan pitkäaikaishoitona, ja sitä on otettava siihen saakka, kunnes potilaalle on suoritettu onnistunut maksan siirto.
Miten Ammonaps vaikuttaa?
Ammonapsin vaikuttava aine natriumfenyylibutyraatti muuttuu elimistössä toiseksi yhdisteeksi, fenyyliasetaatiksi.
Fenyyliasetaatti yhdistyy glutamiinin kanssa ja erittyy kehosta munuaisten kautta vieden jäännöstypen mukanaan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Miten Ammonapsia on tutkittu?
82 potilasta hoidettiin vain Ammonapsilla, ja sen tehokkuutta tutkittiin näillä potilailla.
Tutkimus ei ollut vertaileva:
Ammonapsia ei voitu verrata toiseen hoitoon eikä lumelääkkeeseen.
Tärkein mitta oli eloonjääminen.
Muita tutkittuja seikkoja olivat hyperammoneemisten kohtausten määrä, kognitiivinen (älyllinen) kehittyminen, kasvu ja veren ammoniakki - ja glutamiinitasot.
Mitä hyötyä Ammonapsista on havaittu tutkimuksissa?
Vastasyntyneiden taudissa eloonjääneitä oli noin 80%.
Eloonjäämisen mahdollisuudet olivat suuremmat niillä potilailla, joiden tauti alkoi myöhemmin.
Varhainen diagnoosi ja välitön hoito ovat tärkeitä vammautumisen riskin vähentämiseksi.
Mitä riskejä Ammonapsiin liittyy?
Noin neljänneksellä naispotilaista esiintyy tavallisimpia sivuvaikutuksia.
Niitä ovat epäsäännölliset kuukautiset tai kuukautisten lakkaaminen (tosin kuukautisten lakkaaminen voi johtua raskaudesta).
Muita yleisiä sivuvaikutuksia ovat munuaisten toiminnan häiriöt ja poikkeamat verisolujen määrissä (punasolut, valkosolut, verihiutaleet).
Ammonaps saattaa myös heikentää ruokahalua, aiheuttaa poikkeavan veren happamuustason, masennusta, ärtyneisyyttä, päänsärkyä, heikotuksen tunnetta, nesteen kertymistä, pahaa makua suussa tai vastenmielisyyttä joitakin makuja kohtaan, vatsakipua, oksentelua, pahoinvointia, ummetusta, ihottumaa, epämiellyttävää kehon tuoksua tai painon nousua.
Ammonapsia ei tulisi antaa henkilöille, jotka saattavat olla yliherkkiä (allergisia) natriumfenyylibutyraatille tai Ammonapsin jollekin muulle aineelle.
Ammonapsia saavien naispotilaiden tulee varmistaa, että he eivät tule raskaaksi.
Miksi Ammonaps on hyväksytty?
Lääkevalmistekomitea (CHMP) katsoi, että Ammonaps estää tehokkaasti ammoniakkipitoisuuden kohoamisen liian suureksi potilailla, joilla on virtsa- ainekierron häiriöitä.
Se on vakava sairaus, johon on hyvin vähän hoitomahdollisuuksia.
CHMP katsoi, että Ammonapsin edut ovat sen riskejä suuremmat, ja suositteli myyntiluvan myöntämistä Ammonapsille.
Ammonapsin myyntilupa on myönnetty poikkeusehdoin, koska sairauden harvinaisuuden takia saatavissa oli vain vähän tietoja myyntilupaa myönnettäessä.
Koska yritys oli toimittanut pyydetyt lisätiedot, rajoitus ” poikkeusehdot ” poistettiin 6. heinäkuuta 2004.
Muita tietoja Ammonapsista Euroopan komissio myönsi Ammonapsia varten koko Euroopan unionin alueella voimassa olevan myyntiluvan 8. joulukuuta 1999.
Myyntilupa uusittiin 8. joulukuuta 2004.
Myyntiluvan haltija on Swedish Orphan International AB.
Ammonapsia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2006
©EMEA 2006
2/ 2
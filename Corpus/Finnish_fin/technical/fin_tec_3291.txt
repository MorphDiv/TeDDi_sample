# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 759
EUROOPAN JULKINEN ARVIOINTIKERTOMUS (EPAR)
ADROVANCE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä ADROVANCE on?
ADROVANCE on valkoinen, kapselin muotoinen tabletti, joka sisältää kahta vaikuttavaa ainetta, alendronaattinatriumtrihydraattia (70 mg) ja kolekalsiferolia (D3- vitamiini, 70 mikrogrammaa, joka vastaa 2 800 kansainvälistä yksikköä).
Tämä lääkevalmiste on sama kuin Euroopan unionin jo aiemmin hyväksymä FOSAVANCE.
FOSAVANCEa valmistava yhtiö on antanut luvan tieteellisten tietojensa käyttöön ADROVANCE - valmisteen yhteydessä.
Mihin ADROVANCE- valmistetta käytetään?
ADROVANCE on tarkoitettu osteoporoosin (luiden haurastumista aiheuttava sairaus) hoitoon postmenopausaalisilla naisilla, joilla on D- vitamiinin puutteen vaara.
ADROVANCE vähentää nikama - ja lonkkamurtumien vaaraa.
Lääkevalmistetta saa vain lääkemääräyksellä.
Miten ADROVANCE- valmistetta käytetään?
Suositeltu annos on yksi tabletti kerran viikossa.
ADROVANCE on tarkoitettu pitkäaikaiseen käyttöön.
Potilaan tulee ottaa tabletti täyden vesilasillisen (ei kivennäisveden) kanssa vähintään 30 minuuttia ennen mitään ruokaa, juomaa tai muita lääkevalmisteita (mukaan luettuina antasidit, kalsiumlisät ja vitamiinit).
Ruokatorven ärsytyksen välttämiseksi potilas ei saa asettua makuulle ennen päivän ensimmäistä ruokailua eikä ruokailla, ennen kuin tabletin ottamisesta on kulunut vähintään 30 minuuttia.
Tablettia ei saa pureskella eikä sen saa antaa liueta suussa.
Potilaiden tulisi ottaa myös kalsiumlisiä, jos kalsiumia ei saada riittävästi ravinnosta.
Tarkemmat tiedot ovat pakkausselosteessa.
Miten ADROVANCE vaikuttaa?
Luu on elävää kudosta, joka uusiutuu jatkuvasti vanhan luun hajotessa ja uuden luun kasvaessa sen tilalle samaa vauhtia.
Osteoporoosi on sairaus, jossa luista tulee vähitellen ohuita ja hauraita ja murtuman riski kasvaa.
Osteoporoosi syntyy, kun uutta luuta ei kasva riittävästi korvaamaan luonnollisesti hajonnutta luuta.
Osteoporoosi on yleisempää naisilla vaihdevuosien jälkeen, kun naissukupuolihormonin, estrogeenin, määrä vähenee.
Estrogeeni auttaa nimittäin pitämään luut kunnossa.
ADROVANCE- valmisteen vaikuttavat aineet ovat alendronaatti ja D3- vitamiini.
Alendronaatti on bifosfonaatti, jota on käytetty osteoporoosin hoidossa 1990- luvun puolivälistä lähtien.
Se estää
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged luukudoksen hajoamiseen liittyvien solujen, osteoklastien, toiminnan.
Estämällä näiden solujen toiminnan alendronaatti vähentää luukatoa.
D3- vitamiini on ravintoaine, jota on joissakin ruoka- aineissa, mutta sitä muodostuu myös ihossa luonnolliselle auringonvalolle altistumisen vaikutuksesta.
D3- vitamiinia ja muita D- vitamiineja tarvitaan kalsiumin imeytymiseen ja normaaliin luun muodostumiseen.
Osteoporoosia sairastavat potilaat eivät välttämättä saa auringonvalolle altistumisen kautta riittävästi D3- vitamiinia, joten sitä on lisätty ADROVANCE- valmisteeseen.
Miten ADROVANCE- valmistetta on tutkittu?
Alendronaattia ja D3- vitamiinia käytetään jo erikseen Euroopan unionissa hyväksytyissä lääkevalmisteissa.
Tämän vuoksi yhtiö esitti aiemmista tutkimuksista ja julkaistusta kirjallisuudesta saatuja tietoja.
Osoittaakseen ADROVANCE- valmisteen tehokkuuden D- vitamiinitason lisäämisessä yhtiö teki myös oman tutkimuksen.
Siihen osallistui 35 miestä ja 682 postmenopausaalista naista, joilla oli osteoporoosi.
Potilaat saivat joko ADROVANCE- valmistetta tai pelkkää alendronaattia kerran viikossa.
Pääasiallinen tehon mittari oli niiden potilaiden osuus, joilla oli D- vitamiinin puutos.
Mitä hyötyä ADROVANCE- valmisteesta on havaittu tutkimuksissa?
15 viikon hoidon jälkeen niiden potilaiden osuus, joilla oli D- vitamiinin puutos, oli pienempi ADROVANCE- hoitoa saaneiden potilaiden joukossa (11%) kuin pelkkää alendronaattia saaneiden potilaiden joukossa (32%).
Yhtiö esitti todisteita myös siitä, että ADROVANCE- valmisteen sisältämä alendronaattiannos oli sama, joka tarvitaan luukadon estämiseen.
Mitä riskejä ADROVANCE- valmisteeseen liittyy?
Yleisimmät sivuvaikutukset (1– 10 potilaalla sadasta) ovat päänsärky, kipu tuki - ja liikuntaelimistössä (luissa, lihaksissa tai nivelissä) ja ruoansulatuselimistön oireet, kuten vatsakipu, dyspepsia (ruoansulatushäiriöt), ummetus, ripuli, ilmavaivat, ruokatorven haavaumat, nielemishäiriöt, vatsan turvotus ja hapan regurgitaatio.
Pakkausselosteessa on luettelo kaikista ADROVANCE- valmisteen ilmoitetuista sivuvaikutuksista.
ADROVANCE- valmistetta ei saa antaa potilaille, jotka ovat yliherkkiä (allergisia) alendronaatille, D3 - vitamiinille tai ADROVANCE- valmisteen muille valmistusaineille.
Sitä ei saa antaa potilaille, joilla on poikkeavuuksia ruokatorvessa, joilla on hypokalsemia (normaalia alempi kalsiumin määrä veressä) tai jotka eivät kykene seisomaan tai istumaan vähintään 30 minuutin ajan.
Miksi ADROVANCE on hyväksytty?
Lääkevalmistekomitea (CHMP) katsoi, että ADROVANCE- valmisteen hyöty on sen riskejä suurempi osteoporoosin hoidossa ja ehkäisyssä postmenopausaalisilla naisilla, joilla on D- vitamiinin puutteen vaara.
Komitea suosittelee, että ADROVANCE- valmisteelle annetaan myyntilupa.
Muita tietoja ADROVANCE- valmisteesta:
Euroopan komissio myönsi Merck Sharp & Dohme Ltd: lle koko Euroopan unionin alueella voimassa olevan myyntiluvan ADROVANCE- valmistetta varten 4. tammikuuta 2007.
ADROVANCE- valmistetta koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 11- 2006.
©EMEA 2007
2/ 2
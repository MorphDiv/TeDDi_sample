# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 476
EUROOPAN JULKINEN ARVIOINTILAUSUNTO (EPAR)
DUKORAL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mikä Dukoral on?
Dukoral on rokote, jota on saatavilla suspensiona (lääkeseos) lääkepullossa.
Sen vaikuttavat aineet ovat neljä inaktivoidun (tapetun) Vibrio cholerae O1- serotyypin eri bakteerikantaa sekä yhden bakteerikannan toksiinin (myrkyn) osa.
Pakkauksessa on Dukoralin lisäksi annospussillinen rakeita, joista valmistetaan Dukoralin kanssa suun kautta nautittava suspensio.
Mihin Dukoralia käytetään?
Dukoralia käytetään suojaamaan koleraa vastaan (hyvin vakava, ankaraa ripulia aiheuttava tauti, jonka aiheuttaja on saastuneesta ruuasta tai vedestä tarttuva V. cholerae).
Dukoralia annetaan korkean tartuntariskin alueille matkustaville aikuisille, nuorille ja yli 2- vuotiaille lapsille.
Dukoralia on käytettävä virallisten suositusten mukaisesti ottaen huomioon koleran esiintymisalueet ja tartuntariskin suuruus.
Dukoral ei saa korvata yleisiä koleraa ehkäiseviä suojatoimia, kuten ruokavaliosta ja hygieniasta huolehtimista.
Lääkevalmistetta saa vain lääkärin määräyksestä.
Miten Dukoralia käytetään?
Dukoral otetaan suun kautta.
Aikuisille ja yli 6- vuotiaille lapsille Dukoralia annetaan kahtena annoksena 1– 6 viikon välein.
2– 6- vuotiaille lapsille annetaan kolme annosta, kukin annos 1– 6 viikon välein.
Rokotesarja pitäisi saada päätökseen vähintään viikkoa ennen mahdollista koleralle altistumista.
Aikuisille ja yli 6- vuotiaille lapsille suositellaan jatkuvaksi suojaksi yhtä tehosteannosta kahden vuoden kuluttua ja 2– 6- vuotiaille lapsille kuuden kuukauden kuluttua.
Rokote valmistetaan liuottamalla rakeet lasilliseen vettä.
Näin valmistuu poreileva liuos, johon lisätään lääkepullon sisältö.
Lääkeseos on juotava kahden tunnin sisällä sen valmistamisesta.
Ruoan, juomien ja muiden suun kautta otettavien lääkkeiden nauttimista on vältettävä tunnin ajan ennen Dukoral- annoksen ottamista ja tunti sen jälkeen.
Miten Dukoral vaikuttaa?
Dukoral on rokote.
Rokotteet toimivat ” opettamalla ” immuunijärjestelmää (kehon luontaista puolustusjärjestelmää) suojautumaan sairautta vastaan.
Dukoral sisältää pieniä määriä tapettua kolerabakteeria ja koleratoksiinin osan nimeltä ” B- alayksikkö ”.
Tämä alayksikkö ei yksinään ole myrkyllinen.
Kun henkilö rokotetaan, immuunijärjestelmä tunnistaa bakteerin ja toksiinin ja valmistaa niille vasta- aineita.
Myöhemmin kolerabakteereille altistuessaan immuunijärjestelmä pystyy
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged. tuottamaan vasta- aineita nopeammin.
Vasta- aineet auttavat suojautumaan koleraa vastaan estämällä bakteereita ja toksiineja kiinnittymästä suolen seinämään ja tunkeutumasta kehon soluihin.
Dukoralin koleratoksiini on valmistettu ns. yhdistelmä- DNA- tekniikalla: bakteeriin on siirretty geeni (DNA), joka antaa sille kyvyn tuottaa toksiinia.
Miten Dukoralia on tutkittu?
Koska Dukoralia on käytetty Ruotsissa vuodesta 1991, yritys esitti Dukoralin käyttöä tukevat tulokset jo aiemmin tehdyistä kolmesta päätutkimuksesta.
Yritys esitti myös Dukoralia koskevista julkaisuista peräisin olevaa aineistoa.
Kolmeen päätutkimukseen osallistui lähes 113 000 henkilöä.
Dukoralin tehoa kahtena tai kolmena annoksena käytettynä verrattiin kaikissa kolmessa tutkimuksessa lumelääkkeeseen (lumerokotteeseen).
Tutkimukset tehtiin koleran esiintymisalueilla.
Ensimmäiseen tutkimukseen osallistui yli 89 000 henkilöä Bangladeshissa, ja siinä verrattiin Dukoralin vaikutusta toksiinittoman rokotteen ja lumevalmisteen vaikutuksiin.
Tässä tutkimuksessa Dukoral valmistettiin käyttämällä kolerabakteereista tuotettua koleratoksiinia eikä uudempaa rekombinanttitoksiinia.
Kahdessa muussa tutkimuksessa Dukoralia (joka sisälsi rekombinanttikoleratoksiinia) verrattiin lumevalmisteeseen yli 22 000 henkilöllä Perussa.
Loppututkimukseen osallistuneet koehenkilöt saivat myös tehosteannoksen 10– 12 kuukauden kuluttua.
Kaikissa kolmessa tutkimuksessa tehokkuuden pääasiallisena mittana käytettiin rokotteen suojatehoa, joka laskettiin vertaamalla koleratartunnan määrää tutkimukseen osallistuneissa ihmisissä sen jälkeen, kun näille oli annettu Dukoralia ja lumevalmistetta.
Lisätutkimus tehtiin osoittamaan, että Dukoral saa aikaan vasta- ainetuotantoa henkilöissä, jotka eivät ole koleran esiintymisalueilta.
Yhtiö esitti myös tietoa Dukoralin käytöstä nk. enterotoksigeenisen Escherichia coli - bakteerin aiheuttaman vaikean turistiripulin ehkäisyyn.
Mitä hyötyä Dukoralista on havaittu tutkimuksissa?
Bangladeshissä tehdyssä tutkimuksessa Dukoralin antama suojateho oli 85 prosenttia ensimmäisten kuuden seurantakuukauden aikana.
Aikuisten ja lasten saamat rokotesuojat olivat eripituiset ja kestivät lapsilla kuusi kuukautta ja aikuisilla kaksi vuotta.
Aikuisilla kaksi rokoteannosta todettiin yhtä tehokkaaksi kuin kolme annosta.
Ensimmäisessä kahdesta Perussa tehdyssä tutkimuksessa Dukoralin suojateho oli 85 prosenttia ensimmäisten viiden seurantakuukauden aikana.
Toinen tutkimus Perussa osoitti, että tehosteannoksen jälkeen Dukoralin suojateho toisena seurantavuonna oli 61 prosenttia.
Esitetyt tiedot eivät riittäneet tukemaan Dukoralin käyttöä turistiripulissa.
Mitä riskejä Dukoraliin liittyy?
Dukoralin sivuvaikutukset eivät ole yleisiä.
Seuraavia sivuvaikutuksia on kuitenkin havaittu 1– 10 potilaalla 1000: sta: päänsärky, ripuli ja mahakipu, kouristukset, röyhtäily tai epämukava olo.
Pakkausselosteessa on luettelo kaikista Dukoralin ilmoitetuista haittavaikutuksista.
Dukoralia ei saa antaa henkilöille, jotka voivat olla yliherkkiä (allergisia) lääkkeen jollekin vaikuttavalle aineelle tai jollekin muulle sen aineosalle tai formaldehydille.
Sen käyttöä on lykättävä potilailla, joilla on lyhytkestoinen vatsa - tai suolistosairaus tai kuumetta.
Miksi Dukoral on hyväksytty?
Lääkevalmistekomitea (CHMP) katsoi, että tavallisen matkailijan riski sairastua koleraan on vähäinen, mutta että Dukoral voi olla tärkeä tietyille ryhmille, kuten terveydenhoitohenkilöstölle koleraepidemian aikana.
Komitea katsoi, että Dukoralin hyödyt ovat sen riskejä suuremmat aktiivisessa immunisaatiossa V. cholerae seroryhmän O1 bakteerin aiheuttamaa tautia vastaan.
Komitea suositteli myyntiluvan myöntämistä Dukoralille.
Muita tietoja Dukoralista Euroopan komissio myönsi SBL Vaccin AB - yhtiölle koko Euroopan unionin alueella voimassa olevan myyntiluvan Dukoralia varten 28. huhtikuuta 2004.
Myyntilupa uusittiin 28. huhtikuuta 2009.
Dukoralia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 04- 2009.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 512
EUROOPAN JULKINEN ARVIOINTILAUSUNTO (EPAR)
CHOLESTAGEL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Cholestagel on?
Cholestagel on lääke, jonka vaikuttava aine on kolesevelaami.
Sitä saa valkoisina tabletteina (625 mg).
Mihin Cholestagelia käytetään?
Cholestagelia annetaan primaarista hyperkolesterolemiaa sairastaville aikuisille veren korkean kolesterolipitoisuuden alentamiseen.
Primaarinen tarkoittaa sitä, ettei korkea kolesterolitaso aiheudu mistään taudista. • Cholestagelia käytetään kolesterolia vähentävän ruokavalion lisänä vähentämään sekä kokonaiskolesterolia että ns.
LDL- kolesterolia (low- density- lipoprotein) eli “ huonoa ” kolesterolia potilailla, joille statiini (toinen kolesterolilääke) ei sovi tai jotka eivät siedä sitä hyvin. • Cholestagelia käytetään myös statiinin ja kolesterolia vähentävän ruokavalion lisänä LDL - kolesterolipitoisuuden alentamiseen potilailla, joiden kolesterolitasoa pelkkä statiini ei saa riittävästi hallintaan.
Lääkevalmistetta saa ainoastaan lääkärin määräyksestä.
Miten Cholestagelia käytetään?
Cholestagelin suositusannos on 4– 6 tablettia päivässä ruuan ja juoman kanssa.
Tabletit voi ottaa joko yhdellä kertaa tai kahtena päivän aikana otettavana annoksena.
Päivittäinen enimmäisannos on seitsemän tablettia sellaisenaan tai kuusi tablettia statiinin kanssa.
Potilaiden on aloitettava kolesterolia vähentävä ruokavalio ennen hoitoa ja jatkettava sitä hoidon ajan.
Veren kolesterolipitoisuus on myös mitattava ennen hoitoa ja sen aikana potilaan vasteen tarkistamiseksi.
Miten Cholestagel vaikuttaa?
Cholestagelin vaikuttava aine kolesevelaami ei imeydy kehoon, vaan jää suolistoon.
Siellä se kiinnittyy sappihappoihin poistaen ne elimistöstä ulosteissa.
Kun sappihappojen imeytyminen verenkiertoon on estetty, maksan on tuotettava lisää sappihappoa.
Koska maksa käyttää kolesterolia sappihapon tekemiseen, kolesterolipitoisuus veressä laskee.
Kolesterolin, erityisesti LDL- kolesterolin aleneminen voi vähentää sydänsairauksien riskiä.
Miten Cholestagelia on tutkittu?
Cholestagelia on verrattu lumelääkkeeseen viidessä päätutkimuksessa.
Kahdessa näistä tutkimuksesta tarkasteltiin Cholestagelia yksinään otettuna 592 aikuisella ja kolmessa tutkimuksessa statiiniin 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged. yhdistettynä (lovastatiini, simvastatiini tai atorvastatiini) 491 aikuisella.
Tehokkuuden pääasiallisena mittana oli LDL- kolesterolin väheneminen tutkimusten loppuun mennessä.
Kaikki tutkimukset kestivät 4– 6 viikkoa lukuun ottamatta yhtä tutkimusta.
Siinä tarkasteltiin Cholestagelia yksinään otettuna kuuden kuukauden ajan.
Mitä hyötyä Cholestagelista on havaittu tutkimuksissa?
Tutkimuksissa Cholestagelista yksinään otettuna yli puolella Cholestagelia 3, 8 tai 4, 5 g saaneesta potilaasta (noin 6– 7 tablettia) LDL- kolesterolitaso aleni kuudessa viikossa 15– 18 prosenttia.
Kuuden kuukauden tutkimuksessa 3, 8 g Cholestagelin (noin kuusi tablettia) kuudessa viikossa aikaansaama kolesterolitason lasku säilyi kuusi kuukautta.
Vastaavasti lumelääkettä ottaneiden potilaiden LDL - kolesteroliarvot eivät muuttuneet.
Cholestagel oli yhtä tehokas, kun sitä otettiin aamulla, illalla tai kahdesti päivässä.
Tarkasteltaessa tuloksia kolmesta Cholestagel- tutkimuksesta, joissa valmistetta otettiin statiiniin yhdistettynä, 2, 3 g Cholestagelia (noin neljä tablettia) laski LDL- kolesteroliarvoja vielä 8 prosenttia lisää ja 3, 8 g Cholestagelia (noin kuusi tablettia) 16 prosenttia lisää.
Mitä riskejä Cholestageliin liittyy?
Cholestagelin yleisimpiä sivuvaikutuksia (useammalla kuin 1 potilaalla 10: stä) olivat ilmavaivat ja ummetus.
Pakkausselosteessa on täydellinen luettelo kaikista Cholestagelin ilmoitetuista sivuvaikutuksista.
Cholestagelia ei saa antaa potilaille, jotka saattavat olla yliherkkiä (allergisia) kolesevelaamille tai Cholestagelin muille aineosille.
Valmistetta ei saa antaa henkilölle, jolla on suoli - tai sappitietukos.
Miksi Cholestagel on hyväksytty?
Lääkevalmistekomitea (CHMP) katsoi, että Cholestagelin hyöty on sen riskejä suurempi ruokavaliohoidon lisänä LDL- kolesterolitason laskemiseen aikuisilla, joilla on primaarinen hyperkolesterolemia ja jota pelkkä statiini ei saa riittävästi hallintaan, sekä ruokavaliohoidon lisänä kohonneiden kokonaiskolesterolin ja LDL- kolesterolin laskemiseen aikuisilla, joilla on yksittäinen primaarinen hyperkolesterolemia ja joille statiinin ei katsota sopivan tai jotka eivät siedä statiinia.
Komitea suositteli myyntiluvan myöntämistä Cholestagelille.
Muita tietoja Cholestagelista Euroopan komissio myönsi Genzyme Europe B. V. - yhtiölle koko Euroopan unionin alueella voimassa olevan myyntiluvan Cholestagelia varten 10. maaliskuuta 2004.
Myyntilupa uusittiin 10. maaliskuuta 2009.
Cholestagelia koskeva EPAR- arviointilausunto on kokonaisuudessaan tässä.
Tämä yhteenveto on päivitetty 03- 2009.
2/ 2
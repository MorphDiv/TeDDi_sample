# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 770
EUROOPAN JULKINEN ARVIOINTIKERTOMUS (EPAR)
AVAMYS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä AVAMYS on?
AVAMYS on nenäsumute, jonka vaikuttava aine on flutikasonifuroaatti.
Mihin AVAMYSiä käytetään?
AVAMYSiä käytetään hoitamaan allergisen nuhan oireita.
Tämä on allergian aiheuttama nenäkäytävien tulehdus, joka johtaa nuhaisuuteen, nenän tukkoisuuteen, kutinaan ja aivasteluun.
Siihen liittyvät usein silmäoireet, kuten ärsytys, vetisyys tai punoitus.
AVAMYS on tarkoitettu aikuisille ja vähintään kuusivuotiaille lapsille.
Lääkevalmistetta saa vain lääkärin määräyksestä.
Miten AVAMYSiä käytetään?
AVAMYSin suositeltu annos aikuisille ja vähintään 12- vuotiaille nuorille on kaksi suihketta kumpaankin sieraimeen kerran päivässä.
Annosta voidaan pienentää yhteen suihkeeseen kumpaankin sieraimeen, kun oireet saatu hallintaan.
6– 12- vuotiaille lapsille suositeltu annos on yksi suihke kumpaankin sieraimeen kerran päivässä.
Annosta voidaan lisätä kahteen suihkeeseen, jos oireita ei saada hallintaan.
Jotta lääkevalmisteesta saataisiin suurin hyöty, sitä on käytettävä säännöllisesti ja samaan aikaan joka päivä.
Lääke alkaa yleensä vaikuttaa kahdeksan tunnin kuluttua ensimmäisen suihkeen jälkeen, mutta täyden hyödyn saaminen voi viedä useita päiviä.
AVAMYSia tulee käyttää vain niin kauan kuin potilas on altistunut allergeenille, kuten siitepölylle, pölypunkeille tai muille eläimille.
Miten AVAMYS vaikuttaa?
AVAMYSin vaikuttava aine, flutikasonifuroaatti, on kortikosteroidi.
Se toimii samankaltaisella tavalla kuin luonnolliset kortikosteroidihormonit: se hillitsee immuunijärjestelmän aktiivisuutta kiinnittymällä eri immuunisolutyypeissä oleviin reseptoreihin.
Tämä johtaa tulehdusprosessissa osallisena olevien aineiden, kuten histamiinin, vapautumisen vähenemiseen, mikä vähentää allergiaoireita.
Miten AVAMYSiä on tutkittu?
AVAMYSin vaikutuksia testattiin ensin koemalleissa ennen kuin kokeita tehtiin ihmisillä.
AVAMYSin tehokkuutta tutkittiin kuudessa päätutkimuksessa, joihin osallistui lähes 2 500 potilasta, ja joissa AVAMYSiä vertailtiin lumelääkkeeseen.
Neljässä ensimmäisessä tutkimuksessa tutkittiin AVAMYSin käyttöä aikuisilla ja vähintään 12- vuotiailla nuorilla.
Kolme tutkimuksista oli lyhytaikaisia tutkimuksia, jotka kestivät kaksi viikkoa ja niihin otti osaa 886 potilasta, joilla oli kausiluonteinen allerginen nuha (heinänuha).
Neljäs kesti neljä viikkoa ja siihen otti osaa 302 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged. potilasta, joilla oli ympärivuotisia (ei kausiluonteisia) allergioita, kuten allergioita eläimen hilseelle (iholle ja karvalle).
Viimeiset kaksi tutkimusta suoritettiin 2– 11- vuotiailla lapsilla.
Niissä kahta AVAMYS- annosta vertailtiin lumelääkkeeseen.
Ensimmäiseen otti osaa 558 lasta, joilla oli ympärivuotinen allerginen nuha ja toiseen otti osaa 554 lasta, joilla oli kausiluonteinen allerginen nuha.
Kaikissa tutkimuksissa tehokkuuden keskeisenä mittana oli neljän nenään vaikuttavan allergiaoireen muuttuminen.
Kukin oire mitattiin asteikolla 0– 3, suurimman kokonaispistemäärän ollessa 12.
Mitä hyötyä AVAMYSistä on havaittu tutkimuksissa?
AVAMYS oli tehokkaampi kuin lumelääke allergisen nuhan oireiden vähentämisessä vähintään kuusivuotiailla potilailla.
Aikuisten ja nuorten kausiluonteista allergista nuhaa koskevissa tutkimuksissa AVAMYS vähensi oireiden pistemäärää noin 9 pisteen lähtökohdasta 3, 6– 5, 4 pisteellä kahden viikon aikana, verrattuna 2, 3– 3, 7 pisteen vähennykseen lumelääkkeellä.
Ympärivuotista allergista nuhaa koskevassa tutkimuksessa AVAMYS vähensi pistemääriä 3, 6 pisteellä neljän viikon jälkeen, verrattuna 2, 8 pisteen vähennykseen plasebolla.
Samankaltaisia tuloksia saatiin vähintään kuusivuotiailla lapsilla.
Ei kuitenkaan ollut mahdollista määrittää, tehosiko AVAMYS alle kuusivuotiailla lapsilla, koska tutkimuksiin osallistui liian vähän tätä ikää nuorempia lapsia.
Mitä riskejä AVAMYSiin liittyy?
Yleisin AVAMYSin sivuvaikutus (havaittu yli 1 potilaalla 10: stä) on nenäverenvuoto (epistaksis).
Nenäverenvuoto on yleensä lievää tai kohtalaista ja vaivaa yleisimmin aikuisia, jotka ovat käyttäneet AVAMYSiä yli kuusi viikkoa.
Pakkausselosteessa on luettelo kaikista AVAMYSin ilmoitetuista sivuvaikutuksista.
Flutikasonifuroaatille tai lääkevalmisteen muille ainesosille allergisten henkilöiden ei pidä käyttää AVAMYSiä.
Miksi AVAMYS on hyväksytty?
Lääkevalmistekomitea (CHMP) katsoi, että AVAMYSin hyödyt ovat sen riskejä suuremmat allergisen nuhan oireiden hoidossa vähintään kuusivuotiailla potilailla.
Komitea suositteli myyntiluvan myöntämistä AVAMYSille.
Muita tietoja AVAMYSistä:
Euroopan komissio myönsi Glaxo Group Limited - yhtiölle koko Euroopan unionin alueella voimassa olevan myyntiluvan AVAMYSia varten 11. tammikuuta 2008.
AVAMYSiä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2008
2/ 2
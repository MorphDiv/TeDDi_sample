# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 323
EUROOPAN JULKINEN ARVIOINTIKERTOMUS (EPAR)
PREVENAR
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Prevenar on?
Prevenar on rokote.
Se on injektioneste, suspensio, joka sisältää Streptococcus pneumoniae (S. pneumoniae) - bakteerin osia.
Mihin Prevenaria käytetään?
Prevenaria käytetään immunisoimaan vauvoja ja pieniä lapsia, joiden ikä on kahdesta kuukaudesta viiteen vuoteen, S. pneumoniae - bakteerin aiheuttamia sairauksia vastaan.
Näitä ovat sepsis (verenmyrkytys), aivokalvontulehdus (aivoja ja selkäydintä ympäröivien kalvojen tulehdus), keuhkokuume (keuhkojen tulehdus), otitis media (keskikorvan tulehdus) ja bakteremia (bakteerien esiintyminen veressä).
Lääkevalmistetta saa vain lääkärin määräyksestä.
Miten Prevenaria käytetään?
Käytettävä rokotusohjelma riippuu lapsen iästä ja sen pitää perustua virallisiin suosituksiin. • Vauvat, joiden ikä on 2– 6 kuukautta, tarvitsevat kolme annosta.
Ensimmäinen annos annetaan tavallisesti kahden kuukauden iässä, ja annosten välisen ajan tulisi olla vähintään yksi kuukausi.
Neljäs annos (tehoste) suositellaan annettavaksi toisen ikävuoden aikana.
Vaihtoehtoisesti, kun Prevenaria annetaan osana yleistä vauvojen immunisointiohjelmaa (kun kaikki alueen vauvat rokotetaan suunnilleen samanaikaisesti), voidaan antaa kaksi annosta, joiden välinen aika on vähintään kaksi kuukautta, ja tehosterokotus annetaan 11– 15 kuukauden iässä. • Vauvat, joiden ikä on 7– 11 kuukautta, tarvitsevat kaksi annosta, joiden välisen ajan tulisi olla vähintään yksi kuukausi.
Kolmas annos suositellaan annettavaksi toisen ikävuoden aikana. • Lapset, joiden ikä on 12– 23 kuukautta, tarvitsevat kaksi annosta, joiden välisen ajan tulisi olla vähintään kaksi kuukautta. • Lapset, joiden ikä on 24 kuukaudesta viiteen vuoteen, tarvitsevat yhden kerta- annoksen.
Rokote annetaan injektiona vauvoille reisilihakseen ja pienille lapsille olkavarren lihakseen.
Miten Prevenar vaikuttaa?
Rokotteet vaikuttavat ” opettamalla ” immuunijärjestelmää (kehon luonnollista puolustautumista) puolustautumaan sairautta vastaan.
Kun ihmiselle annetaan rokotetta, immuunijärjestelmä tunnistaa rokotteen sisältämän bakteerin ” vieraaksi ” ja tuottaa vasta- aineita sitä vastaan.
Kun immuunijärjestelmä altistetaan bakteerille uudelleen, se pystyy tuottamaan vasta- aineita nopeammin.
Tämä auttaa suojautumaan sairautta vastaan.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) E- mail: mail@ emea. europa. eu http: // www. emea. europa. eu
© European Medicines Agency, 2007.
Reproduction is authorised provided the source is acknowledged.
Prevenar sisältää pieniä määriä polysakkarideja (eräs sokerityyppi), jotka on eristetty S. pneumoniae - bakteeria ympäröivästä kapselista.
Nämä polysakkaridit on puhdistettu ja sitten yhdistetty kantajaan, jotta immuunijärjestelmä tunnistaa ne paremmin.
Rokote on myös ” kiinnitetty ” alumiiniyhdisteeseen paremman vasteen stimuloimiseksi.
Prevenar sisältää erityyppisiä S. pneumoniae (serotyyppien 4, 6B, 9V, 14, 18C, 19F ja 23F) - polysakkarideja.
Euroopassa arvioidaan, että nämä serotyypit aiheuttavat 54– 84 prosenttia vauvojen ja alle kaksivuotiaiden lasten invasiivisista infektioista (kehoon levinneistä infektioista) ja 62 – 83 prosenttia 2– 5- vuotiaiden lasten invasiivisista infektioista.
Miten Prevenaria on tutkittu?
Prevenarin tehokkuutta S. pneumoniae - bakteerin aiheuttaman invasiivisen sairauden estämisessä on tutkittu melkein 38 000 vauvalla.
Heistä puolet sai Prevenaria ja puolet toista rokotetta, joka ei ole tehokas S. pneumoniae - bakteeria vastaan.
Prevenaria annettiin 2, 4, 6 ja 12– 15 kuukauden iässä.
Tutkimuksessa mitattiin niiden lasten lukumäärä, jotka saivat 3, 5 vuoden tutkimusaikana S. pneumoniae - bakteerin aiheuttaman sairauden.
Lisätutkimuksissa tarkasteltiin Prevenarin tehokkuutta ja turvallisuutta vanhemmilla vauvoilla ja lapsilla sekä vasta- aineiden kehittymistä vauvoilla kahden annoksen immunisointiohjelman ja tehosterokotteen jälkeen.
Mitä hyötyä Prevenarista on havaittu tutkimuksissa?
Prevenar oli tehokas S. pneumoniae - bakteerin aiheuttaman invasiivisen sairauden estämisessä.
Päätutkimuksessa todettiin vertailurokotetta saaneilla lapsilla 49 infektiotapausta, jotka aiheutuivat S. pneumoniaen serotyypeistä 4, 6B, 9V, 14, 18C, 19F ja 23F, ja kolme tapausta vauvoilla, jotka oli rokotettu Prevenarilla.
Lisätutkimukset osoittivat, että Prevenar oli turvallinen ja tehokas viisivuotiailla ja sitä nuoremmilla lapsilla.
Vauvoilla kahden annoksen immunisointiohjelma johti vasta- aineiden kehittymiseen S. pneumoniae - bakteeria vastaan, mutta vähäisemmässä määrin kuin kolmen annoksen ohjelma.
Lääkevalmistekomitea katsoi kuitenkin olevan epätodennäköistä, että tämä aiheuttaisi eroa suojassa S. pneumoniae - infektiota vastaan tehosterokotteen jälkeen, kun Prevenaria käytetään rutiini - immunisointiohjelmassa, jossa kaikki vauvat rokotetaan.
Mitä riskejä Prevenariin liittyy?
Yleisimmät Prevenarilla todetut haittavaikutukset (useammalla kuin yhdellä potilaalla kymmenestä) ovat oksentelu, ripuli, vähentynyt ruokahalu, injektiokohdan reaktiot (punotus, kovettuma, turvotus tai kipu), kuume, ärtyneisyys, uneliaisuus ja levoton uni.
Pakkausselosteessa on luettelo kaikista Prevenarin ilmoitetuista haittavaikutuksista.
Lapsille, jotka voivat olla yliherkkiä (allergisia) Streptococcus- rokotteelle, lääkkeen jollekin muulle ainesosalle tai difteriatoksoidille (heikennetty toksiini difteriaa aiheuttavasta bakteerista), ei pidä antaa Prevenaria.
Jos Prevenaria käytetään keskosella, vauvalla on apnean riski (lyhyet hengityskatkot), mikä pätee kaikkiin rokotteisiin.
Tällöin vauvan hengitystä tulee seurata kolmen päivän ajan rokottamisen jälkeen.
Miksi Prevenar on hyväksytty?
Lääkevalmistekomitea (CHMP) katsoi, että Prevenarin hyödyt ovat sen riskejä suuremmat aktiivisessa immunisaatiossa S. pneumoniaen serotyyppien 4, 6B, 9V, 14, 18C, 19F ja 23F aiheuttamia sairauksia vastaan (mukaan lukien sepsis eli ” verenmyrkytys ”, aivokalvontulehdus, keuhkokuume, bakteremia ja akuutti otitis media) 2 kuukauden – 5 vuoden ikäisillä lapsilla.
CHMP suositteli myyntiluvan myöntämistä Prevenarille.
Muita tietoja Prevenarista:
Euroopan komissio myönsi Wyeth Lederle Vaccines S. A. - yhtiölle koko Euroopan unionin alueella voimassa olevan myyntiluvan Prevenaria varten 2. helmikuuta 2001.
Myyntilupa uusittiin 2. helmikuuta 2006.
Prevenaria koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 02- 2008.
2/ 2
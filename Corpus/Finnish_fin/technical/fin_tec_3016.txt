# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
AVAMYS 27, 5 mikrogrammaa/ suihke nenäsumute, suspensio
2.
VAIKUTTAVAT AINEET JA NIIDEN MÄÄRÄT
Yksi suihkeen laukaisu vapauttaa 27, 5 mikrogrammaa flutikasonifuroaattia.
Täydellinen apuaineluettelo, ks. kohta 6. 1.
3.
LÄÄKEMUOTO
Nenäsumute, suspensio.
Valkoinen suspensio.
4.
KLIINISET TIEDOT
4. 1 Käyttöaiheet
Aikuiset, nuoret (yli 12- vuotiaat) ja lapset (6- 11 vuotta)
Avamys on tarkoitettu: • allergisen nuhan oireiden hoitoon.
4. 2 Annostus ja antotapa
Flutikasonifuroaatti on tarkoitettu vain intranasaaliseen käyttöön.
Valmisteen säännöllistä käyttöä suositellaan täyden terapeuttisen hyödyn saavuttamiseksi.
Vaikutuksen on havaittu alkaneen jo kahdeksan tunnin kuluttua lääkityksen aloittamisesta.
Kuitenkin saattaa kestää useita hoitopäiviä ennen kuin täysi teho saavutetaan.
Potilaalle tulee kertoa, että oireet helpottuvat jatkuvalla säännöllisellä käytöllä (ks. kohta 5. 1).
Hoidon kesto tulee rajoittaa aikavälille, joka vastaa allergeenialtistusta.
Aikuiset ja nuoret (yli 12- vuotiaat) Suositeltu aloitusannos on kaksi suihketta (27, 5 mikrogrammaa flutikasonifuroaattia suihkeessa) kumpaankin sieraimeen kerran päivässä (kokonaisvuorokausiannos 110 mikrogrammaa).
Kun oireet on saatu riittävästi hallintaan, yhteen suihkeeseen kumpaankin sieraimeen (kokonaisvuorokausiannos 55 mikrogrammaa) pienennetty annos saattaa riittää ylläpitoon.
Lapset (6- 11- vuotiaat) Suositeltu aloitusannos on yksi suihke (27, 5 mikrogrammaa flutikasonifuroaattia suihkeessa) kumpaankin sieraimeen kerran päivässä (kokonaisvuorokausiannos 55 mikrogrammaa).
Potilaille, jotka eivät saa riittävää vastetta annoksella yksi suihke kumpaankin sieraimeen kerran päivässä (kokonaisvuorokausiannos 55 mikrogrammaa), voidaan antaa kaksi suihketta kumpaankin sieraimeen kerran päivässä (kokonaisvuorokausiannos 110 mikrogrammaa).
Kun oireet on saatu riittävästi hallintaan, suositellaan annoksen pienentämistä yhteen suihkeeseen kumpaankin sieraimeen kerran päivässä (kokonaisvuorokausiannos 55 mikrogrammaa).
Alle 6- vuotiaat lapset: kokemusta käytöstä alle 6- vuotiaille lapsille on rajoitetusti (ks. kohta 5. 1 ja 5. 2).
Turvallisuutta ja tehoa ei ole osoitettu kunnolla tässä ryhmässä.
2 Iäkkäät potilaat: annosta ei tarvitse muuttaa näille potilaille (ks. kohta 5. 2).
Potilaat, joilla on munuaisten toiminnanvajaus: annosta ei tarvitse muuttaa näille potilaille (ks. kohta 5. 2).
Potilaat, joilla on maksan toiminnanvajaus: annosta ei tarvitse muuttaa potilaille, joilla on lievä tai kohtalainen maksan toiminnanvajaus.
Potilaista, joilla on vaikea maksan toiminnanvajaus, ei ole tietoja (ks. kohdat 4. 4. ja 5. 2).
Nenäsumutinta on ravistettava ennen käyttöä.
Nenäsumutin saatetaan käyttökuntoon pitämällä sumutin pystysuorassa ja painamalla annospainiketta noin kuusi kertaa (kunnes saadaan tasainen suihke).
Nenäsumutin on tarpeen saattaa uudelleen käyttökuntoon (noin kuusi suihketta kunnes saadaan tasainen suihke) vain silloin, jos korkki on ollut auki viiden päivän ajan, tai nenäsumutinta ei ole käytetty yli 30 päivään.
Sumutin on puhdistettava ja sen korkki suljettava jokaisen käyttökerran jälkeen.
4. 3 Vasta- aiheet
Yliherkkyys vaikuttavalle aineelle tai apuaineille.
4. 4 Varoitukset ja käyttöön liittyvät varotoimet
Flutikasonifuroaatti käy läpi laajan ensikierron metabolian.
Sen vuoksi systeeminen altistuminen nenään annetulle flutikasonifuroaatille on todennäköisesti suurempaa jos potilaalla on vaikea maksasairaus.
Tämä saattaa johtaa systeemisten haittavaikutusten lisääntymiseen (ks. kohdat 4. 2 ja 5. 2).
Hoidettaessa näitä potilaita on noudatettava varovaisuutta.
Ritonaviiri Ritonaviirin samanaikaista käyttöä ei suositella, koska systeemisen altistumisenriski flutikasonifuroaatille lisääntyy (ks. kohta 4. 5).
Nenäkortikosteroidit saattavat aiheuttaa systeemisia vaikutuksia erityisesti käytettäessä suuria annoksia pitkäaikaisesti.
Nämä vaikutukset vaihtelevat potilaasta toiseen ja kortikosteroidista toiseen (ks. kohta 5. 2).
Suositeltuja suurempien annosten käyttö saattaa johtaa kliinisesti merkitsevään lisämunuaiskuoren suppressioon.
Jos näyttää siltä, että on käytetty suositeltuja suurempia annoksia, tulisi harkita systeemistä kortikosteroidilääkitystä rasituksen tai elektiivisen kirurgisen toimenpiteen yhteydessä.
Kun aikuiset, nuoret ja lapset käyttivät flutikasonifuroaattiannosta 110 mikrogrammaa kerran päivässä, ei hypotalamus- aivolisäke- lisämunuaisakselin (HPA) suppressiota ilmennyt.
Nenään annetun flutikasonifuroaatin annosta tulee vähentää kuitenkin pienimpään tehokkaaseen nuhan oireita hillitsevään ylläpitoannokseen.
Kuten kaikkien nenäkortikosteroidien käytön yhteydessä kortikosteroidien systeeminen kokonaiskuormitus tulee ottaa huomioon määrättäessä muuta kortikosteroidihoitoa samanaikaisesti.
Pituuskasvun hidastumista on raportoitu ilmenneen lapsille, jotka ovat saaneet nenäkortikosteroideja suositusten mukaisina annoksina.
On suositeltavaa, että pitkäaikaista intranasaalista kortikosteroidihoitoa saavan lapsen pituuskasvua seurataan säännöllisesti.
Jos pituuskasvu hidastuu, hoito tulee arvioida uudelleen pyrkien mahdollisuuksien mukaan vähentämään kortikosteroidiannosta pienimpään tehokkaaseen ylläpitoannokseen.
Lisäksi on harkittava potilaan lähettämistä lastentautien erikoislääkärin hoitoon (ks. kohta 5. 1).
Jos on jokin syy epäillä lisämunuaiskuoren toiminnan heikkenemistä, on seurattava huolellisesti potilaita, jotka siirtyvät systeemisestä steroidihoidosta flutikasonifuroaattihoitoon.
Avamys sisältää bentsalkoniumkloridia.
Se saattaa aiheuttaa nenän limakalvon ärsytystä.
3 4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Flutikasonifuroaatti poistuu elimistöstä nopeasti sytokromi P450 3A4: n välittämän voimakkaan ensikierron metabolian vuoksi.
Perustuen tietoon toisesta glukokortikoidista (flutikasonipropionaatti), joka metaboloituu CYP3A4: n vaikutuksesta, ritonaviiriä ei suositella käytettäväksi samanaikaisesti flutikasonifuroaatin kanssa, koska systeemisen altistumisenriski flutikasonifuroaatille lisääntyy.
Varovaisuutta suositellaan annettaessa flutikasonifuroaattia yhdessä voimakkaiden CYP3A4: n - estäjien kanssa, sillä lisääntynyttä systeemistä altistumista ei voida sulkea pois.
Interaktiotutkimuksessa, jossa flutikasonifuroaattia annettiin nenään yhdessä voimakkaan CYP3A4: n - estäjän ketokonatsolin kanssa, ketokonatsoliryhmässä oli enemmän tutkimuspotilaita, joiden flutikasonifuroaattipitoisuudet olivat mitattavissa (kuudella 20 tutkimuspotilaasta) kuin lumeryhmän tutkimuspotilaiden (yksi tutkimuspotilas 20: stä).
Tämä pieni altistumisen lisääntyminen ei johtanut tilastollisesti merkitsevään eroon näiden kahden ryhmän välillä seerumin kortisolipitoisuuksissa 24 tunnin aikana (ks. kohta 4. 4).
Tiedot entsyymi- induktiosta ja - inhibitiosta viittaavat siihen, että ei ole teoreettista perustetta odottaa metabolisia yhteisvaikutuksia flutikasonifuroaatin ja muiden sytokromi P450: n välityksellä metaboloituvien lääkeaineiden välillä kliinisillä intranasaalisilla annoksilla.
Siksi kliinisiä tutkimuksia flutikasonifuroaatin ja muiden lääkeaineiden yhteisvaikutusten selvittämiseksi ei ole tehty.
4. 6 Raskaus ja imetys
Ei ole tarkkoja tietoja flutikasonifuroaatin käytöstä raskaana oleville naisille.
Eläinkokeissa glukokortikosteroidien on osoitettu aiheuttavan epämuodostumia, kuten suulakihalkiota ja kohdunsisäisen kasvun hidastumista.
Tällä ei ole todennäköisesti merkitystä ihmisille ottaen huomioon suositellut nenän kautta annetut annokset, jotka johtavat vähäiseen systeemiseen altistumiseen (ks. kohta 5. 2).
Flutikasonifuroaattia tulee käyttää raskauden aikana vain, kun hoidosta koituvat hyödyt äidille ovat suurempia kuin mahdollinen sikiölle tai lapselle aiheutuva vaara.
Ei tiedetä, erittyykö nenän limakalvoille annettu flutikasonifuroaatti äidinmaitoon.
Flutikasonifuroaatin antamista imettäville äideille tulee harkita vain, kun odotettavissa oleva hyöty äidille on suurempi kuin lapselle mahdollisti aiheutuva riski.
4. 7 Vaikutus ajokykyyn ja koneiden käyttökykyyn
Tutkimuksia valmisteen vaikutuksesta ajokykyyn tai kykyyn käyttää koneita ei ole tehty, koska flutikasonifuroaatin ei odoteta vaikuttavan näihin toimintoihin.
4. 8 Haittavaikutukset
Haittavaikutusten ilmaantuvuudet määritettiin suurten kliinisten tutkimusten tietojen perusteella.
Haittavaikutukset on esitetty kussakin yleisyysluokassa haittavaikutuksen vakavuuden mukaan alenevassa järjestyksessä: hyvin yleiset ≥1/ 10; yleiset ≥1/ 100, < 1/ 10; melko harvinainen ≥1/ 1000, < 1/ 100; harvinainen ≥1/ 10000, < 1/ 1000; hyvin harvinainen < 1/ 10000.
Hengityselimet, rintakehä ja välikarsina Hyvin yleiset Yleiset
nenäverenvuoto nenän haavaumat
Nenäverenvuoto oli vaikeusasteeltaan yleensä lievää tai kohtalaista.
Aikuisilla ja nuorilla nenäverenvuotoja oli enemmän pitkäaikaisessa käytössä (yli kuusi viikkoa) kuin lyhytaikaisessa käytössä (kuuteen viikkoon asti).
Lapsipotilaille tehdyissä 12 viikkoa kestäneissä kliinisissä 4 tutkimuksissa oli yhtä paljon nenäverenvuotoja potilailla, jotka saivat flutikasonifuroaattia kuin lumelääkettä saaneilla.
4. 9 Yliannostus
Biologisessa hyötyosuustutkimuksessa flutikasonifuroaattia annettiin nenään jopa 2640 mikrogramman vuorokausiannoksina kolmen päivän ajan.
Systeemisia haittavaikutuksia ei havaittu (ks. kohta 5. 2).
Akuutti yliannostus ei todennäköisesti vaadi muuta hoitoa kuin tarkkailun.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä: kortikosteroidit, ATC- koodi:
R01AD12
Flutikasonifuroaatti on synteettinen trifluorinoitu kortikosteroidi, jolla on hyvin suuri affiniteetti glukokortikoidiresptoreihin.
Sillä on voimakas anti- inflammatorinen vaikutus.
Kliininen kokemus Aikuisten ja nuorten kausiluonteinen allerginen nuha Lumelääkkeeseen verrattuna 110 mikrogrammaa flutikasonifuroaatti nenäsumutetta kerran päivässä helpotti merkitsevästi nenäoireita (kuten nuha, nenän tukkoisuus, aivastelu ja nenän kutina) ja silmäoireita (kutina/ kirvely, kyynelvuoto/ vetistys ja silmien punoitus) kaikissa neljässä tutkimuksessa.
Vaikutus säilyi yli 24 tuntia, kun lääkettä otettiin kerran päivässä.
Jo kahdeksan tunnin kuluttua lääkityksen aloittamisesta havaittiin terapeuttista hyötyä.
Lisäparanemista havaittiin useita päiviä.
Kaikissa neljässä tutkimuksessa potilaat kokivat flutikasonifuroaatti- nenäsumutehoidon kokonaisvaikutuksen merkitsevästi paremmaksi ja samaten sairauteen liittyvän elämänlaadun (rhinoconjuctivitis – elämänlaatukysely, RQLQ).
Aikuisten ja nuorten ympärivuotinen allerginen nuha Molemmissa tutkimuksissa 110 mikrogrammaa flutikasonifuroaatti nenäsumutetta kerran päivässä helpotti merkitsevästi nenäoireita ja potilaitten kokema kokonaisvaste hoitoon parani lumelääkkeeseen verrattuna.
Yhdessä tutkimuksessa 110 mikrogrammaa flutikasonifuroaatti nenäsumutetta kerran päivässä helpotti merkitsevästi silmäoireita sekä paransi tuloksia potilaitten sairauteen liittyvässä elämänlaatukyselyssä (RQLQ) lumelääkkeeseen verrattuna.
Vaikutus säilyi yli 24 tuntia, kun lääkettä otettiin kerran päivässä.
Lasten kausiluonteinen ja ympärivuotinen allerginen nuha Annostusohjeet lapsille perustuvat tietoon tehosta, joka on saatu lapsista, joilla on allerginen nuha.
Kausiluonteisen allergisen nuhan hoidossa 110 mikrogrammaa flutikasonifuroaatti nenäsumutetta kerran päivässä oli tehokas.
Flutikasonifuroaatti nenäsumutteen (55 mikrogrammaa kerran päivässä) ja lumelääkkeen välillä ei kuitenkaan havaittu merkitseviä eroja minkään päätetapahtuman suhteen.
Ympärivuotisen allergisen nuhan hoidossa flutikasonifuroaatti nenäsumutteen annoksella 55 mikrogrammaa kerran päivässä saatiin tasaisempi vaikutus kuin annoksella 110 mikrogrammaa kerran päivässä nenään annettuna neljän viikon hoidossa.
Saman tutkimuksen kuuden ja 12 viikon post- hoc- analyysi sekä kuuden viikon kohdalla tehty analyysi vaikutuksesta HPA- akseliin vahvistavat flutikasonifuroaatti nenäsumutteen tehon annoksella 110 mikrogrammaa kerran päivässä.
2- 11- vuotiaille lapsille tehtiin kuusi viikkoa kestänyt tutkimus, jossa arvioitiin flutikasonifuroaatti nenäsumutteen vaikutusta lisämunuaiskuoren toimintaan annoksella 110 mikrogrammaa kerran päivässä.
Lumelääkkeeseen verrattuna merkitsevää vaikutusta seerumin kortisolipitoisuuksiin 24 tunnin aikana ei osoitettu.
5 Tulokset lumekontroloidusta flutikasonifuroaatti nenäsumutteen knemometriatutkimuksesta, jossa annettiin 110 mikrogrammaa flutikasonifuroaattia kerran päivässä, eivät paljastaneet kliinisesti merkityksellisiä vaikutuksia lyhyellä ajalla lasten (6- 11- vuotiaat) säären kasvunopeuteen.
Lasten (alle 6- vuotiaat) kausiluonteinen ja ympärivuotinen allerginen nuha 271 lapselle, iältään 2- 5 vuotta, tehtiin sekä kausiluonteisen että ympärivuotisen allergisen nuhan turvallisuus - ja tehokkuustutkimuksia, joissa 176 lapsipotilasta sai flutikasonifuroaattia.
Turvallisuutta ja tehoa ei ole osoitettu kunnolla tässä ryhmässä.
5. 2 Farmakokinetiikka
Imeytyminen:
Flutikasonifuroaatti imeytyy epätäydellisesti ja käy läpi laajan ensikierron metabolian maksassa ja maha- suolikanavassa.
Siksi systeeminen altistus on hyvin vähäistä.
Nenään annettu 110 mikrogramman annos kerran päivässä johtaa yleensä pitoisuuksiin, joita ei voida mitata plasmasta (< 10 pg/ ml).
Nenään annetun flutikasonifuroaatin absoluuttinen hyötyosuus on 0, 50%, joten 110 mikrogramman suuruisesta annoksesta alle 1 mikrogramma flutikasonifuroaattia olisi systeemisesti käytettävissä (ks. kohta 4. 9).
Jakautuminen:
Flutikasonifuroaatti sitoutuu plasman proteiineihin yli 99%: sti.
Flutikasonifuroaatin jakaantumistilavuus on laaja vakaassa tilassa, keskimäärin 608 l.
Metabolia:
Flutikasonifuroaatti poistuu nopeasti (kokonaisplasmapuhdistuma 58, 7 l/ h) systeemisestä verenkierrosta pääasiassa metaboloitumalla maksan kautta inaktiiviseksi 17β- karboksyylimetaboliitiksi (GW694301X) sytokromi P450 entsyymin CYP3A4 avulla.
Ensisijainen metaboliareitti on S - fluorometyylikarbotionaattiryhmän hydrolyysi, jossa muodostuu 17β- karboksyylihappometaboliitti.
In vivo tutkimukset eivät ole osoittaneet, että furoaattiosan hajoamisen seurauksena muodostuisi flutikasonia.
Eliminaatio:
Suun kautta otettu ja laskimoon annettu lääkeaine eliminoituu pääasiassa ulosteen kautta, mikä osoittaa, että flutikasonifuroaatti ja sen metaboliittit erittyvät sappeen.
Eliminaation puoliintumisaika on keskimäärin 15, 1 h laskimoon annetun annoksen jälkeen.
Virtsaan erittyy noin 1% suun kautta otetusta ja 2% laskimonsisäisestä annoksesta.
Lapset:
Useimmista potilaista flutikasonifuroaattipitoisuus ei ole mitattavissa (< 10 pg/ ml), kun flutikasonifuroaattia annetaan nenään 110 mikrogrammaa kerran päivässä.
Pitoisuudet olivat mitattavalla tasolla 15, 1%: lla lapsipotilaista, joille annettiin 110 mikrogrammaa flutikasonifuroaattia kerran päivässä nenään ja vain 6, 8%: lla lapsipotilaista, joille annettiin 55 mikrogramman annos flutikasonifuroaattia kerran päivässä nenään.
Ei ollut näyttöä siitä, että flutikasofuroaattipitoisuudet nuoremmissa lapsissa (alle 6- vuotiaat) olisivat korkeampia.
Tutkimushenkilöissä, joista pitoisuudet olivat mitattavissa, flutikasonifuroaattipitoisuuksien mediaanit olivat annoksella 55 mikrogrammaa 18, 4 pg/ ml (2- 5- vuotiaat) ja 18, 9 pg/ ml (6- 11- vuotiaat).
Tutkimushenkilöissä, joista pitoisuudet olivat mitattavissa, 110 mikrogramman annoksen mediaanipitoisuudet olivat 14, 3 pg/ ml (2- 5- vuotiaat) ja 14, 4 pg/ ml( 6- 11- vuotiaat).
Arvot olivat yhtä suuria kuin aikuisilta (yli 12- vuotiailta) mitatut.
Niissä aikuisissa tutkimushenkilöissä, joissa oli mitattavat pitoisuudet, mediaanipitoisuudet olivat 15, 4 pg/ ml 55 mikrogramman annoksella ja 110 mikrogramman annoksella 21, 8 pg/ ml
Iäkkäät:
Farmakokineettistä tietoa on vain pienestä joukosta iäkkäitä potilaita (≥ 65- vuotiaat, n=23/ 872, 2, 6%).
Ei saatu näyttöä siitä, että useammissa iäkkäissä potilaissa olisi mittavissa olevat flutikasonifuroaattipitoisuudet kuin nuoremmissa potilaissa.
Munuaisten toiminnanvajaus:
Terveillä vapaaehtoisilla ei ollut virtsassa mitattavissa olevaa määrää flutikasonifuroaattia nenään annetun annoksen jälkeen.
Alle 1% annoksesta erittyy virtsaan.
Siksi munuaisten toiminnanvajauksen ei odoteta vaikuttavan flutikasonifuroaatin farmakokinetiikaan.
6 Maksan toiminnanvajaus:
Nenään annetun flutikasonifuroaatin kinetiikasta ei ole tietoja potilaista, joilla on maksan toiminnanvajaus.
Tutkimuksessa yksittäinen 400 mikrogramman kerta- annos flutikasonifuroaattia suun kautta inhaloituna potilaissa, joilla oli kohtalainen maksan toiminnanvajaus, johti Cmax- arvon (42%) nousuun ja AUC( 0- ∞) (172%) - arvon kasvuun ja kohtuulliseen (keskimäärin 23%) kortisolitason laskuun terveisiin koehenkilöihin verrattuna.
Tämän tutkimuksen perusteella arvioidun keskimääräisen altistumisen ei odoteta johtavan kortisolin supressioon, jos potilaalla on kohtalainen maksan toiminnanvajaus, kun nenään annetaan 110 mikrogrammaa flutikasonifuroaattia.
Siksi kohtalaisen maksan toiminnanvajauksen ei odoteta johtavan kliinisesti merkitykselliseen vaikutukseen normaalilla aikuisten annoksella.
Potilaista, joilla on vaikea maksan vajaatoiminta, ei ole tietoa.
Näiden potilaiden altistuminen flutikasonifuroaatille on todennäköisesti suurempaa.
5. 3 Prekliiniset tiedot turvallisuudesta
Yleisten toksisuustutkimusten löydökset olivat samankaltaisia kuin muista glukokortikodeista havaitut ja ne liittyivät suureen farmakologiseen aktiviteettiin.
Näillä löydöksillä ei ole todennäköisesti merkitystä ihmisille suositelluilla nenään käytettävillä annoksilla, jotka johtavat minimaaliseen systeemiseen altistumiseen.
Flutikasonifuroaatilla ei ole havaittu genotoksista vaikutusta tavanomaisissa genotoksisuustesteissä.
Lisäksi hoitoon liittyvät tuumorit eivät lisääntyneet rotilla ja hiirillä kaksi vuotta kestäneissä inhalaatiotutkimuksissa.
6.
FARMASEUTTISET TIEDOT
6. 1 Apuaineet
Vedetön glukoosi Dispergoituva selluloosa Polysorbaatti 80 Bentsalkoniumkloridi Dinatriumedetaatti Puhdistettu vesi
6. 2 Yhteensopimattomuudet
Ei oleellinen.
6. 3 Kestoaika
3 vuotta Avattu pakkaus:
2 kuukautta.
6. 4 Säilytys
Älä säilytä kylmässä tai ei saa jäätyä.
6. 5 Pakkaustyyppi ja pakkauskoot
Avamys nenäsumute on pääosin luonnonvalkoinen muovinen laite.
Laitteessa on aukko, josta näkyy jäljellä olevan lääkkeen määrä.
Laitteen sivulla on vaaleansininen annospainike.
Laitteessa on sulkimella varustettu suojus.
Nenäsumute suspensio on tyypin I ruskeassa lasipullossa, jossa on annossumutepumppu.
Lääkevalmistetta on saatavana kolmessa pakkauskoossa:
30, 60 ja 120 suihketta.
Kaikkia pakkauskokoja ei välttämättä ole myynnissä.
7 6. 6 Erityiset varotoimet hävittämiselle ja muut käsittelyohjeet
Ei erityisvaatimuksia.
7.
MYYNTILUVAN HALTIJA
Glaxo Group Ltd Greenford, Middlesex, UB6 0NN Iso- Britannia
8.
MYYNTILUVAN NUMERO( T)
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
< {pvm} >
10.
TEKSTIN MUUTTAMISPÄIVÄMÄÄRÄ
{pvm}
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /. >
8 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
9 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Glaxo Operations UK, Ltd (trading as Glaxo Wellcome Operations) Harmire Road Barnard Castle County Durham DL12 8DT
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Reseptilääke.
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Lääketurvatoiminta
Myyntiluvan haltijan on varmistettava, että lääketurvatoimintaa varten on olemassa järjestelmä, joka on esitetty myyntilupahakemuksen Modulin 1. 8. 1. kuvauksessa (versio YM2007/ 00033/ 00), ja että se on toiminnassa ennen kuin valmiste tuodaan markkinoille ja sen ollessa markkinoilla.
Riskinhallintasuunnitelma
Myyntiluvan haltija sitoutuu suorittamaan lääketurvasuunnitelmassa eritellyt tutkimukset ja muut ylimääräiset lääketurvatoimintaan liittyvät toimenpiteet kuten on sovittu myyntilupahakemuksen Modulissa 1. 8. 2. esitetyssä riskinhallintasuunnitelman (RMP) versiossa GM2006/ 00247/ 02 ja myöhemmin CHMP: n kanssa jälkeenpäin sovittavissa RMP - päivityksistä.
CHMP: n ihmisille tarkoitettujen lääkevalmisteiden riskinhallintajärjestelmää koskevien ohjeiden mukaisesti päivitetty RMP tulee jättää samanaikaisesti seuraavan kausittaisen turvallisuuskatsauksen (PSUR) kanssa.
Lisäksi päivitetty RMP tulee jättää • Kun tulee tietoon uutta tietoa, joka voi vaikuttaa tämänhetkiseen turvallisuusarvioon, lääketurvasuunnitelmaan tai riskin minimoimiseksi tarvittaviin toimenpiteisiin • 60 vuorokauden kuluessa tärkeän (lääketurva tai riskin minimointi) merkkipaalun saavuttamisesta • EMEA: n pyynnöstä
10 LIITE III
MYYNTIPÄÄLLYSMERKINNÄT JA PAKKAUSSELOSTE
11 A.
MYYNTIPÄÄLLYSMERKINNÄT
12 ULKOPAKKAUKSESSA ON OLTAVA SEURAAVAT MERKINNÄT
KOTELO
1.
LÄÄKEVALMISTEEN NIMI
Avamys 27, 5 mikrogrammaa/ suihke nenäsumute, suspensio flutikasonifuroaatti
2.
VAIKUTTAVA AINE
Yhdestä suihkeesta vapautuu 27, 5 mikrogrammaa flutikasonifuroaattia.
3.
LUETTELO APUAINEISTA
Sisältää myös: vedetön glukoosi, dispergoituva selluloosa, polysorbaatti 80, bentsalkoniumkloridi, dinatriumedetaatti, puhdistettu vesi.
4.
LÄÄKEMUOTO JA SISÄLLÖN MÄÄRÄ
Nenäsumute, suspensio 1 pullo - 30 suihketta 1 pullo - 60 suihketta 1 pullo - 120 suihketta
5.
ANTOTAPA JA TARVITTAESSA ANTOREITTI (ANTOREITIT)
Ravista hyvin ennen käyttöä.
Lue pakkausseloste ennen käyttöä.
Nenään.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
EXP Avattu pakkaus:
2 kuukautta
9.
ERITYISET SÄILYTYSOLOSUHTEET
13 Älä säilytä kylmässä tai ei saa jäätyä.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Glaxo Group Ltd Greenford, Middlesex, UB6 0NN Iso- Britannia
12.
MYYNTILUVAN NUMERO
EU/ 0/ 00/ 000/ 000
13.
ERÄNUMERO
Lot
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
avamys
14 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT
NENÄSUMUTE/ NENÄSUMUTTIMEN MERKINTÄ
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Avamys 27, 5 mikrogrammaa/ suihke nenäsumute, suspensio flutikasonifuroaatti
2.
ANTOTAPA
Lue pakkausseloste ennen käyttöä.
3.
VIIMEINEN KÄYTTÖPÄIVÄMÄÄRÄ
EXP
4.
ERÄNUMERO
Lot
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
30 suihketta 60 suihketta 120 suihketta
6.
MUUTA
15 B.
PAKKAUSSELOSTE
16 PAKKAUSSELOSTE
Avamys 27, 5 mikrogrammaa/ suihke nenäsumute, suspensio flutikasonifuroaatti
Lue tämä seloste huolellisesti, ennen kuin aloitat lääkkeen ottamisen.
- Säilytä tämä seloste.
Voit tarvita sitä myöhemmin.
- Jos sinulla on lisäkysymyksiä, käänny lääkärisi tai apteekin puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä Avamys on ja mihin sitä käytetään 2.
Ennen kuin käytät Avamysiä 3.
Miten Avamysiä käytetään 4.
Mahdolliset haittavaikutukset 5.
Avamysin säilyttäminen 6.
Muuta tietoa
1.
MITÄ AVAMYS ON JA MIHIN SITÄ KÄYTETÄÄN
Avamys- nenäsumutetta käytetään allergisen nuhan oireiden kuten tukkoisen, vuotavan tai kutiavan nenän, aivastelun sekä vetistävien, kutiavien tai punoittavien silmien hoitoon aikuisille ja vähintään 6 - vuotiaille lapsille.
Allergiset oireet voivat ilmaantua tiettyyn aikaan vuodesta ja voivat johtua heinien tai puiden aiheuttamasta siitepölyallergiasta (heinänuha), tai oireita voi esiintyä ympäri vuoden allergiana eläimille, huonepölylle tai homeelle.
Avamys kuuluu lääkeaineisiin, joita kutsutaan glukokortikoideiksi.
Avamys vähentää allergeenien aiheuttamaa tulehdusta (nuhaa).
2.
ENNEN KUIN KÄYTÄT AVAMYSIÄ
Älä käytä Avamysiä:
Jos olet allerginen (yliherkkä) flutikasonifuroaatille tai Avamysin jollekin muulle aineelle.
Ole erityisen varovainen Avamysin suhteen:
Jos sinulla on maksavaivoja, kerro niistä lääkärillesi tai apteekkiin.
Lääkärisi saattaa muuttaa Avamys - annostasi.
Nenäkortikosteroidien (kuten Avamys) pitkäaikainen käyttö saattaa aiheuttaa lasten kasvun hidastumista.
Lääkärisi tarkistaa lapsesi pituuden säännöllisesti ja määrää lääkettä pienimmän annoksen, jolla oireet pysyvät hallinnassa.
Muiden lääkevalmisteiden samanaikainen otto Kerro lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
On erityisen tärkeää, että kerrot lääkärillesi, jos parhaillaan käytät tai olet äskettäin käyttänyt joitain seuraavista lääkkeistä: • steroidit joko tabletteina tai pistettynä • steroidivoiteet • astmalääkkeet • ritonaviiri, jota käytetään HIV- infektion hoitoon
17
•
ketokonatsoli, jota käytetään sieni- infektioiden hoitoon.
Lääkärisi arvioi voitko käyttää Avamysiä näiden lääkkeiden kanssa.
Raskaus ja imetys Älä käytä Avamysiä, jos olet raskaana tai suunnittelet raskaaksi tuloa ellei lääkärisi toisin määrää.
Älä käytä Avamysiä, jos imetät ellei lääkärisi toisin määrää.
Ajaminen ja koneiden käyttö Avamys ei todennäköisesti vaikuta ajokykyysi tai kykyysi käyttää koneita.
Tärkeää tietoa Avamysin sisältämistä aineista Avamys sisältää bentsalkoniumkloridia.
Joillekin potilaista se voi aiheuttaa nenän sisäpuolen ärsytystä.
Kerro lääkärillesi tai apteekin henkilökunnalle, jos sinulla on epämiellyttäviä tuntemuksia käyttäessäsi sumutetta.
3.
MITEN AVAMYSIÄ KÄYTETÄÄN
Käytä Avamysiä juuri sen verran kuin lääkärisi on määrännyt.
Tarkista lääkäriltäsi tai apteekistasi, mikäli olet epävarma.
Milloin sitä käytetään ja kuinka paljon Avamys suihkutetaan tasaisena sumuna nenään.
Se on lähes mauton.
Avamysiä ei saa käyttää silmiin.
Milloin Avamysiä käytetään • Käytä kerran päivässä. • Käytä samaan aikaan joka päivä.
Näin oireesi pysyvät hallinnassa ympäri vuorokauden.
Kuinka nopeasti Avamys vaikuttaa Jotkut ihmiset tuntevat Avamysin vaikutuksen vasta muutamien päivien kuluttua käytön aloituksesta.
Tavallisesti Avamys on kuitenkin tehokas 8- 24 tunnin kuluessa hoidon aloittamisesta.
Aikuiset ja yli 12- vuotiaat lapset • Tavallinen aloitusannos on 2 suihketta kumpaankin sieraimeen kerran päivässä. • Kun oireet ovat hallinnassa, voit ehkä vähentää annostasi yhteen suihkeeseen kumpaankin sieraimeen kerran päivässä.
Alle 12- vuotiaat lapset • Tavallinen aloitusannos 6- 11- vuotiaille lapsille on 1 suihke kumpaankin sieraimeen kerran päivässä. • Jos oireet ovat hyvin vaikeat, lääkärisi saattaa määrätä 2 suihketta kumpaankin sieraimeen kerran päivässä kunnes oireet ovat hallinnassa.
Tämän jälkeen annosta voidaan mahdollisesti pienentää yhteen suihkeeseen kumpaankin sieraimeen kerran päivässä. • Ei alle 6- vuotiaille lapsille.
Jos käytät enemmän Avamysiä kuin sinun pitäisi Kerro lääkärillesi tai apteekin henkilökunnalle.
Jos unohdat käyttää Avamysiä • Jos unohdat annoksen, ota se kun muistat. • Jos seuraavan annoksen ottamisajankohta on lähellä, odota siihen saakka.
Älä kaksinkertaista annosta korvataksesi unohtamasi annoksen.
18 Jos sinulla on kysymyksiä tämän lääkkeen käytöstä, käänny lääkärisi tai apteekin puoleen.
Miten nenäsumutinta testaan ennen käyttöä Nenäsumutin • Lääke on muovisen kotelon sisällä olevassa lasipullossa. • Lasipullo sisältää 30, 60 tai 120 suihketta. • Muovikotelon sivulla olevasta aukosta voit tarkistaa kuinka paljon lääkettä on jäljellä.
30 suihketta sisältävä pullo ei näytä täydeltä, kun saat sen käyttöösi. • Lääke vapautuu suuttimen kautta, kun sivulla olevaa annospainiketta painetaan voimakkaasti. • Suutin on suojattu poisvedettävällä korkilla.
korkki
suutin annospainike aukko
Nenäsumuttimen testaaminen
b a
Kun käytät nenäsumutinta ensimmäisen kerran, kokeile, että se toimii kunnolla.
Jos olet jättänyt korkin sulkematta tai et ole käyttänyt sumutinta noin kuukauteen, testaa sumuttimen toiminta uudelleen noudattamalla ohjeita 1- 4 alla.
1.
Ravista nenäsumutinta korkin ollessa paikoillaan.
2.
Avaa korkki puristamalla peukalolla ja etusormella kevyesti korkin molemmilta sivuilta.
Vedä korkki irti - katso kuva a.
3.
Pidä nenäsumutin pystysuorassa, osoita suutin poispäin itsestäsi ja paina voimakkaasti sivulla olevasta annospainikkeesta vähintään kuusi kertaa, jotta saat tasaisen suihkeen ilmaan – katso kuva b.
4.
Nenäsumutin on nyt valmis käytettäväksi.
Jos pudotat nenäsumuttimen, tarkista vahingot ja testaa sumutin uudelleen (vaiheet 1- 4 yllä).
Jos sumutin on vahingoittunut, jos suihke ei ole tasainen (esim. nestesuihku) tai jos sumutteen käytössä on ongelmia, palauta se apteekkiin.
19 Nenäsumuttimen käyttäminen
c d
Niistä nenäsi puhdistaaksesi sieraimesi.
Ravista sumutinta kevyesti ennen jokaista käyttökertaa.
1.
Taivuta päätäsi hieman eteenpäin.
2.
Pidä nenäsumutin pystysuorassa ja aseta suutin huolellisesti toiseen sieraimeen – katso kuva c.
3.
Kohdista suuttimen pää sieraimen ulkolaitaa kohden, poispäin nenänselän keskipisteestä.
Tämä auttaa lääkkeen kulkeutumista oikeaan kohtaan nenässä.
4.
Hengitä sisään nenän kautta, paina painiketta voimakkaasti yhden kerran sumuttaaksesi lääkkeen nenääsi - katso kuva d.
Huolehdi siitä ettei lääkettä joudu silmiisi.
Jos näin tapahtuu, huuhtele silmäsi vedellä.
5.
Ota suutin sieraimesta ja hengitä ulos suun kautta.
6.
Toista vaiheet 1- 5 toista sierainta varten.
7.
Jos lääkärisi on määrännyt sinulle kaksi suihketta sieraimeen, toista kaikki kuusi yllä esitettyä vaihetta.
Nenäsumuttimen puhdistaminen
e f
1.
Pyyhi suutin ja korkki sisäpuolelta jokaisen käyttökerran jälkeen – katso kuvat e ja f.
Älä käytä vettä puhdistamiseen.
Pyyhi puhtaalla, kuivalla paperiliinalla.
Jos sumute tukkeutuu, älä yritä avata suutinta neulalla tai terävällä esineellä, koska tämä rikkoo sumutusmekanismin: palauta se apteekkiin.
2.
Sulje korkki aina kun lopetat sumuttimen käytön, jotta sumutin ei pölyyntyisi.
Jos käytät enemmän Avamysiä kuin sinun pitäisi Kerro lääkärillesi tai apteekin henkilökunnalle.
Jos unohdat käyttää Avamysiä • Jos unohdat annoksen, ota se kun muistat. • Jos seuraavan annoksen ottamisajankohta on lähellä, odota siihen saakka.
Älä kaksinkertaista annosta korvataksesi unohtamasi annoksen.
20 4.
MAHDOLLISET HAITTAVAIKUTUKSET
Kuten kaikki lääkkeet, Avamyskin voi aiheuttaa haittavaikutuksia.
Kaikki eivät kuitenkaan niitä saa.
Mahdolliset haittavaikutukset on listattu alle.
Hyvin yleiset haittavaikutukset (Useampi kuin yksi kymmenestä voi saada näitä.) • Nenäverenvuodot (yleensä vähäisiä), erityisesti silloin, jos käytät Avamysiä yli kuuden viikon ajan yhtäjaksoisesti.
Yleiset haittavaikutukset (Vähemmän kuin yksi kymmenestä tai useampi kuin yksi sadasta voi saada näitä.) • nenän sisäpuolen ärsytys tai kipu.
Niistäessäsi nenästä voi tulla verijuovia nenäliinaan.
Tämä saattaa johtua nenän limakalvon haavaumista.
Jos havaitset haittavaikutuksia Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai apteekkiin.
5.
AVAMYSIN SÄILYTTÄMINEN
Ei lasten ulottuville eikä näkyville.
Älä käytä pakkauksessa mainitun viimeisen käyttöpäivämäärän jälkeen.
Viimeinen käyttöpäivämäärä tarkoittaa kuukauden viimeistä päivää.
Avamys- nenäsumute tulee käyttää 2 kuukauden kuluessa avaamisesta.
Älä säilytä kylmässä.
Ei saa jäätyä.
Lääkkeitä ei tule heittää viemäriin eikä hävittää talousjätteiden mukana.
Käyttämättömien lääkkeiden hävittämisestä kysy apteekista.
Näin menetelllen suojelet luontoa.
6.
MUUTA TIETOA
Mitä Avamys sisältää Vaikuttava aine on flutikasonifuroaatti.
Yhdestä suihkeesta vapautuu 27, 5 mikrogrammaa flutikasonifuroaattia.
Muut aineet ovat vedetön glukoosi, dispergoituva selluloosa, polysorbaatti 80, bentsalkoniumkloridi, dinatriumedetaatti, puhdistettu vesi.
Lääkevalmisteen kuvaus ja pakkauskoot Lääkevalmiste on valkoinen nenäsumute suspensio ruskeassa lasipullossa, jossa on pumppu.
Pullo on luonnonvalkoisessa muovikotelossa, jossa on vaaleansininen korkki ja sivussa annospainike.
Kotelossa on aukko, josta voi nähdä pullon sisällön.
Avamysiä on saatavana 30, 60 ja 120 annoksen pakkauksissa.
Myyntiluvan haltija Myyntilupa:
Glaxo Group Ltd Greenford, Middlesex UB6 0NN Iso- Britannia
Valmistaja:
Glaxo Operations UK, Ltd (trading as Glaxo Wellcome Operations) Harmire Road Barnard Castle
21 County Durham DL12 8DT Iso- Britannia
Lisätietoja tästä lääkevalmisteesta antaa myyntiluvan haltijan paikallinen edustaja:
België/ Belgique/ Belgien GlaxoSmithKline s. a. / n. v.
Tél/ Tel: + 32 (0) 2 656 21 11
Luxembourg/ Luxemburg GlaxoSmithKline s. a. / n. v.
Belgique/ Belgien Tél/ Tel: + 32 (0) 2 656 21 11
България ГлаксоСмитКлайн ЕООД Teл.: + 359 2 953 10 34
Magyarország GlaxoSmithKline Kft.
Tel.: + 36 1 225 5300
Česká republika GlaxoSmithKline s. r. o.
Tel: + 420 222 001 111 gsk. czmail@ gsk. com
Malta GlaxoSmithKline Malta Tel: + 356 21 238131
Danmark GlaxoSmithKline Pharma A/ S Tlf: + 45 36 35 91 00 info@ glaxosmithkline. dk
Nederland GlaxoSmithKline BV Tel: + 31 (0) 30 6938100 nlinfo@ gsk. com
Deutschland GlaxoSmithKline GmbH & Co.
KG Tel.: + 49 (0) 89 36044 8701 produkt. info@ gsk. com
Norge GlaxoSmithKline AS Tlf: + 47 22 70 20 00 firmapost@ gsk. no
Eesti GlaxoSmithKline Eesti OÜ Tel: + 372 6676 900 estonia@ gsk. com
Österreich GlaxoSmithKline Pharma GmbH Tel: + 43 (0) 1 97075 0 at. info@ gsk. com
Ελλάδα GlaxoSmithKline A. E. B. E.
Τηλ: + 30 210 68 82 100
Polska GSK Commercial Sp. z o. o.
Tel.: + 48 (0) 22 576 9000
España GlaxoSmithKline, S. A.
Tel: + 34 902 202 700 es- ci@ gsk. com
Portugal GlaxoSmithKline – Produtos Farmacêuticos, Lda.
Tel: + 351 21 412 95 00 FI. PT@ gsk. com
France Laboratoire GlaxoSmithKline Tél.: + 33 (0) 1 39 17 84 44 diam@ gsk. com
România GlaxoSmithKline (GSK) S. R. L.
Tel: + 4021 3028 208
Ireland GlaxoSmithKline (Ireland) Limited Tel: + 353 (0) 1 4955000
Slovenija GlaxoSmithKline d. o. o.
Tel: + 386 (0) 1 280 25 00 medical. x. si@ gsk. com
Ísland GlaxoSmithKline ehf.
Sími: + 354 530 3700
22
Slovenská republika GlaxoSmithKline Slovakia s. r. o.
Tel: + 421 (0) 2 48 26 11 11
recepcia. sk@ gsk. com
Italia GlaxoSmithKline S. p. A.
Tel: + 39 (0) 45 9218 111
Suomi/ Finland GlaxoSmithKline Oy Puh/ Tel: + 358 (0) 10 30 30 30 Finland. tuoteinfo@ gsk. com
Κύπρος GlaxoSmithKline Cyprus Ltd Τηλ: + 357 22 89 95 01
Sverige GlaxoSmithKline AB Tel: + 46 (0) 8 638 93 00 info. produkt@ gsk. com
Latvija GlaxoSmithKline Latvia SIA Tel: + 371 7312687 lv- epasts@ gsk. com
United Kingdom GlaxoSmithKline UK Tel: + 44 (0) 800 221441 customercontactuk@ gsk. com
Lietuva GlaxoSmithKline Lietuva UAB Tel: + 370 5 264 90 00 info. lt@ gsk. com
Tämä seloste on hyväksytty viimeksi {pvm} Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
23
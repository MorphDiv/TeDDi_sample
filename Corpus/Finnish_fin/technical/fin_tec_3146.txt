# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 480
EUROOPAN JULKINEN ARVIOINTIKERTOMUS (EPAR)
XAGRID
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Xagrid on?
Xagrid on valkoinen kapselinmuotoinen lääkevalmiste, joka sisältää 0, 5 mg vaikuttavaa ainetta anagrelidia.
Mihin Xagridia käytetään?
Xagridia käytetään verihiutaleiden (pieniä hyytymiseen liittyviä verihiukkasia) määrän vähentämiseen essentiaalista trombosytemiaa (sairaus, jossa veressä on liikaa verihiutaleita) sairastavilla potilailla.
Xagridia käytetään, kun potilailla ei ilmene vastetta käytössä olevaan hoitoon tai se ei sovi potilaalle, ja kun potilaat ovat riskiryhmässä ikänsä (yli 60 vuotta), erittäin korkean verihiutalemäärän tai aiempien hyytymisongelmien vuoksi.
Koska essentiaalista trombosytemiaa sairastavia potilaita on vähän, tämä sairaus on harvinainen ja Xagrid määriteltiin harvinaislääkkeeksi (harvinaisissa sairauksissa käytettävä lääke) 29. joulukuuta 2000.
Lääkevalmistetta saa vain lääkemääräyksellä.
Miten Xagridia käytetään?
Xagrid- hoito tulee aloittaa vain essentiaalisen trombosytemian hoitoon perehtyneen lääkärin määräyksestä.
Suositeltu Xagrid- hoidon aloitusannos on 1 mg/ vuorokausi suun kautta (yksi kapseli kahdesti vuorokaudessa).
Annosta muutetaan yhden viikon hoidon jälkeen: annosta voidaan suurentaa 0, 5 mg/ vuorokausi viikkoa kohden.
Suositeltu yksittäinen enimmäisannos on 2, 5 mg.
Tavoitteena on saavuttaa verihiutalemäärä, joka on alle 600 miljoonaa verihiutaletta/ ml, ihanteellisesti 150 – 400 miljoonaa/ ml.
Tuloksia havaitaan yleensä kahden tai kolmen viikon kuluessa hoidon aloittamisesta.
Miten Xagrid vaikuttaa?
Essentiaalinen trombosytemia (ET) on sairaus, jossa luuydin tuottaa liikaa verihiutaleita.
Tämä aiheuttaa potilaalle verihyytymien muodostumista tai verenvuoto- ongelmien vaaran.
Xagridin vaikuttava aine anagrelidi estää megakaryosyyttien (verihiutaleita tuottavien luuydinsolujen) kehittymisen ja kasvamisen ja vähentää siten verihiutaleiden määrää.
Tästä on apua ET- potilaille.
Miten Xagridia on tutkittu?
Xagridin vaikutuksia testattiin koemalleissa ennen kuin kokeita tehtiin ihmisillä.
Yhtiö esitti myös tietoja julkaistuista artikkeleista.
Xagridin tehoa on tutkittu neljässä kliinisessä tutkimuksessa, joihin osallistui useita eri myeloproliferatiivisia tauteja (tauteja, joissa luuydin tuottaa liikaa soluja) sairastavia potilaita.
Tutkimuksiin osallistui lähes 3 000 essentiaalista trombosytemiaa sairastavaa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged potilasta.
Kahdessa tutkimuksessa Xagridia käytettiin erityiskäyttöohjelmassa (ohjelma, jonka kautta lääkärit voivat pyytää lääkevalmistetta potilaalleen ennen kuin lääkevalmiste on täysin hyväksytty).
Xagridia ei verrattu muihin lääkevalmisteisiin.
Potilaille annettiin Xagrid- hoitoa enimmillään 5 vuoden ajan.
Pääasiallinen tehon mittari (täydellinen vaste) oli verihiutaleiden määrän väheneminen vähintään 50% hoidon alusta lukien niin, että määrä oli alle 600 miljoonaa/ ml.
Mitä hyötyä Xagridista on havaittu tutkimuksissa?
Xagrid vaikutti verihiutaleiden määrää vähentävästi.
Suurimmassa tutkimuksessa täydellinen vaste hoitoon havaittiin 628 potilaalla 934: stä (67, 2%) Xagrid- hoitoa saaneesta ET- potilaasta.
Prosenttiosuus oli 66, 2% tarkasteltaessa erityisesti potilaita, joille muut hoidot eivät sopineet tai joilla ei havaittu vastetta muihin hoitoihin.
Hyytymis - ja vuototapahtumien määrä väheni tutkimusten aikana, mutta tämän hyötyä ei pystytty osoittamaan vakuuttavasti.
Mitä riskejä Xagridiin liittyy?
Yleisimpiä ilmoitettuja sivuvaikutuksia olivat päänsärky (14%: lla potilaista), sydämentykytys (voimakas sydämensyke, joka voi olla nopea tai epäsäännöllinen, 9%), nesteen kertyminen (6%), pahoinvointi (6%) ja ripuli (5%).
Pakkausselosteessa on luettelo kaikista Xagridin ilmoitetuista sivuvaikutuksista.
Xagridia ei tule antaa potilaille, jotka ovat yliherkkiä (allergisia) anagrelidille tai Xagridin muille valmistusaineille.
Xagridia ei tule antaa potilaille, joilla on keskivaikea tai vaikea maksasairaus tai munuaissairaus.
Miksi Xagrid on hyväksytty?
Lääkevalmistekomitea (CHMP) päätti, että Xagridin on osoitettu olevan tehokas ET- potilaiden verihiutalemäärien vähentämisessä.
Komitea päätti, että Xagridin hyödyt ovat sen riskejä suuremmat riskiryhmään kuuluvien essentiaalista trombosytemiaa sairastavien potilaiden toissijaisena hoitona.
Komitea suosittelee, että Xagridille annetaan myyntilupa.
Xagrid on saanut niin kutsutun ehdollisen myyntiluvan.
Tämä tarkoittaa, että sairauden harvinaisuuden vuoksi Xagridista ei ole saatu täydellisiä tietoja.
Euroopan lääkevirasto (EMEA) arvioi vuosittain uudet tiedot ja tarvittaessa päivittää yhteenvedon.
Mitä tietoja Xagridista odotetaan vielä saatavan?
Xagridia markkinoiva yritys tekee lisätutkimuksia, joissa tutkitaan erityisesti Xagridin tehoa verrattuna hydroksiurean (toinen ET: n hoitoon käytettävä lääkevalmiste) tehoon, Xagridin käyttöä raskauden aikana sekä lääkevalmisteen imeytymistapaa nuorilla ja ikääntyneillä potilailla.
Yritys toimittaa lääkevalmistekomitealle myös tietoja lääkevalmisteen tehoa koskevista julkaistuista tiedoista.
Muita tietoja Xagridista:
Euroopan komissio myönsi Shire Pharmaceutical Contracts Limited - yhtiölle koko Euroopan unionin alueella voimassa olevan myyntiluvan Xagridia varten 16. marraskuuta 2004.
Tämä yhteenveto on päivitetty viimeksi 11- 2006.
©EMEA 2006
2/ 2
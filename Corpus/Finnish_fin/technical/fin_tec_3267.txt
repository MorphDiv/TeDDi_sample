# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 833
EUROOPAN JULKINEN ARVIOINTIKERTOMUS (EPAR)
EFFENTORA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Effentora on?
Effentora on lääke, joka sisältää vaikuttavana aineena fentanyyliä.
Sitä on saatavina liukotabletteina (suussa liukenevat tabletit), jotka sisältävät 100, 200, 400, 600 tai 800 mikrogrammaa fentanyyliä.
Mihin Effentoraa käytetään?
Effentoraa käytetään ns. läpimurtokivun hoitoon syöpää sairastavilla aikuisilla, jotka käyttävät jo opioideja (kipulääkkeiden ryhmä, johon kuuluvat morfiini ja fentanyyli) pitkäaikaisen syöpäkivun hallintaan.
Läpimurtokipu tarkoittaa kivun tilapäistä pahenemista kipulääkityksestä huolimatta.
Lääkevalmistetta saa vain lääkemääräyksellä.
Miten Effentoraa käytetään?
Effentora- hoito tulee aloittaa ja sen tulee jatkua sellaisen lääkärin valvonnassa, jolla on kokemusta syöpäpotilaiden opioidihoidosta.
Effentoraa otetaan läpimurtokipujakson alussa.
Tabletit on poistettava pakkauksesta välittömästi ennen kuin ne asetetaan ikenen ja posken väliin suun takaosaan.
Tabletit liukenevat yleensä 14 - 25 minuutissa vapauttaen vaikuttavan aineen, joka imeytyy suoraan verenkiertoon.
30 minuutin kuluttua mahdollisesti jäljellä olevat tabletin osat voidaan nielaista vesilasillisen kanssa.
Tabletteja ei pidä rikkoa tai murskata eikä niitä saa imeä, pureskella tai nielaista kokonaisena.
Potilaiden ei tule syödä tai juoda tabletin ollessa suussa.
Kun potilas alkaa käyttää Effentoraa, lääkärin on määritettävä sopiva yksilöllinen annos, joka lievittää riittävästi potilaan kipua mutta aiheuttaa vähän sivuvaikutuksia.
Tavallinen aloitusannos on 100 mikrogrammaa, mutta annosta voidaan suurentaa, kunnes sopiva ylläpitoannos löytyy.
Potilasta on seurattava tarkasti, kun annosta lisätään.
Lopullinen yksilöllinen annos voi sisältää enintään kaksi tablettia, mutta sitä voidaan säätää, jos potilaalla on säännöllisesti yli neljä läpimurtokipujaksoa päivässä.
Yli 800 mikrogramman annoksia ei ole testattu.
Kunkin kivunhoitojakson välillä tulee olla vähintään neljän tunnin tauko.
Katso lisätietoja pakkausselosteesta.
Miten Effentora vaikuttaa?
Effentoran vaikuttava aine, fentanyyli, on opioidi (voimakas morfiinin sukuinen kivunlievittäjä).
Se on hyvin tunnettu aine, jota on käytetty kivun hallintaan useita vuosia.
Effentorassa fentanyyli annetaan liukotablettina niin, että se imeytyy suun limakalvon läpi.
Päästyään verenkiertoon fentanyyli estää kipua vaikuttamalla aivojen ja selkäytimen reseptoreihin.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Effentoraa on tutkittu?
Koska fentanyyliä on käytetty monta vuotta, yhtiö esitti tietoja tieteellisestä kirjallisuudesta sekä itse suorittamistaan tutkimuksista.
Effentoran tehokkuutta läpimurtokivun hoitamisessa testattiin kahdessa päätutkimuksessa, joihin osallistui yhteensä 150 syöpää sairastavaa aikuista, joita hoidettiin opioideilla.
Ensimmäisessä tutkimuksessa oli mukana 72 potilasta ja toisessa 78.
Molemmissa tutkimuksissa kutakin potilasta hoidettiin 10 erillisen läpimurtokipujakson aikana.
Seitsemässä näistä jaksoista kukin potilas sai Effentoraa ja kolmessa jaksossa kukin potilas sai lumelääketabletin.
Tehokkuuden päämittari oli kivun voimakkuuden muutos ensimmäisen 30 tai 60 minuutin aikana tabletin ottamisen jälkeen.
Kukin potilas arvioi kivun voimakkuuden 11 pisteen asteikolla.
Mitä hyötyä Effentorasta on havaittu tutkimuksissa?
Effentora oli lumelääkettä tehokkaampi kivun lievittämisessä molemmissa tutkimuksissa.
Ensimmäisessä tutkimuksessa kivun voimakkuus laski keskimäärin 3, 2 pistettä 30 minuutissa, kun potilaat käyttivät Effentoraa, ja 2, 0 pistettä lumelääkkeen ottamisen jälkeen.
Toisessa tutkimuksessa kivun voimakkuus laski 9, 7 pistettä 60 minuutissa, kun potilaat käyttivät Effentoraa, ja 4, 9 pistettä lumelääkkeen ottamisen jälkeen.
Mitä riskejä Effentoraan liittyy?
Yleisemmät Effentoran sivuvaikutukset (useammalla kuin yhdellä potilaalla 10: stä) ovat huimaus, pahoinvointi ja reaktiot käyttökohdassa, mukaan lukien kipu, haavat, ärsytys, epätavalliset aistimukset, puutuminen, punoitus, turvotus ja täplät.
Effentora voi myös aiheuttaa sivuvaikutuksia, joita tyypillisesti esiintyy muiden opioidien käytön yhteydessä, mutta niillä on taipumus vähentyä tai loppua jatkuvassa käytössä.
Vakavimpia ovat hengitystoiminnan heikentyminen (hidas tai pinnallinen hengitys), verenkierron heikentyminen (hidas syke), alhainen verenpaine ja shokki (riittämätön veren virtaaminen kudoksiin).
Potilaita on seurattava tarkasti näiden sivuvaikutusten varalta.
Pakkausselosteessa on luettelo kaikista Effentoran ilmoitetuista sivuvaikutuksista.
Effentoraa ei saa antaa potilaille, jotka saattavat olla yliherkkiä (allergisia) fentanyylille tai jollekin muulle valmisteen sisältämälle aineelle.
Sitä ei pitäisi myöskään antaa potilaille, jotka eivät entuudestaan käytä opioideja kivun hallintaan, joilla on vakavia hengitysvaikeuksia tai joilla on vakava sairaus, johon liittyy keuhkojen tukkeutuminen.
Effentoraa on käytettävä varoen potilailla, joilla on kohtalaisia tai vaikeita maksan tai munuaisten toimintahäiriöitä.
Miksi Effentora on hyväksytty?
Lääkevalmistekomitea (CHMP) katsoi, että Effentoran hyödyt ovat sen riskejä suuremmat läpimurtokivun hoidossa syöpää sairastavilla aikuisilla, jotka käyttävät jo entuudestaan opioideja kroonisen syöpäkivun ylläpitohoitona.
Komitea suositteli myyntiluvan myöntämistä Effentoraa varten.
Miten voidaan varmistaa Effentoran turvallinen käyttö?
Effentoraa valmistava yhtiö tuottaa koulutusmateriaalia varmistaakseen, että terveydenhoitoalan työntekijät ovat tietoisia siitä, että lääkettä voidaan käyttää väärin.
Yhtiö muistuttaa myös terveydenhoitoalan työntekijöitä lääkkeen turvallisesta käytöstä ja tahattoman fentanyylille altistumisen vaaroista.
Muita tietoja Effentorasta Euroopan komissio myönsi Cephalon Europe - yhtiölle koko Euroopan unionin alueella voimassa olevan myyntiluvan Effentoraa varten 4. huhtikuuta 2008.
Effentoraa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
©EMEA 2007
2/ 2
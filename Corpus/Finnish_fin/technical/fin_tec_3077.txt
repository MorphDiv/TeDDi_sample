# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 716
EUROOPAN JULKINEN ARVIOINTILAUSUNTO (EPAR)
EXFORGE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Exforge on?
Exforge on lääkevalmiste, joka sisältää kahta vaikuttavaa ainetta, amlodipiinia ja valsartaania.
Exforgea on saatavana tabletteina (tummankeltainen pyöreä:
5 mg amlodipiinia ja 80 mg valsartaania; tummankeltainen soikea:
5 mg amlodipiinia ja 160 mg valsartaania; vaaleankeltainen soikea:
10 mg amlodipiinia ja 160 mg valsartaania).
Mihin Exforgea käytetään?
Exforge on tarkoitettu potilaille, joilla on essentiaalinen verenpainetauti (korkea verenpaine), jota ei saada riittävästi hallintaan yksinomaan amlodipiinilla tai valsartaanilla.
Essentiaalinen tarkoittaa sitä, että korkea verenpaine ei ole seurausta jostakin muusta sairaudesta.
Valmistetta ei suositella annettavaksi alle 18- vuotiaille potilaille.
Lääkevalmistetta saa vain lääkärin määräyksestä.
Miten Exforgea käytetään?
Exforgea otetaan veden kanssa suun kautta yksi tabletti vuorokaudessa joko ruoan kanssa tai muulloin.
Käytettävä annos määritetään potilaan aiemman amlodipiini - tai valsartaaniannoksen perusteella.
Potilaan täytyy ehkä ottaa erillisiä tabletteja tai kapseleita ennen kuin yhdistelmätabletin käyttöön siirrytään.
Varovaisuutta on noudatettava käytettäessä Exforgea potilailla, joilla on maksan vajaatoimintaa tai sappiteiden obstruktiivisia sairauksia (ongelmia sappinesteen eliminoinnissa).
Miten Exforge vaikuttaa?
Exforge sisältää kahta vaikuttavaa ainetta, amlodipiinia ja valsartaania.
Ne ovat verenpainelääkkeitä, joita on ollut erikseen saatavilla Euroopan unionissa 1990- luvun puolivälistä lähtien.
Ne vaikuttavat samankaltaisesti verenpainetta alentavasti saamalla verisuonet höllentymään.
Kun verenpaine alenee, laskee korkeasta verenpaineesta aiheutuva riski, esimerkiksi aivohalvauksen riski.
Amlodipiini on kalsiuminestäjä.
Se salpaa solujen pinnalla olevat erityiset kanavat (kalsiumkanavat), joiden kautta kalsiumionit normaalisti pääsevät soluihin.
Kun kalsiumioneja pääsee verisuonten seinämien lihasten soluihin, verisuonet supistuvat.
Vähentämällä kalsiumin virtausta soluihin amlodipiini estää solujen supistumisen, mikä auttaa verisuonia höllentymään.
Valsartaani on angiotensiini II - reseptorin antagonisti, mikä tarkoittaa sitä, että se estää angiotensiini II - nimisen hormonin toiminnan kehossa.
Angiotensiini II on voimakas vasokonstriktori (verisuonia supistava aine).
Salpaamalla reseptoreita, joihin angiotensiini II normaalisti kiinnittyy, valsartaani estää hormonin toiminnan, jolloin verisuonet laajenevat.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Exforgea on tutkittu?
Koska amlodipiinia ja valsartaania on käytetty useiden vuosien ajan, yritys toimitti aiemmista tutkimuksista ja tieteellisestä kirjallisuudesta saatuja tietoja näistä kahdesta aineesta.
Lisäksi yritys toimitti tietoja uusista tutkimuksista, joissa käytettiin näiden kahden vaikuttavan aineen yhdistelmää.
Yritys teki viisi päätutkimusta, joihin osallistui lähes 5 200 potilasta.
Suurimmalla osalla potilaista oli lievä tai keskivaikea verenpainetauti.
Kahdessa tutkimuksessa (lähes 3 200 potilasta) verrattiin amlodipiinin, valsartaanin tai kummankin aineen yhdistelmän tehoa lumelääkkeen tehoon.
Kahdessa tutkimuksessa (1 891 potilasta) verrattiin yhdistelmän tehoa potilailla, joiden verenpaine ei laskenut riittävästi joko 10 mg: lla amlodipiinia tai 160 mg: lla valsartaania.
Viidennessä, pienemmässä tutkimuksessa verrattiin yhdistelmän tehoa lisinopriiliin ja hydroklooritiatsidiin (toinen verenpainelääkeyhdistelmä) tehoon 130 potilaalla, joilla oli vaikea verenpainetauti.
Kaikissa tutkimuksissa tehon pääasiallinen mitta oli diastolisen verenpaineen (verenpaine kahden sydämenlyönnin välillä) aleneminen.
Verenpainetta mitattiin elohopeamillimetreinä (mmHg).
Yritys esitti myös todisteita siitä, että amlodipiinin ja valsartaanin määrä Exforgea saavien potilaiden veressä oli sama kuin erillisiä lääkevalmisteita saavilla potilailla.
Mitä hyötyä Exforgesta on havaittu tutkimuksissa?
Amlodipiinin ja valsartaanin yhdistelmä alensi verenpainetta tehokkaammin kuin lumelääke ja tehokkaammin kuin joko valsartaani tai amlodipiini yksinään.
Tutkimuksissa, joissa yhdistelmän tehoa verrattiin potilailla, jotka jo saivat joko amlodipiinia tai valsartaania, yksistään valsartaania saaneiden potilaiden verenpaine oli laskenut 6, 6 mmHg 8 viikon jälkeen.
Potilailla, joiden hoitoon lisättiin 5 mg tai 10 mg amlodipiinia, verenpaine laski samassa ajassa 9, 6 ja 11, 4 mmHg.
Potilailla, jotka saivat yksistään amlodipiinia, verenpaine laski 10, 0 mmHg, ja se laski11, 8 mmHg potilailla, joiden hoitoon lisättiin 160 mg valsartaania.
Mitä riskejä Exforgeen liittyy?
Yleisimpiä Exforgen sivuvaikutuksia (1– 10 potilaalla sadasta) ovat päänsärky, nenä - ja kurkkutulehdus, influenssa (flunssa), erilaiset turvotukset, väsymys, punoitus, voimattomuus ja kuumat aallot.
Pakkausselosteessa on luettelo kaikista Exforgen ilmoitetuista sivuvaikutuksista.
Exforgea ei saa antaa potilaille, jotka ovat yliherkkiä (allergisia) amlodipiinille tai muille dihydropyridiinijohdannaisiin kuuluville lääkevalmisteille, valsartaanille tai Exforgen muille valmistusaineille.
Sitä ei saa antaa naisille, joiden raskaus on edennyt pidemmälle kuin kolme kuukautta tai jotka imettävät.
Sen käyttöä ensimmäisten kolmen raskauskuukauden aikana ei suositella.
Lääkevalmistetta ei saa antaa potilaille, joilla on vaikeita maksa -, munuais - tai haimaongelmia tai jotka saavat dialyysihoitoa (veren puhdistustekniikka).
Miksi Exforge on hyväksytty?
Lääkevalmistekomitea (CHMP) katsoi, että Exforgen antama hyöty on sen riskejä suurempi essentiaalisen verenpainetaudin hoidossa potilailla, joiden verenpaine ei laske riittävästi amlodipiinilla tai valsartaanilla yksinään.
Komitea suositteli myyntiluvan antamista Exforgelle.
Muita tietoja Exforgesta:
Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Exforgea varten 17. tammikuuta 2007.
Exforgea koskeva EPAR- arviointilausunto on kokonaisuudessaan saatavilla tässä.
Tämä yhteenveto on päivitetty viimeksi 06- 2008.
2/ 2
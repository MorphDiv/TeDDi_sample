# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 811
EUROOPAN JULKINEN ARVIOINTIKERTOMUS (EPAR)
CELSENTRI
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä CELSENTRI on?
CELSENTRI on lääkevalmiste, joka sisältää vaikuttavana aineena maravirokia.
Sitä on saatavana soikeina sinisinä tabletteina (150 tai 300 mg).
Mihin CELSENTRIä käytetään?
CELSENTRI on viruslääke.
Sitä käytetään yhdistelmähoitona muiden viruslääkkeiden kanssa immuunikatoa (AIDSia) aiheuttavan immuunikatoviruksen 1- tyypin (HIV- 1) infektion hoitoon aikuisilla.
CELSENTRIä annetaan vain potilaille, jotka ovat aiemmin saaneet hoitoa HIV- infektioon, ja vain silloin, kun verikokeella on osoitettu, että HIV- 1- infektio on CCR5- hakuinen.
Tämä tarkoittaa, että kun virus infektoi solun, se kiinnittyy solun pinnalla olevaan erityiseen proteiiniin nimeltä CCR5.
Lääkevalmistetta saa vain lääkemääräyksellä.
Miten CELSENTRIä käytetään?
CELSENTRI- hoidon saa aloittaa HIV- infektion hoitoon perehtynyt lääkäri.
Ennen hoidon aloittamista lääkärin on varmistettava potilaan tuoreesta verinäytteestä luotettavalla hakuisuustyypin testillä, että potilaalla on todettavissa vain CCR5- hakuinen HIV- 1.
Suositusannos on 150, 300 tai 600 mg kahdesti vuorokaudessa sen mukaan, mitä muita lääkkeitä potilas käyttää.
Lääke voidaan ottaa ruoan kanssa tai ilman ruokaa.
CELSENTRIä on käytettävä varoen yli 65- vuotiailla potilailla ja potilailla, joilla on heikentynyt maksan toiminta.
CELSENTRIn antoväliä voidaan joutua harventamaan potilailla, joiden munuaisten toiminta on heikentynyt, jos he käyttävät muita lääkkeitä, jotka hajoavat kehossa samalla tavalla kuin CELSENTRI, ja heidän hoitovastettaan on seurattava tarkasti.
Lisätietoja on valmisteyhteenvedossa (sisältyy myös EPAR - arviointikertomukseen).
Toisen HIV- lääkkeen vaihtamisesta CELSENTRIin potilailla, joilla HIV- hoito on onnistunut eikä veressä havaita mitään virusta, ei ole saatavilla tietoa.
Myöskään CELSENTRIn uudelleenkäytöstä potilailla, joilla CELSENTRI- hoito on aiemmin epäonnistunut, ei ole saatavilla tietoa.
Näissä tapauksissa on syytä harkita muita hoitovaihtoehtoja.
Miten CELSENTRI vaikuttaa?
CELSENTRIn vaikuttava aine, maraviroki, on CCR5- antagonisti.
Se pysäyttää proteiinin nimeltä CCR5, jota on niiden solujen pinnalla, jotka HIV infektoi.
CCR5- hakuinen HIV käyttää tätä proteiinia päästäkseen soluihin.
Kiinnittymällä proteiiniin maraviroki estää sitä pääsemästä soluihin.
Maraviroki ei voi vaikuttaa silloin, kun verinäytteen virus kiinnittyy toiseen proteiiniin nimeltä CXCR4 tai kun se 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged voi kiinnittyä sekä CCR5: een että CXCR4: ään.
Koska HIV voi lisääntyä vain soluissa, CELSENTRI otettuna yhdessä muiden viruslääkkeiden kanssa vähentää CCR5- hakuisten HIV- virusten määrää potilaiden veressä ja säilyttää sen alhaisena.
CELSENTRI ei paranna HIV- infektiota tai AIDSia, mutta se saattaa hidastaa immuunijärjestelmän heikkenemistä ja AIDSiin liittyvien infektioiden ja sairauksien kehittymistä.
Miten CELSENTRIä on tutkittu?
CELSENTRIn vaikutuksia on testattu ensin kokeellisissa malleissa ennen sen tutkimista ihmisillä.
CELSENTRIä tutkittiin kahdessa päätutkimuksessa, joihin osallistui yhteensä 1 076 CCR5- hakuisen HIV- infektion saanutta potilasta.
Potilaat olivat saaneet muita HIV- hoitoja vähintään kuuden kuukauden ajan, mutta ne olivat lakanneet vaikuttamasta.
Kerran tai kahdesti vuorokaudessa otetun CELSENTRIn vaikutuksia verrattiin lumelääkkeeseen.
Kaikki potilaat saivat myös peruslääkitystä (muiden virusläkkeiden yhdistelmä, joka valittiin kullekin potilaalla sen mukaan, mikä alensi parhaiten HI- virusten määrää veressä).
Tehon pääasiallisena mittana oli HI- virusten määrän väheneminen veressä (viruskuorma) 24 viikon kuluessa.
Mitä hyötyä CELSENTRIstä on havaittu tutkimuksissa?
Peruslääkityksen kanssa otettuna CELSENTRI vähensi viruskuormaa tehokkaammin kuin lumelääke.
Kun molempien tutkimusten tuloksia tarkastellaan yhdessä, viruskuorma oli laskenut keskimäärin 99 prosenttia 24 viikkoa sen jälkeen, kun potilas oli lisännyt CELSENTRIn peruslääkitykseen, kun taas lumelääkkeen lisänneiden ryhmässä tämä lasku oli 90 prosenttia.
Niiden potilaiden osuus, joiden veressä ei havaittu HI- virusta, oli noin 45 prosenttia, kun CELSENTRI lisättiin peruslääkitykseen, ja 23 prosenttia, kun potilaat saivat pelkkää peruslääkitystä.
Samankaltaisia tuloksia todettiin niiden potilaiden ryhmässä, jotka jatkoivat CELSENTRI- hoitoa 300 mg: lla kahdesti vuorokaudessa 48 viikon ajan.
Kerran ja kahdesti vuorokaudessa otettujen CELSENTRI- annosten vaikutukset olivat samankaltaiset.
Kahdesti vuorokaudessa otettu annos oli kuitenkin hieman tehokkaampi potilailla, joilla HIV- hoidon vaste oli vaarassa heiketä korkean viruskuorman, heikon immuniteetin tai hoitovaihtoehtojen vähyyden vuoksi.
Mitä riskejä CELSENTRIin liittyy?
CELSENTRIn yleisin sivuvaikutus (jota esiintyy useammalla kuin yhdellä potilaalla kymmenestä) on pahoinvointi.
Pakkausselosteessa on luettelo kaikista CELSENTRIn ilmoitetuista sivuvaikutuksista.
CELSENTRIä ei saa antaa potilaille, jotka saattavat olla yliherkkiä (allergisia) maravirokille, maapähkinälle, soijalle tai jollekin muulle CELSENTRIn aineosalle.
CELSENTRIä, kuten muitakin HIV- lääkkeitä, ottavilla potilailla saattaa esiintyä immuunireaktivaatio - oireyhtymää (toipuvan immuunijärjestelmän aiheuttamia infektio- oireita) tai osteonekroosia (luukuolioita).
CELSENTRI saattaa lisätä maksan toimintahäiriöiden riskiä potilailla, jotka kärsivät maksasairauksista (mukaan lukien hepatiitti B - tai hepatiitti C - infektio).
Miksi CELSENTRI on hyväksytty?
Lääkevalmistekomitea (CHMP) katsoi, että CELSENTRIn hyödyt ovat sen riskejä suuremmat yhdistelmähoidossa muiden antiretroviraalisten lääkevalmisteiden kanssa jo aiemmin hoitoa saaneilla aikuispotilailla, joilla on todettu vain CCR5- hakuisen HIV- 1: n aiheuttama infektio.
Komitea suositteli myyntiluvan myöntämistä CELSENTRIä varten.
Muita tietoja CELSENTRIstä Euroopan komissio myönsi Pfizer Limited - yhtiölle koko Euroopan unionin alueella voimassa olevan myyntiluvan CELSENTRIä varten 18. syyskuuta 2007.
CELSENTRIä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
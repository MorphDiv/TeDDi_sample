# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 602
EUROOPAN JULKINEN ARVIOINTIKERTOMUS (EPAR)
VALTROPIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Valtropin on?
Valtropin on injektiopullossa oleva valkoinen injektiokuiva- aine ja liuotin liuosta varten.
Valtropinin vaikuttava aine on somatropiini.
Valtropin on ns. biosamankaltainen (biosimilar) valmiste, mikä tarkoittaa, että se on samankaltainen kuin toinen EU: n jo hyväksymä biologinen lääkevalmiste ("alkuperäislääke"), joka sisältää samaa vaikuttavaa ainetta.
Valtropinia on verrattu alkuperäislääkkeeseen (Humatrope), ja sen laadun (valmistustapa), turvallisuuden (esimerkiksi sivuvaikutukset, joita potilas voi saada hoidon aikana, ovat samanlaisia) ja tehon on todettu vastaavan alkuperäislääkettä.
Mihin Valtropinia käytetään?
Valtropinia käytetään lapsille seuraavien tilojen hoitoon: • kasvuhormonin riittämättömästä erityksestä johtuvat kasvuhäiriöt (korvaushoito); • Turnerin oireyhtymään (tytöillä esiintyvä harvinainen perinnöllinen sairaus) liittyvä lyhytkasvuisuus, sairaus on vahvistettava kromosomianalyysillä (DNA- testillä); • pitkäaikaisen munuaissairauden (krooninen munuaisten vajaatoiminta) aiheuttama hidaskasvuisuus ennen murrosikää.
Valtropinia käytetään aikuisille seuraavan tilan hoitoon: • aikuisiässä tai lapsuudessa alkanut huomattava kasvuhormonin puutos (vahvistettava testillä ennen hoidon aloittamista) (korvaushoito).
Lääkevalmistetta saa vain lääkemääräyksellä.
Miten Valtropinia käytetään?
Valtropin- hoitoa valvovalla lääkärillä on oltava kokemusta kasvuhäiriöistä kärsivien potilaiden hoidosta.
Valtropin annetaan ruiskeena (ihon alle) kerran päivässä.
Potilas tai huoltaja voi itse antaa pistoksen saatuaan siihen opastuksen lääkäriltä tai hoitajalta.
Lääkäri laskee annoksen kunkin potilaan painon ja kunnon perusteella.
Annosta voidaan ajan mittaan tarkistaa painon ja hoitovasteen muuttuessa.
Pistoskohtaa tulisi vaihdella ihomuutosten välttämiseksi (lipoatrofia).
Valtropinin mukana oleva liuotin sisältää metakresolia; jos potilas on allerginen (yliherkkä) metakresolille, injektiokuiva - aine on liuotettava veteen.
Miten Valtropin vaikuttaa?
Kasvuhormonia erittyy aivolisäkkeestä (aivojen takalohkossa sijaitseva umpirauhanen).
Se kiihdyttää pituuskasvua lapsuudessa ja murrosiässä ja vaikuttaa myös proteiinien, rasvan ja hiilihydraattien hajoamiseen kehossa.
Valtropinin vaikuttava aine somatropiini vastaa täysin ihmisen kasvuhormonia.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 13 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Sitä valmistetaan ns. yhdistelmä- DNA- menetelmällä.
Hormonia tuottaa bakteeri, joka siihen lisätyn geenin (DNA) avulla pystyy kehittämään tätä hormonia.
Valtropin korvaa luonnollisen hormonin.
Miten Valtropinia on tutkittu?
Valtropinia on tutkittu sen osoittamiseksi, että se vastaa alkuperäislääkettä, Humatropea.
Valtropinia verrattiin Humatropeen 149 lapsella, joilla oli kasvuhormonivajaus ja joita ei ollut aiemmin hoidettu.
Tutkimus kesti 12 kuukautta, ja siinä mitattiin pituus alussa ja lopussa sekä kasvunopeus tutkimuksen aikana.
Mitä hyötyä Valtropinista on havaittu tutkimuksissa?
12 kuukauden hoidon jälkeen Valtropin ja Humatrope olivat lisänneet saman verran kasvua ja kasvunopeutta (+11, 4 ja +10, 5 cm vuodessa).
Valtropin osoittautui tutkimuksissa yhtä tehokkaaksi kuin Humatrope.
Mitä riskejä Valtropiniin liittyy?
Valtropinin sivuvaikutukset olivat samantyyppisiä ja yhtä vakavia kuin alkuperäislääkkeen Humatropen käytössä havaitut.
Yleisimmät sivuvaikutukset (1– 10 potilaalla sadasta) ovat seuraavat: lapsilla lievä ödeema (nesteen kertyminen), ohimenevät paikalliset ihoreaktiot ja kilpirauhashormonin vaje ja aikuisilla päänsärky, ödeema, puutuminen, pistely, nivel - ja lihaskipu ja - jäykkyys.
Kuten kaikilla proteiinirakenteisilla lääkkeillä, jotkut potilaat saattavat kehittää vasta- aineita (proteiineja, joita keho tuottaa vasteena Valtropinille).
Näillä ei kuitenkaan ole kasvua estäviä vaikutuksia.
Pakkausselosteessa on luettelo kaikista Valtropinin ilmoitetuista sivuvaikutuksista.
Valtropinia ei saa antaa potilaille, jotka ovat yliherkkiä (allergisia) somatropiinille tai muille sen valmistusaineille (Valtropinin liuotin sisältää metakresolia).
Valtropinia ei saa käyttää, jos potilaalla on aktiivinen kasvain tai akuutti henkeä uhkaava sairaus.
Valtropinia ei pidä antaa kasvun edistämiseen lapsille, joiden epifyysit ovat sulkeutuneet (pitkien luiden kasvu on päättynyt).
Pakkausselosteessa on luettelo kaikista rajoituksista.
Somatropiini saattaa vaikuttaa elimistön insuliinin käyttöön.
Verensokeriarvoja on seurattava säännöllisesti, ja insuliinihoitoa on ehkä mukautettava tai se on aloitettava somatropiinihoidon aikana.
Miksi Valtropin on hyväksytty?
Lääkevalmistekomitea (CHMP) totesi, että Valtropinin laatu, turvallisuus ja teho ovat osoittautuneet Humatropea vastaaviksi Euroopan unionin vaatimusten mukaisesti.
Näin ollen se katsoi, että Humatropen tapaan Valtropinin edut ovat havaittuja riskejä suuremmat.
Miten voidaan varmistaa Valtropinin turvallinen käyttö?
Valtropinin turvallisen käytön varmistamiseksi toteutettavat toimenpiteet liittyvät valmisteen käytön syihin.
Valtropinia valmistava yritys aikoo tutkia tarkemmin valmisteen sivuvaikutuksia (diabeteksen kehittymisen riski, kilpirauhasen vajaatoiminta ja vasta- aineiden kehittymisen vaikutukset lääkkeen tehoon).
Muita tietoja Valtropinista Euroopan komissio myönsi BioPartners GmbH: lle koko Euroopan unionin alueella voimassa olevan myyntiluvan Valtropinia varten 24. huhtikuuta 2006.
Valtropinia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
©EMEA 2006
2/ 2
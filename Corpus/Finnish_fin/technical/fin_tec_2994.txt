# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Lysodren 500 mg tabletit
2.
VAIKUTTAVAT AINEET JA NIIDEN MÄÄRÄT
Kukin tabletti sisältää 500 mg mitotaania
Täydellinen apuaineluettelo, ks. kohta 6. 1.
3.
LÄÄKEMUOTO
Tabletti.
Valkoinen, kaksoiskupera, pyöreä, uurrettu tabletti.
4.
KLIINISET TIEDOT
4. 1 Käyttöaiheet
Pitkälle kehittyneen (leikkaushoitoon soveltumattoman, metastasoituneen tai uusiutuneen) lisämunuaissyövän oireenmukainen hoito.
Lysodrenin vaikutusta ei- toiminnalliseen lisämunuaissyöpään ei ole selvitetty.
4. 2 Annostus ja antotapa
Hoitoon perehtyneen lääkärin tulee aloittaa hoito ja seurata sitä.
Annostus Aikuisilla hoito tulee aloittaa 2- 3 g: n mitotaanin vuorokausiannoksella ja annosta tulee nostaa asteittain (esim. kahden viikon välein) kunnes mitotaanin plasmapitoisuudet saavuttavat annosalueen 14- 20 mg/ l.
Jos Cushingin oireet on saatava nopeasti hallintaan voimakkaasi oireilevilla potilailla, voivat suuremmat aloitusannokset, 4- 6 g vuorokaudessa, olla välttämättömiä ja vuorokausiannosta täytyy ehkä lisätä nopeammin (esim. joka viikko).
Aloitusannoksena suurempi kuin 6 g/ vrk ei yleensä ole suositeltavaa.
Annoksen säätäminen, tarkkailu ja lopettaminen Annoksen säätämisen tavoitteena on saavuttaa terapeuttinen ikkuna (plasman mitotaanipitoisuuksien annosalue 14 ja 20 mg/ l: n välillä), jolla Lysodrenia voi hyödyntää mahdollisimman tehokkaasti turvallisuuden ollessa hyväksyttävää luokkaa.
Yli 20 mg/ l: n pitoisuuksiin onkin todettu liittyvän neurologista toksisuutta, joten tähän kynnysarvoon asti ei pidä mennä.
Vähäisempää näyttöä on siitä, että lääkitysteho saattaa kasvaa plasman mitotaanipitoisuuden ollessa yli 14 mg/ l.
Plasman yli 20 mg/ ml: n mitotaanipitoisuuksiin saattaa liittyä vakavia haittavaikutuksia eikä niistä ole lisähyötyä tehon kannalta.
Plasman mitotaanipitoisuutta tulee siis tarkkailla, niin että voidaan säädellä Lysodren - annostusta ja välttää pitoisuuden nousua toksisiin arvoihin.
Annos tulee säätää yksilöllisesti plasman mitotaanipitoisuuksien tarkkailuun ja kliiniseen sietokykyyn perustuen, kunnes plasman mitotaanipitoisuudet saavuttavat terapeuttisen ikkunan 14- 20 mg/ l.
Tavoitteena oleva plasman mitotaanipitoisuus saavutetaan tavallisesti 3- 5 kuukauden kuluessa.
Plasman mitotaanipitoisuudet tulee arvioida annoksen jokaisen säätämisen jälkeen sekä lyhyin (esim.
2 kahden viikon) väliajoin, kunnes päästään optimiylläpitoannokseen.
Suurta aloitusannosta käytettäessä tarkkailun tulee olla tiheämpää (esim. joka viikko).
On huomioitava, ettei annoksen säätö aiheuta välitöntä muutosta plasman mitotaanipitoisuudessa (ks. kohta 4. 4).
Kudoksiin kertymisen vuoksi on plasman mitotaanipitoisuuksia tarkkailtava säännöllisesti (esim. kuukausittain) myös sen jälkeen, kun on päästy ylläpitoannokseen.
Plasman mitotaanipitoisuuden säännöllinen tarkkailu (esim. joka toinen kuukausi) on välttämätöntä myös hoidon keskeytyksen jälkeen.
Hoitoa voidaan jatkaa, kun plasman mitotaanipitoisuus on jälleen välillä 14– 20 mg/ l.
Koska puoliintumisaika on pidempi, pitoisuudet seerumissa voivat pysyä merkittävinä useita viikkoja hoidon lopettamisen jälkeenkin.
Jos vakavia haittavaikutuksia, esim. neurotoksisuutta esiintyy, mitotaanihoidon väliaikainen keskeytys saattaa olla välttämätöntä.
Lievissä toksisuustapauksissa on annosta pienennettävä, kunnes saavutetaan suurin siedetty annos.
Lysodren- hoitoa tulee jatkaa niin kauan kuin siitä on kliinisen arvion mukaan hyötyä.
Jos kolmen kuukauden hoidon jälkeen suotuisimmalla annoksella ei ole havaittavissa kliinistä hyötyä, on hoito kokonaan lopetettava.
Erityiset väestöryhmät Lapsipotilaat Tietoja käytöstä lasten lääkkeeksi on vähän.
Mitotaanin annostusta lapsipotilaille ei ole määritelty, mutta se näyttää olevan aikuisia vastaava kehon pinta- alan korjaus huomioon ottaen.
Hoito tulee aloittaa lapsilla ja nuorilla annostuksella 1, 5– 3, 5 g/ m2/ vrk ja tavoitteena on saavuttaa annos 4 g/ m2/ vrk.
Plasman mitotaanipitoisuuksia tulee tarkkailla kuten aikuisilla, ja erityistä huomiota tulee kiinnittää silloin, kun plasmatasot saavuttavat 10 mg/ l, sillä plasmatasojen nopeaa nousua saattaa ilmetä.
Annosta voidaan alentaa 2– 3 kuukauden kuluttua plasman mitotaanitason perusteella tai vakavan toksisuuden ilmetessä.
Maksan vajaatoiminta Koska mitotaani metaboloituu pääasiallisesti maksassa, on odotettavissa, että sen plasmapitoisuudet kohoavat maksan vajaatoimintatapauksessa.
Koska kokemukset mitotaanin käytöstä maksan vajaatoimintapotilailla puuttuvat, tiedot ovat riittämättömät annostusohjeiden antamiseksi tälle ryhmälle.
Mitotaania ei suositella vaikeassa maksan vajaatoiminnassa.
Lievää tai kohtalaista maksan vajaatoimintaa sairastavilla potilailla on noudatettava varovaisuutta ja maksan biokemiaa on välttämätöntä tarkkailla.
Plasman mitotaanipitoisuuksien tarkkailu on erityisen suotavaa näillä potilailla (ks. kohta 4. 4)
Munuaisten vajaatoiminta Koska kokemukset mitotaanin käytöstä munuaisten vajaatoimintapotilailla puuttuvat, tiedot ovat riittämättömät annostusohjeiden antamiseksi tälle ryhmälle.
Mitotaania ei suositella vaikeassa munuaisten vajaatoiminnassa ja on oltava varovaisia vajaatoiminnan ollessa vähäisempi.
Plasman mitotaanipitoisuuksien tiheä tarkkailu on erityisen suotavaa näillä potilailla (ks. kohta 4. 4)
Iäkkäät potilaat (≥ 65- vuotiaat) Koska kokemukset mitotaanin käytöstä iäkkäillä potilailla puuttuvat, tiedot ovat riittämättömät annostusohjeiden antamiseksi tälle ryhmälle.
Varovaisuutta tulee noudattaa ja plasmapitoisuuksien tarkkailu on erittäin suositeltavaa.
Annostelutapa Kokonaisvuorokausiannos voidaan jakaa kahteen tai kolmeen annokseen riippuen siitä, mikä potilaalle parhaiten sopii.
Tabletit tulee ottaa veden kanssa runsasrasvaisten aterioiden yhteydessä (ks. kohta 4. 5).
Potilaita tulee neuvoa olemaan ottamatta mitään sellaista tablettia, jossa näkyy pilaantumisen
3 merkkejä, ja potilaan huoltajia käyttämään kertakäyttökäsineitä tabletteja käsitellessään.
4. 3 Vasta- aiheet
Yliherkkyys vaikuttavalle tai jollekin apuaineelle.
Imetys (ks. kohta 4. 6) Samanaikainen käyttö spironolaktonin kanssa (ks. kohta 4. 5).
4. 4 Varoitukset ja käyttöön liittyvät varotoimet
Ennen hoidon aloitusta:
Laajat metastaasit on, jos suinkin mahdollista, poistettava leikkauksella ennen mitotaanihoidon aloittamista mitotaanin aiheuttaman nopean sytotoksisen vaikutuksen aiheuttaman infarktiriskin ja kasvaimen verenvuotoriksin minimoimiseksi.
Lisämunuaisen vajaatoiminnan riski:
Lisämunuaisen vajaatoiminnan merkkejä esiintyy kaikilla potilailla, joiden kasvain ei ole toiminnallinen ja 75%: lla potilaista, joiden kasvain on toiminnallinen.
Siksi steroideilla annettava korvaushoito saattaa olla välttämätöntä näillä potilailla.
Koska mitotaani nostaa steroideja sitovien proteiinien tasoja plasmassa, vapaan kortisolin ja kortikotropiinin (ACTH) määritykset ovat välttämättömiä steroideilla tapahtuvan korvaushoidon suotuisinta annostusta varten (ks. kohta 4. 8).
Sokki, vakava vamma tai infektio:
Mitotaanin käyttö on keskeytettävä tilapäisesti heti sokin, vakavan vamman tai infektion jälkeen, koska lisämunuaisen toiminnan heikentäminen on sen pääasiallinen vaikutus.
Näissä olosuhteissa on annettava steroideja, koska vaimentunut lisämunuainen ei ehkä heti ala erittää steroideja.
Akuutin adrenokortikaalisen vajaatoimintavaaran vuoksi potilaita on kehotettava kääntymään hoitavan lääkärin puoleen heti, jos on sattunut vamma, infektio tai mikä tahansa muu samanaikainen sairaus.
Potilaiden on pidettävä mukanaan lääkepakkauksessa oleva Lysodren - potilaskortti, joka osoittaa, että heillä on alttius lisämunuaisen vajaatoimintaan ja että hätätilanteessa on huolehdittava avunsaannista ja riittävistä varotoimenpiteistä.
Plasmapitoisuuksien seuranta:
Plasman mitotaanipitoisuuksia on tarkkailtava mitotaanin annostuksen säätelemiseksi erityisesti silloin, kun suuret aloitusannokset katsotaan tarpeellisiksi.
Annoksen säätäminen saattaa olla välttämätöntä halutun hoitotason saavuttamiseksi terapeuttisessa ikkunassa 14– 20 mg/ l ja tiettyjen haittavaikutusten välttämiseksi (ks. kohta 4. 2).
Maksan tai munuaisten vajaatoiminta:
Tietoa ei ole riittävästi tukemaan mitotaanin käyttöä vakavaa maksan tai munuaisten vajaatoimintaa sairastavilla potilailla.
Lievää tai kohtalaista maksan tai munuaisten vajaatoimintaa sairastavilla potilailla on noudatettava varovaisuutta ja plasman mitotaanipitoisuuksien tarkkailua suositetaan erityisesti (ks. kohta 4. 2).
Mitotaanin kertyminen kudoksiin:
Rasvakudos voi toimia mitotaanin varastona, ja tästä on seurauksena pidempi puoliintumisaika ja mitotaanin mahdollinen kerääntyminen.
Niin ollen mitotaanipitoisuus voi kasvaa huolimatta siitä, että annos on vakio.
Sen vuoksi plasman mitotaanipitoisuuden tarkkailu (esim. joka toinen kuukausi) on välttämätöntä myös hoidon keskeytyksen jälkeen, sillä mitotaania voi vapautua pitkäänkin.
Sen vuoksi erityisen varovaisuuden noudattaminen ja plasman mitotaanipitoisuuksien tarkkailu on ylipainoisia potilaita hoidettaessa hyvin suositeltavaa.
Keskushermoston häiriöt:
Jatkuva ja pitkäaikainen mitotaanin käyttö suurina annoksina saattaa johtaa palautuviin aivovaurioihin ja toimintahäiriöihin.
Käyttäytymistä ja hermotoimintaa koskevat arvioinnit on suoritettava säännöllisin välein varsinkin, jos plasman mitotaanipitoisuudet ovat yli 20 mg/ l (ks. kohta 4. 8).
Verenvuotoaika:
Mitotaanilla hoidettavilla potilailla on raportoitu pitkään jatkuvaa verenvuotoa ja tämä on otettava huomioon leikkausta harkittaessa (ks. kohta 4. 8).
4 Varfariinin ja kumariinin kaltaiset antikoagulantit:
Lääkärin on seurattava potilasta tarkkaan siltä varalta, että antikoagulanttiannosta joudutaan muuttamaan annettaessa mitotaania potilaille, jotka saavat kumariinin tapaista antikoagulanttihoitoa (ks. kohta 4. 5).
Sytokromi P450: n avulla metaboloituvat aineet:
Mitotaani on maksaentsyymi- induktori ja sitä on käytettävä varoen, jos samanaikaisesti käytetään lääkitystä, joihin maksaentsyymi- induktorilla on vaikutusta (ks. kohta 4. 5).
Hedelmällisessä iässä olevat naiset:
Hedelmällisessä iässä olevien naisten on käytettävä tehokasta raskauden ehkäisyä mitotaanihoidon aikana (ks. kohta 4. 6).
Lapsipotilaat:
Lapsissa ja nuorissa voidaan havaita mitotaanihoidon aikana neuropsykologista jälkeenjääneisyyttä.
Tällaisissa tapauksissa on syytä tutkia kilpirauhasen toiminta siltä varalta, että mitotaani- hoito olisi mahdollisesti heikentänyt kilpirauhasen toimintaa.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Spironolaktoni:
Mitotaania ei pidä antaa samaan aikaan spironolaktonin kanssa, koska tämä vaikuttava aine saattaa tehdä mitotaanin tehottomaksi (ks. kohta 4. 3).
Varfariinin ja kumariinin kaltaiset antikoagulantit:
Mitotaanin on raportoitu kiihdyttävän maksan mikrosomaalientsyymien induktion kautta tapahtuvaa varfariinin metaboliaa, joka aiheuttaa varfariiniannoksen lisäämistarpeen.
Tästä syystä lääkärin on tarkkailtava potilaita huolellisesti verenohennusaineiden annoksen muutostarpeen suhteen annettaessa mitotaania potilaille, jotka saavat kumariinin tapaista verenohennuslääkettä.
Sytokromi P450: n kautta metaboloituvat aineet:
Mitotaanilla on osoitettu olevan sytokromi P450 - entsyymejä indusoiva vaikutus.
Täten sytokromi P450 - entsyymin kautta metaboloituvien aineiden plasmapitoisuudet voivat muuttua.
Koska tietoja aineenvaihduntaan osallistuvista P450 - isoentsyymeistä ei ole, on oltava varovaisia määrättäessä samanaikaisesti tätä reittiä metaboloituvia lääkeaineita, kuten antikonvulsiiviset lääkeaineet, rifabutiini, rifampisiini, griseofulviini ja mäkikuisma (Hypericum perforatum).
Keskushermostoon vaikuttavat lääkevalmisteet:
Mitotaani saattaa korkeina pitoisuuksina aiheuttaa haitallisia vaikutuksia keskushermostolle (ks. kohta 4. 8).
Vaikka tarkat tiedot puuttuvat farmakodynaamisesta vuorovaikutuksesta keskushermostossa, on tämä muistettava määrättäessä samaan aikaan keskushermoston toimintaa lamaavia lääkkeitä.
Runsasrasvainen ruoka:
Eri muodoissa annettuja mitotaanivalmisteita koskevat tiedot viittaavat siihen, että lääkkeen otto runsasrasvaisen ruoan kanssa lisää mitotaanin imeytymistä (ks. kohta 5. 2).
Hormoneja sitova proteiini:
Mitotaanin on osoitettu lisäävän hormoneja sitovien proteiinien (esim. sukuhormoneja sitovan globuliinin (SHBG) ja kortikosteroideja sitovan globuliinin (CBG) pitoisuuksia plasmassa.
Tämä on otettava huomioon hormonaalisten koetulosten tulkinnassa ja se saattaa aiheuttaa gynekomastiaa.
4. 6 Raskaus ja imetys
Raskaus
Tiedot pienestä määrästä mitotaanille altistuneita raskauksia osoittavat sikiön lisämunuaisten epämuodostumia mitotaanialtistuksen jälkeen.
Mitotaanilla ei ole eläinkokein suoritettu suvunjatkamistutkimuksia.
Samanlaatuisilla aineilla tehdyt eläinkokeet ovat osoittaneet niiden myrkyllisyyden sikiölle (ks. kohta 5. 3).
Lysodrenia tulee antaa raskaana oleville naisille vain, jos sen tarve on selvä ja jos kliininen hyöty ylittää selvästi mahdolliset sikiövaurioiden vaarat.
5 Hedelmällisessä iässä olevien naisten pitää käyttää tehokasta raskauden ehkäisyä mitotaanihoidon aikana ja hoidon lopettamisen jälkeen niin kauan kuin plasmassa on nähtävissä mitotaanipitoisuuksia.
On otettava huomioon mitotaanin pitkittynyt poistuminen kehosta sen jälkeen, kun Lysodren- hoito on lopetettu.
Imetys
Mitotaanin lipofiilisen luonteen johdosta on syytä uskoa, että se erittyy rintamaitoon.
Imetystä ei suositella mitotaanihoidon aikana (ks. kohta 4. 3) eikä hoidon lopettamisen jälkeen niin kauan kuin mitotaanipitoisuuksia on nähtävissä plasmassa.
On päätettävä lopettaa joko imetys tai Lysodrenin käyttö ottaen huomioon yksilölliseltä näkökannalta hoidon tärkeys äidille.
On samoin otettava huomioon mitotaanin hidas eliminoituminen kehosta Lysodren- hoidon päätyttyä.
4. 7 Vaikutus ajokykyyn ja koneiden käyttökykyyn
Lysodrenillä on tuntuva vaikutus ajokykyyn ja koneiden käyttökykyyn.
Jalkeilla olevia potilaita tulee varoittaa ajamasta autoa tai käyttämästä koneita.
4. 8 Haittavaikutukset
Turvallisuutta koskevat tiedot perustuvat kirjallisuuteen (pääasiassa retrospektiivisiin tutkimuksiin).
Yli 80% mitotaanilla hoidetuista potilaista on kokenut ainakin yhdenlaisen haittavaikutuksen.
Alla mainitut reaktiot on luokiteltu esiintyvyyden ja elinjärjestelmäluokan mukaisesti.
Yleisyysluokat on määritetty seuraavasti: hyvin yleinen (≥1/ 10), yleinen (≥1/ 100 - < 1( 10), melko harvinainen (≥1/ 1 000 - < 1( 100), harvinainen (≥1/ 10 000 - < 1/ 1 000), hyvin harvinainen (< 1/ 10 000).
Tuntematon (koska saatavissa oleva tieto ei riitä arviointiin).
Haittavaikutukset on esitetty kussakin yleisyysluokassa haittavaikutuksen vakavuuden mukaan alenevassa järjestyksessä.
Taulukko 1.
Haittavaikutusten yleisyys kirjallisuudesta saatujen tietojen mukaan.
Haittavaikutus (esiintymistaajuus) Elinjärjestelmäluokka
Hyvin yleinen
Yleinen
Tuntematon
Tutkimukset
Kohonneet
Veren alentunut
maksaentsyymit Kohonnut kolesteroli Hypertriglyseridemia
virtsahappopitoisuus
Veri ja imukudos
Leukopenia
Anemia
Pitkittynyt vuotoaika
Verihiutaleniukkuus
Hermosto
Ataksia Parestesia Vertigo Unisuus
Mielenterveyden häiriöt Polyneuropatia Liikehäiriö Heitehuimaus Päänsärky
Makulopatia Silmät Verkkokalvoon kohdistuvat toksiset vaikutukset Diplopia Linssin samentuma Näön huonontuminen Näön sumentuminen Ruoansulatuselimistö
Limakalvotulehdus Oksentelu Ripuli
Syljen liikaeritys
Munuaiset ja virtsatiet Iho ja ihonalainen kerros Luusto, lihakset ja sidekudos
Pahoinvointi Ylävatsakivut Ihottuma Lihasheikkous
6
Hemorraginen kystiitti Verivirtsaisuus Valkuaisvirtsaisuus
Umpieritys
Lisämunuaisen
Kilpirauhasen
Aineenvaihdunta ja ravitsemus Infektiot Verisuonisto
vajaatoiminta Ruokahaluttomuus Kohonnut kolesteroli Hypertriglyseridemia
vajaatoiminta Hyperurikemia Opportunistinen mykoosi Hypertonia Ortostaattinen hypotonia Punastuminen
Yleisoireet ja antopaikassa todettavat haitat
Astenia
Korkea kuume Yleistynyt kipu
Maksa ja sappi Sukupuolielimet ja rinnat Psyykkiset häiriöt
Gynekomastia Sekavuus
Autoimmuuni hepatiitti
Maksavaurio (hepatosellulaarinen / kolestaattinen / molemmat)
Useimmin raportoidut häiriöt koskevat ruoansulatusta (10– 100% potilaista) ja ne häviävät, kun annosta pienennetään.
Eräät näistä vaikutuksista (ruokahaluttomuus) saattavat olla merkkejä alkavasta keskushermoston häiriöstä.
Noin 40% potilaista kokee haitallisia hermoston sivuvaikutuksia.
Muita kirjallisuudessa raportoituja hermostollisia sivuvaikutuksia ovat esimerkiksi muistihäiriöt aggressiivisuus, tasapainohäiriö, puhevaikeus tai Parkinsonin oireyhtymä.
Esiintyvät vakavat haitalliset sivuvaikutukset liittyvät mitotaanin jatkuvaan kertymiseen ja ne ilmenevät todennäköisimmin plasman mitotaanipitoisuuden ollessa 20 mg/ l tai enemmän.
Pitkäaikaisessa ja suurilla annoksilla jatkuneessa käytössä saattaa esiintyä aivotoiminnan häiriöitä.
Hermoston haitalliset sivuvaikutukset vaikuttavat häviävän mitotaanihoidon päätyttyä ja plasmapitoisuuksien alentuessa (ks. kohta 4. 4).
Ihottumat, joita on raportoitu 5– 25%: lla potilaista, eivät näyttää riippuvan annoksen suuruudesta.
Leukopeniaa on raportoitu 8– 12%: lla potilaista.
Pitkittynyttä vuotoaikaa esiintyy usein (90%).
Vaikka tämän vaikutuksen mekanismia ei tunneta ja sen yhteys mitotaaniin tai varsinaiseen tautiin on epävarma, se on otettava huomioon leikkausta suunniteltaessa.
Maksaentsyymien aktiviteetti (Gamma- GT, aminotransferaasi, alkalinen fosfataasi) tavallisesti lisääntyy.
Autoimmuunimaksatulehdusta on raportoitu 7%: lla potilaista ilman tarkempaa tietoa sen mekanismista.
Maksaentsyymitasot palaavat normaaliin mitotaaniannosta alennettaessa.
On saatu raportti yhdestä kolestaattisesta hepatiittitapauksesta.
Sen vuoksi mitotaanin aiheuttaman maksavaurion mahdollisuutta ei voida sulkea pois.
Lapsipotilaat:
Neuropsykologista taantumista voidaan havaita mitotaanihoidon yhteydessä.
Tällöin tulee tutkia kilpirauhasen toiminta, jotta voitaisiin todeta mahdollinen hoitoon liittyvä kilpirauhasvaurio.
7 Kilpirauhasen alitoimintaa ja kasvun hidastumista saatetaan myös havaita.
4. 9 Yliannostus
Mitotaanin yliannostuksesta voi aiheutua keskushermoston vaurioita varsinkin, jos plasman mitotaanipitoisuudet nousevat yli 20 mg/ l: n tason.
Mitotaanin yliannostukselle ei ole mitään tunnettua vastalääkettä.
Potilasta on seurattava tarkkaan ottaen huomioon, että vaurio on korjautuva, mutta pitkän puoliintumisajan sekä mitotaanin rasvaan sitoutumisen huomioon ottaen normaalitilaan palautuminen voi viedä useita viikkoja.
Muihin vaikutuksiin tulee vastata oireiden mukaisesti.
Rasvaan sitoutumisen johdosta mitotaania ei voi eliminoida dialyysillä.
On suotavaa lisätä plasman mitotaanipitoisuuden tarkkailun tiheyttä (esim. joka toinen viikko) potilailla, joilla on yliannostusvaara (esim. munuais - tai maksavikaisilla, ylipainoisilla potilailla tai äskettäin paljon laihtuneilla potilailla).
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Antineoplastiset lääkeaineet, ATC- koodi:
L01XX23
Vaikutusmekanismi Mitotaani on lisämunuaiseen sytotoksisesti vaikuttava aine, vaikka se voi ilmeisesti myös estää lisämunuaisen toiminnan ilman solutuhoa.
Sen biokemiallista käyttäytymistä ei tunneta.
Saatavissa olevat tiedot viittaavat siihen, että mitotaani muuttaa steroidien perifeeristä aineenvaihduntaa ja että se myös suoraan tukahduttaa lisämunuaisen kuoren.
Mitotaanin nauttiminen muuttaa ihmisessä kortisolin aineenvaihduntaa lisämunuaisen ulkopuolella, mistä johtuu mitattava 17- hydroksikortikosteroidien väheneminen, vaikka kortikosteroidien plasmapitoisuudet eivät alene.
Ilmeisesti mitotaani aikaansaa 6- beeta- hydroksikolesterolin lisääntyneen muodostumisen.
Kliininen teho Mitotaania ei ole tutkittu täysimittaisessa kliinisessä kehitysohjelmassa.
Käytettävissä olevat kliiniset tiedot ovat peräisin pääasiallisesti leikkaushoitoon soveltumattomista tai metastasoitunutta lisämunuaissyöpää koskevista julkaisuista.
Neljän tutkimustuloksen mukaan mitotaanihoito ei lisännyt yleistä eloonjäämismahdollisuutta kun sen sijaan viidessä tapauksessa oli havaittu pitempiaikaista eloonjääntiä.
Viimeksi mainituissa tutkimuksissa havaittiin pidennystä vain kolmessa tapauksessa, joissa plasman mitotaanipitoisuus oli yli 14 mg/ l.
Täydellisessä tai osittaisessa kasvaimen ja/ tai metastaasin regressiossa on yhdessätoista tutkimuksessa todettu tietynasteista paranemista ja joissakin tapauksissa oireiden väliaikaista lievenemistä.
Kuitenkin useissa tutkimuksissa vasteen objektiiviset arvosteluperusteet puuttuvat tai niitä ei ole ilmoitettu.
On kuitenkin olemassa eräitä tutkimuksia, joihin sisältyy tarkat tiedot kasvaimen pienenemisestä tai katoamisesta ja jotka osoittavat, että 14 mg/ l kynnys vaikuttaa välttämättömältä kasvaimen objektiiviseen pienenemiseen.
Mitotaani aiheuttaa lisäksi lisämunuaisen vajaatoimintatilan, mikä johtaa Cushing- oireyhtymän katoamiseen potilailla, joilla on hormoneja erittävä lisämunuaisen syöpä, ja vaatii hormonaalista tukihoitoa.
Lapsipotilaat Kliiniset tiedot ovat pääasiallisesti peräisin diagnoosin ajankohtana 5 kk - 16 vuoden ikäisillä (mediaani- ikä 4 vuotta) lapsilla ja nuorilla tehdystä prospektiivisestä hoitotutkimuksesta (n=24 potilasta), joilla oli leikkaushoitoon soveltumaton primäärikasvain tai joilla oli uusiutunut tai metastasoitunut tauti.
Useimmilla lapsilla (75%) oli endokriinisia oireita.
Mitotaania annettiin yksin tai yhdessä eri solunsalpaajien kanssa.
Tauditon aika oli keskimäärin 7 kuukautta (2– 16 kk).
Tauti uusiintui 40%: lla lapsista; viiden vuoden kohdalla eloonjääneitä oli 49%.
5. 2 Farmakokinetiikka
8 Imeytyminen Tutkimuksessa, joka suoritettiin kahdeksalla lisämunuaissyöpäpotilaalla, joita hoidettiin vuorokausiannoksella 2– 3 g mitotaania, todettiin erittäin merkittävä korrelaatio plasman mitotaanipitoisuuden ja lääkkeen kokonaisannostuksen välillä.
Plasman mitotaanipitoisuuden tavoitetaso (14 g/ l) saavutettiin kaikilla potilailla 3– 5 kuukaudessa ja mitotaanin kokonaisannos asettui välille 283– 387 g (mediaaniarvo 363 g).
Noin 500 g: n kumulatiivisella annoksella mitotaania saavutettiin kynnystaso 20 mg/ l.
Eräässä toisessa tutkimuksessa annettiin kolmelle lisämunuaisen syöpäpotilaalle Lysodrenia tarkan ohjelman mukaisesti, joka salli suuren annoksen antamisen nopeasti, jos potilas sieti sen hyvin:
3 g (3 eränä) ensimmäisenä päivänä, 4, 5 g toisena, 6 g kolmantena, 7, 5 g neljäntenä ja 9 g viidentenä päivänä.
Tätä Lysodren- annosta jatkettiin tai alennettiin haittavaikutusten ja plasman mitotaanipitoisuuden mukaan.
Lysodren- kertymän ja plasman mitotaanipitoisuuden välillä oli lineaarinen positiivinen korrelaatio.
Kahdella kolmesta potilaasta saavutettiin yli 14 mg/ l: n mitotaanipitoisuus plasmassa 15 päivässä ja kolmannella yli 20 mg/ l noin 30 päivässä.
Lisäksi molemmissa tutkimuksissa eräiden potilaiden plasman mitotaanipitoisuus kohosi jatkuvasti vaikka päivittäinen annos pidettiin ennallaan tai sitä pienennettiin.
Jakaantuminen Potilaiden ruumiinavauksista saadut tiedot osoittavat, että mitotaania on lähes kaikissa kehon kudoksissa ja se varastoituu pääasiassa rasvakudokseen.
Aineenvaihdunta Ihmisen aineenvaihduntatutkimuksissa on todettu vastaavan hapon, 1, 1 - (o, p ’ - diklorodifenyyli) etikkahappo (o, p ’ - DDA), olevan pääasiallinen verenkierrossa oleva aineenvaihduntatuote yhdessä vähäisempien 1, 1 - (o, p ’ - diklorodifenyyli) - 2, 2 dikloroteeni (o, p ’ - DDE) - määrien kanssa, jotka ovat mitotaanin analogeja.
Yhtään muuttumatonta mitotaania ei ole löytynyt sapesta eikä virtsasta, missä o, p ’ - DDA: ta on eniten sen useiden hydroksylaattimetaboliittien kanssa.
Tietoja induktiosta sytokromi P450: n kanssa, ks. kohta 4. 5.
Erittyminen Suonensisäisen annon jälkeen 25% annoksesta oli erittynyt metaboliitteina vuorokauden sisällä.
Mitotaanihoidon päätyttyä rasvakudoksiin varastoitunut aine vapautuu hitaasti.
Raportoidut puoliintumisajat plasmassa ovat 18– 159 vuorokautta.
5. 3 Prekliiniset tiedot turvallisuudesta
Mitotaanin yleistä toksisuutta koskevaa ei- kliinistä tietoa on rajoitetusti.
Mitotaanilla ei ole tehty suvun jatkamiseen liittyviä toksisuustutkimuksia.
Diklorodifenyylitrikloretaanilla (DDT) ja muilla samankaltaisilla polyklorinoiduilla bifenyyleillä tiedetään kuitenkin olevan hedelmällisyyttä, raskautta ja kehitystä vaurioittavia vaikutuksia ja mitotaanilla voi olettaa olevan samoja ominaisuuksia.
Mitotaanin mahdollista genotoksisuutta ja karsinogeenisuutta ei ole tutkittu.
6.
FARMASEUTTISET TIEDOT
6. 1 Apuaineet
Maissitärkkelys Mikrokiteinen selluloosa (E 460) Makrogoli 3350 Vedetön kolloidinen piioksidi.
6. 2 Yhteensopimattomuudet
9 Ei oleellinen.
6. 3 Kestoaika
3 vuotta.
Avaamisen jälkeen:
1 vuosi.
6. 4 Säilytys
Säilytä alkuperäispakkauksessa.
6. 5 Pakkaustyyppi ja pakkauskoko (pakkauskoot)
Neliömäinen läpinäkymätön valkea HDPE- pullo, joka sisältää 100 tablettia.
Pakkauskoko 1 pullo..
10 6. 6 Erityiset varotoimet hävittämiselle ja muut käsittelyohjeet
Muut henkilöt kuin potilas ja/ tai hänen hoitajansa ja varsinkaan raskaana olevat naiset eivät saa käsitellä tätä lääkevalmistetta.
Hoitajien on käytettävä kertakäyttökäsineitä käsitellessään tabletteja.
Käyttämätön valmiste tai jäte on hävitettävä sytotoksisia lääkevalmisteita koskevien paikallisten vaatimusten mukaisesti.
7.
MYYNTILUVAN HALTIJA
Laboratoire HRA Pharma 15 rue Béranger 75003 Paris Ranska
8.
MYYNTILUVAN NUMERO( T)
EU/ 1/ 04/ 273/ 001
9.
MYYNTILUVAN MYÖNTÄMISPÄIVÄMÄÄRÄ / UUDISTAMISPÄIVÄMÄÄRÄ
28/ 04/ 2004
10.
TEKSTIN MUUTTAMISPÄIVÄMÄÄRÄ
Lisätietoja tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /
11 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
12 A ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite:
Bristol- Myers Squibb S. p. A.
Via del Murillo Km 2. 800 04010 Sermoneta (Latina) Italia
B MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I:
Valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
13 LIITE III
MYYNTIPÄÄLLYSMERKINNÄT JA PAKKAUSSELOSTE
14 A.
MYYNTIPÄÄLLYSMERKINNÄT
15 ULKOPAKKAUKSESSA JA SISÄPAKKAUKSESSA ON OLTAVA SEURAAVAT MERKINNÄT
ULKOKARTONKIPAKKAUS PULLON MYYNTIPÄÄLLYSMERKINNÄT
1.
LÄÄKEVALMISTEEN NIMI
Lysodren 500 mg tabletit Mitotaani
2.
VAIKUTTAVA( T) AINE( ET)
Kukin tabletti sisältää 500 mg mitotaania
3.
LUETTELO APUAINEISTA
4.
LÄÄKEMUOTO JA SISÄLLÖN MÄÄRÄ
Tabletti 100 tabletin pullo
5.
ANTOTAPA JA TARVITTAESSA ANTOREITTI (ANTOREITIT)
Suun kautta.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
Sytotoksinen.
Lääkevalmistetta saavat käsitellä vain potilaat ja huoltajat, jotka käyttävät suojakäsineitä.
8.
VIIMEINEN KÄYTTÖPÄIVÄMÄÄRÄ
Käyt. viim.
Avaamisen jälkeen:
1 vuosi
9.
ERITYISET SÄILYTYSOLOSUHTEET
Säilytä alkuperäispakkauksessa.
16 10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
Käyttämätön valmiste tai jäte on hävitettävä paikallisten vaatimusten mukaisesti.
11.
MYYNTILUVAN HALTIJAN NIMI JA OSOITE
Laboratoire HRA Pharma 15 rue Béranger 75003 Paris Ranska
12.
MYYNTILUVAN NUMERO( T)
13.
ERÄNUMERO
Erä
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Lysodren (pistekirjoitus koskee vain ulkopakkausta)
17 B.
PAKKAUSSELOSTE
18 PAKKAUSSELOSTE
Lysodren 500 mg tabletit Mitotaani
Lue tämä pakkausseloste huolellisesti, ennen kuin aloitat lääkkeen ottamisen.
- Säilytä tämä pakkausseloste.
Voit tarvita sitä myöhemmin.
- Jos sinulla on lisäkysymyksiä, käänny lääkärin tai apteekkihenkilökunnan puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärille tai apteekkihenkilökunnalle.
Pidä tämän pakkausselosteen lopussa oleva potilaskortti aina mukanasi.
Tässä pakkausselosteessa esitetään:
1.
Mitä Lysodren on ja mihin sitä käytetään 2.
Ennen kuin otat Lysodrenia 3.
Miten Lysodrenia otetaan 4.
Mahdolliset haittavaikutukset 5.
Lysodrenin säilyttäminen 6.
Muuta tietoa
1.
MITÄ LYSODREN ON JA MIHIN SITÄ KÄYTETÄÄN
Lysodren on antitumoraalinen lääke.
Tätä lääkettä käytetään lisämunuaisten pitkälle edenneiden, leikkaushoitoon soveltumattomien, metastasoituneiden tai uusiutuneiden pahanlaatuisten kasvaimien oireiden hoitoon.
2.
ENNEN KUIN OTAT LYSODRENIA
Älä ota Lysodrenia
- jos olet allerginen (yliherkkä) mitotaanille tai jollekin muulle Lysodrenin aineosalle
- jos imetät.
Et saa imettää käyttäessäsi Lysodrenia.
- jos Sinua hoidetaan spironolaktonia sisältävillä lääkkeillä (ks. ” Muiden lääkevalmisteiden
samanaikainen käyttö ”).
Ole erityisen varovainen Lysodrenin suhteen Sinun pitää ilmoittaa lääkärillesi, jos mikä tahansa seuraavista pätee sinuun:
- jos saat jonkin vamman (sokki tai vakava trauma), infektion tai jos sinulla on mikä tahansa
sairaus ottaessasi Lysodrenia.
Kerro välittömästi lääkärillesi, joka saattaa päättää keskeyttää hoidon väliaikaisesti.
- jos sinulla on vakavia maksa - tai munuaisongelmia.
- jos käytät parhaillaan mitä tahansa alla mainituista lääkkeistä (ks. ” Muiden lääkevalmisteiden
samanaikainen käyttö ”)
Tätä lääkettä eivät saa käsitellä muut kuin potilas ja hänen huoltajansa, eivätkä varsinkaan raskaana olevat naiset.
Huoltajien tulee käyttää kertakäyttöisiä käsineitä tabletteja käsitellessään.
Lääkärisi saattaa määrätä sinulle jotakin hormonaalista hoitoa (steroideja) Lysodrenia ottaessasi.
19 Pidä aina mukanasi tämän pakkausselosteen lopussa oleva Lysodren- potilaskortti.
Muiden lääkevalmisteiden samanaikainen käyttö
Kerro lääkärille tai apteekkihenkilökunnalle, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Et saa käyttää Lysodrenia spironolaktonia sisältävien lääkkeiden kanssa, joita usein käytetään diureettina sydän -, maksa - tai munuaissairauksissa.
Lysodrenilla saattaa olla yhteisvaikutuksia useiden lääkkeiden kanssa.
Sinun pitää sen vuoksi kertoa lääkärillesi, jos käytät mitä tahansa seuraavia vaikuttavia aineita sisältäviä lääkkeitä:
- varfariini tai muut antikoagulantit (verenohennuslääkkeet), joita käytetään verihyytymien
estämiseen.
Käyttämäsi antikoagulantin annosta voi olla tarpeen säätää.
- epilepsialääkkeet
- tuberkuloosin hoidossa käytettävät rifabutiini tai rifampisiini
- sieni- infektioiden hoidossa käytettävä griseofulviini
- mäkikuismaa (Hypericum perforatum) sisältävät kasvirohdosvalmisteet
Lysodrenin otto ruuan ja juoman kanssa
Lysodren tulee ottaa mieluiten aterioiden yhteydessä, jotka sisältävät runsasrasvaisia ruokia, esim. maitoa tai suklaata.
Raskaus ja imetys
Lysodren saattaa vahingoittaa sikiötä.
Jos olet raskaana tai suunnittelet raskautta, kerro siitä lääkärillesi.
Jos on mahdollista, että voit tulla raskaaksi, sinun on käytettävä tehokasta ehkäisyä Lysodren- hoidon aikana, ja vielä hoidon lopettamisen jälkeenkin.
Kysy neuvoa lääkäriltäsi.
Et saa imettää ottaessasi Lysodrenia etkä hoidon lopettamisen jälkeenkään.
Kysy neuvoa lääkäriltäsi.
Ajaminen ja koneiden käyttö
Lysodren vaikuttaa voimakkaasti ajo - ja koneiden käyttökykyysi.
Kysy neuvoa lääkäriltäsi.
3.
MITEN LYSODRENIA OTETAAN
Ota Lysodrenia aina juuri sen verran kuin lääkärisi on määrännyt.
Tarkista lääkäriltäsi tai apteekistasi, jos olet epävarma.
Annos ja annosteluaikataulu Tavallinen aloitusannos aikuisille on 2– 3 g (4– 6 tablettia) vuorokaudessa.
Lääkärisi saattaa aloittaa hoidon suuremmilla annoksilla, kuten 4 – 6 g (8– 12 tablettia).
Sinulle suotuisimman annoksen löytämiseksi lääkärisi tarkkailee säännöllisesti veresi sisältämiä Lysodren- tasoja.
Lääkärisi saattaa päättää keskeyttää Lysodren- hoidon väliaikaisesti tai pienentää annosta, jos sinulla ilmenee tiettyjä haittavaikutuksia.
Lapset ja nuoret Lysodrenin vuorokautinen aloitusannos on 1, 5 - 3, 5 g/ kehon pinta- alan m2 (lääkärisi laskee annoksen lapsen painon ja pituuden mukaan).
Tähän ikäryhmään kuuluvilla potilailla saadut kokemukset ovat hyvin niukkoja.
20 Annostelutapa Sinun tulee niellä tabletit veden kanssa runsasrasvaisia ruokia sisältävien aterioiden yhteydessä.
Voit jakaa vuorokaudessa otettavan kokonaisannoksen kahteen tai kolmeen osaan.
Jos otat enemmän Lysodrenia kuin Sinun pitäisi
Kerro lääkärillesi heti, jos olet vahingossa ottanut enemmän Lysodrenia kuin olisi pitänyt tai jos lapsi on vahingossa niellyt sitä.
Jos unohdat ottaa Lysodrenia
Jos olet vahingossa unohtanut annoksen, ota seuraava normaalin aikataulun mukaan.
Älä ota kaksinkertaista annosta korvataksesi unohtamasi kerta- annoksen.
4.
MAHDOLLISET HAITTAVAIKUTUKSET
Kuten kaikki lääkkeet, Lysodrenkin voi aiheuttaa haittavaikutuksia.
Kaikki eivät kuitenkaan niitä saa.
Kerro heti lääkärillesi, jos sinulla esiintyy mitä tahansa seuraavista haittavaikutuksista:
- lisämunuaisen vajaatoiminta: väsymys, vatsakipu, pahoinvointi, oksentelu, ripuli, sekavuus
- anemia: ihon kalpeus, lihasväsymys, hengästyneisyyden tuntu, huimaus etenkin seisomaan
noustessa
- maksavaurio: ihon ja silmien kellertävyys, kutina, pahoinvointi, ripuli, väsymys, virtsan
värjäytyminen tummaksi
- neurologiset häiriöt: liike - ja koordinaatiohäiriöt, epänormaalit tuntemukset esim. ” muurahaisia
iholla ”, muistin menetys, keskittymisvaikeus, puhevaikeus, huimaus
Nämä oireet saattavat olla osoitus komplikaatioista, joiden hoitamiseen voidaan tarvita erityistä lääkitystä.
Haittavaikutuksia saattaa esiintyä tietyillä esiintymistiheyksillä, jotka määritetään seuraavasti:
- hyvin yleinen: esiintyy useammalla kuin yhdellä 10: stä käyttäjästä
- yleinen: esiintyy 1- 10: llä 100: sta käyttäjästä
- melko harvinainen: esiintyy 1- 10: llä 1 000: sta käyttäjästä
- harvinainen: esiintyy 1- 10: llä 10 000 käyttäjästä
- hyvin harvinainen: esiintyy harvemmalla kuin yhdellä 10 000: sta käyttäjästä
- tuntematon (koska saatavissa oleva tieto ei riitä arviointiin)
Hyvin yleisiä haittavaikutuksia
- oksentelu, pahoinvointi (huonovointisuus), ripuli, mahakipu
- ruokahaluttomuus
- epänormaalit tuntemukset, esim. ” muurahaisia iholla ”
- liike - ja koordinaatiohäiriöt, huimaus, sekavuus
- unisuus, uupumus, lihasheikkous (lihasten väsyminen rasituksen aikana)
- limakalvotulehdus (turvotus, kuumuus, kipu), ihottuma
- verihäiriöt (pidentynyt verenvuotoaika)
- kolesterolin, triglyseridien (rasvojen) ja maksaentsyymien nousu (verikokeissa)
- valkoisten verisolujen määrän väheneminen
- rintojen ylikehittymien miehillä
- lisämunuaisen vajaatoiminta
Yleisiä haittavaikutuksia
- heitehuimaus, päänsärky
21
- perifeerisen hermoston häiriöt: tunneaisteihin liittyvää, lihasheikkous ja lihasten surkastuminen,
jänneheijasteen väheneminen ja vasomotoriset oireet, esim. kuumat aallot, hikoilu ja unihäiriöt)
- henkiset häiriöt (esim. muistinmenetys, keskittymisvaikeus)
- liikehäiriö
- punaisten verisolujen väheneminen (anemia, johon liittyy sellaisia oireita kuten ihon kalpeus ja
uupumus), verihiutaleiden väheneminen (voi saada sinut herkemmäksi saamaan mustelmia ja verenvuotoja)
- hepatiitti (autoimmuuni) (saattaa aiheuttaa ihon ja silmien kellertävyyttä, virtsan värjäytymistä
tummaksi)
Esiintymistiheyttä ei tunneta
- kuume
- yleiskipu
- punastuminen, korkea tai matala verenpaine, heitehuimauksen/ huimauksen tunne kun nouset
äkkiä seisomaan
- syljenerityksen lisääntyminen
- silmään liittyvät häiriöt: näön heikkeneminen, näön hämärtyminen, kahtena näkeminen
- sieni- injektio
- maksavaurio (saattaa aiheuttaa ihon ja silmien keltaisuutta, virtsan värjäytymistä tummaksi)
- verikokeissa todettava ureahapon väheneminen
- rakkotulehdus johon liittyy verenvuotoa
- veren esiintyminen virtsassa, proteiinien esiintyminen virtsassa
Lapsilla ja nuorilla on havaittu kilpirauhasongelmia, neuropsykologista ja kasvun hidastumista.
Jos havaitset sellaisia haittavaikutuksia, joita ei ole tässä pakkausselosteessa mainittu, tai kokemasi haittavaikutus on vakava, kerro niistä lääkärille tai apteekkihenkilökunnalle.
5.
LYSODRENIN SÄILYTTÄMINEN
Ei lasten ulottuville eikä näkyville.
Säilytä alkuperäisessä pakkauksessa.
Älä käytä pakkaukseen ja pulloon merkityn viimeisen käyttöpäivämäärän (Käyt. viim.) jälkeen.
Käyttämätön valmiste tai jäte on hävitettävä sytotoksisia lääkkeitä koskevien paikallisten vaatimusten mukaisesti.
Lääkkeitä ei tule heittää viemäriin eikä hävittää talousjätteiden mukana.
Käyttämättömien lääkkeiden hävittämisestä kysy apteekista.
Näin menetellen suojelet luontoa.
6.
MUUTA TIETOA
Mitä Lysodren sisältää
- Aktiivinen aine on mitotaani.
Jokainen tabletti sisältää 500 mg mitotaania.
- Muut aineosat ovat maissitärkkelys, hienokiteinen selluloosa (E 460), makrogoli 3350 ja
vedetön kolloidinen piioksidi.
Lääkevalmisteen kuvaus ja pakkauskoko (- koot)
Lysodren- tabletit ovat valkoisia, kaksoiskuperia, pyöreitä ja uurrettuja.
Lysodren on saatavissa 100 tabletin muovipulloissa.
Myyntiluvan haltija:
22 Laboratoire HRA Pharma 15 rue Béranger F - 75003 Paris Ranska
Valmistaja:
Bristol- Myers Squibb S. p. A., Via del Murillo Km.
2. 800 I - 04010 Sermoneta (LT) Italia Lisätietoja tästä lääkevalmisteesta antaa myyntiluvan haltija.
Tämä seloste on hyväksytty viimeksi
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
Lisäksi linkit muille harvinaissairauksia ja harvinaislääkkeiden www - sivuille.
────────────────────────────────────────
LYSODREN- POTILASKORTTI
Olen Lysodren (mitotaani -) - hoidossa.
Lääkärini nimi on:
………………………………………..
Puhelin: ……………………………….
Olen altis akuutille lisämunuaisten vajaatoiminnalle.
Valmistetta koskevia tietoja saa osoitteesta:
Ensi - ja tehohoidossa on huolehdittava Laboratoire HRA Pharma tarpeellisista sitä ehkäisevistä toimenpiteistä.
Puh.: +33 1 40 33 11 30 lysodren@ hra- pharma. com
23
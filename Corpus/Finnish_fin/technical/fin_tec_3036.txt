# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 504
EUROOPAN JULKINEN ARVIOINTIKERTOMUS (EPAR)
LITAK
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä LITAK on?
LITAK on injektioneste, liuos, jonka vaikuttava aine on kladribiini (2 mg/ ml).
Mihin LITAKia käytetään?
LITAK on tarkoitettu karvasoluleukemian hoitoon yli 16- vuotiailla potilailla.
Karvasoluleukemia on verisyöpä, jossa muodostuu liikaa B- lymfosyyttejä (erästä valkosolutyyppiä).
Karvasolu- nimitys johtuu karvamaisista ulokkeista, jotka voi nähdä lymfosyyttien pinnalla mikroskooppitutkimuksessa.
Koska karvasoluleukemiapotilaita on vähän, tauti katsotaan harvinaiseksi, ja LITAK nimettiin harvinaislääkkeeksi (lääkkeeksi, jota käytetään harvinaisten sairauksien hoitoon) 18. syyskuuta 2001.
Lääkevalmistetta saa vain lääkärin määräyksestä.
Miten LITAKia käytetään?
LITAK- hoidon aloittavan lääkärin tulee olla perehtynyt syöpähoitoihin.
LITAK annetaan pistoksena ihon alle.
Suositusannos on 0, 14 mg painokiloa kohden kerran vuorokaudessa viiden päivän ajan.
Kun potilas on saanut asianmukaisen opastuksen, hän voi pistää lääkkeen itse.
LITAKia ei saa antaa potilaille, joilla on keskivaikea tai vaikea maksan tai munuaisten toimintahäiriö.
Miten LITAK vaikuttaa?
LITAKin vaikuttava aine, kladribiini, on sytotoksinen lääke.
Sytotoksiset lääkkeet tuhoavat jakautumassa olevia soluja, kuten syöpäsoluja.
Kladribiini kuuluu antimetaboliittien syöpälääkeryhmään.
Se on puriinianalogi (puriini on yksi DNA: n tärkeimmistä kemiallisista rakennusaineista).
Tämä aine muuntuu lymfosyyteissä kemialliseksi aineeksi (CdATP), joka häiritsee uuden DNA: n tuottamista.
Siten se estää soluja jakautumasta ja hidastaa leukemian etenemistä.
CdATP voi vaikuttaa myös muihin soluihin, etenkin muun tyyppisiin verisoluihin.
Tämä voi aiheuttaa sivuvaikutuksia.
Kladribiinia on käytetty syöpälääkkeenä 1980- luvulta alkaen, ja sitä on ollut saatavissa suonensisäisenä infuusiona (tippa laskimoon) joissakin Euroopan unionin (EU) jäsenvaltioissa vuodesta 1993 alkaen.
Miten LITAKia on tutkittu?
Koska kladribiinia on käytetty jo useita vuosia, valmistajan antamat tiedot perustuivat valmiiksi julkaistuun kirjallisuuteen.
LITAKia on tutkittu yhdessä päätutkimuksessa, johon osallistui 63 karvasolusyöpäpotilasta.
Tässä tutkimuksessa LITAKia ei vertailtu mihinkään muuhun hoitoon.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Valmisteen tehon pääasiallisena mittana oli niiden potilaiden osuus, joiden hoito johti osittaiseen tai täydelliseen elpymävaiheeseen.
Täydellisessä elpymässä kaikki taudin merkit katosivat ja osittaisessa elpymässä veriarvot paranivat ja syöpäsolujen määrä väheni.
Mitä hyötyä LITAKista on havaittu tutkimuksissa?
Päätutkimuksessa 62 potilaasta 60: n (97%) hoito johti joko täydelliseen tai osittaiseen elpymävaiheeseen, ja 47: n (76%) elpymä oli täydellinen.
Tulokset vastasivat muita suonensisäisesti annetusta kladribiinista julkaistuja tutkimuksia ja olivat paremmat kuin tulokset muista hoidoista, kuten interferoni- alfasta ja pentostatiinista.
Mitä riskejä LITAKiin liittyy?
Yleisimmät LITAKin käyttöön liittyvät sivuvaikutukset (joita havaittiin useammalla kuin yhdellä kymmenestä potilaasta) ovat infektiot, pansytopenia tai myelosuppressio (alhainen verisolujen määrä), purpura (mustelmat), immuunisuppressio (immuunijärjestelmän heikkeneminen), huonontunut ruokahalu, päänsärky, huimaus, epänormaalit hengityksen ja rintakehän äänet, yskä, pahoinvointi, oksentelu, ummetus, ripuli, ihottuma, diaforeesi (voimakas hikoilu), pistokohdan reaktiot (kipu ja tulehdus), kuume, uupumus (väsymys), vilunväristykset ja astenia (heikotus).
Pakkausselosteessa on luettelo kaikista LITAKin ilmoitetuista sivuvaikutuksista.
LITAKia ei pidä käyttää, jos potilas on yliherkkä (allerginen) kladribiinille tai muille ainesosille.
LITAKia ei pidä myöskään antaa raskauden tai imetyksen aikana, alle 16- vuotiaille potilaille, keskivaikeaa tai vaikeaa munuais - tai maksasairautta sairastaville potilaille tai yhdessä muiden verisolujen tuotantoa vähentävien lääkkeiden kanssa.
Miksi LITAK on hyväksytty?
Lääkevalmistekomitea (CHMP) katsoi, että LITAKin edut ovat sen haittoja suuremmat karvasoluleukemian hoidossa.
Komitea suositteli myyntiluvan antamista LITAKille.
Muita tietoja LITAKista:
Euroopan komissio myönsi Lipomed GmbH: lle koko Euroopan unionin alueella voimassa olevan myyntiluvan LITAKia varten 14. 4. 2004.
Harvinaislääkekomitean (COMP) LITAKista antaman lausunnon tiivistelmä on tässä.
LITAKia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 02- 2008.
2/ 2
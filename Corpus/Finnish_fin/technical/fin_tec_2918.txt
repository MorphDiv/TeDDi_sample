# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 254
EUROOPAN JULKINEN ARVIOINTILAUSUNTO (EPAR)
RENAGEL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Renagel on?
Renagel on lääkevalmiste, joka sisältää vaikuttavana aineena sevelameeria.
Sitä saa valkoisina soikeina tabletteina (400 mg ja 800 mg).
Mihin Renagelia käytetään?
Renagelia käytetään hyperfosfatemian (veren korkean fosfaattipitoisuuden) hallitsemiseen dialyysihoidossa (veren puhdistustekniikka) oleville aikuispotilaille.
Sitä voidaan käyttää potilaille, jotka ovat hemodialyysihoidossa (jossa käytetään verensuodatuskonetta) tai peritoneaalidialyysihoidossa (jossa nestettä pumpataan vatsaonteloon ja sisäelinkalvo suodattaa veren).
Renagelia tulisi käyttää muiden hoitojen, kuten kalsiumlisän ja D3- vitamiinin, kanssa luustosairauden kehittymisen estämiseksi.
Lääkevalmistetta saa vain lääkemääräyksellä.
Miten Renagelia käytetään?
Renagelin suositeltava alkuannos määräytyy veren fosfaattipitoisuuden mukaan ja voi vaihdella 800 mg: n ja 1 600 mg: n välillä kolme kertaa päivässä.
Renagel- annos tulee sopeuttaa niin, että veren fosfaattipitoisuus on alle 1, 76 mmol/ l.
Potilaiden tulee nauttia Renagel- tabletit kokonaisina aterioiden yhteydessä ja noudattaa tarkoin lääkärin määräämää ruokavaliota.
Renagelin tehoa ja turvallisuutta ei ole osoitettu lapsilla.
Miten Renagel vaikuttaa?
Potilaat, joilla on vakava munuaissairaus, eivät pysty poistamaan fosfaattia kehostaan.
Tämä johtaa hyperfosfatemiaan, joka voi pitkällä aikavälillä aiheuttaa komplikaatioita, kuten sydänsairauksia.
Renagelin vaikuttava aine, sevelameeri, on fosfaatinsitoja.
Aterioiden yhteydessä nautittuna sevelameeri sitoutuu ruoan fosfaattiin suolessa ja estää sitä imeytymästä elimistöön.
Tämä auttaa alentamaan veren fosfaattipitoisuutta.
Miten Renagelia on tutkittu?
Renagelin vaikutuksia on testattu ensin kokeellisissa malleissa ennen sen tutkimista ihmisillä.
Hemodialyysin osalta Renagelia on tutkittu kahdessa lyhytkestoisessa 8 viikkoa kestäneessä tutkimuksessa, ja yhdessä pitkäkestoisemmassa 44 viikkoa kestäneessä tutkimuksessa.
Ensimmäisessä tutkimuksessa Renagelia verrattiin kalsiumasetaattiin (toiseen fosfaattipitoisuutta alentavaan lääkkeeseen) 84 potilaalla.
Toiseen tutkimukseen, jossa Renagelia ei verrattu mihinkään muuhun 7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. lääkkeeseen, osallistui 172 potilasta.
Pitkäkestoisemmassa tutkimuksessa selvitettiin Renagelin käyttöä 192 potilaalla, joista suurin osa oli saanut Renagelia aiemmissa tutkimuksissa.
Peritoneaalidialyysin osalta Renagelista on tehty yksi tutkimus, jossa verrattiin sen tehoa kalsiumasetaatin tehoon 143 potilaalla 12 viikon aikana.
Kaikissa tutkimuksissa tehon pääasiallisena mittarina oli veren fosfaattipitoisuuden muutos hoidon alkamisen ja päättymisen välillä.
Mitä hyötyä Renagelista on havaittu tutkimuksissa?
Renagel alensi seerumin fosfaattipitoisuutta merkittävästi kaikissa tutkimuksissa.
Hemodialyysihoidossa olevilla potilailla tehdyssä vertailevassa tutkimuksessa pitoisuus laski keskimäärin 0, 65 mmol/ l kahdeksan viikkoa kestäneen Renagel- hoidon aikana ja 0, 68 mmol/ l kalsiumasetaattia saaneilla potilailla.
Renagelia saaneilla potilailla fosfaattipitoisuus aleni suurin piirtein saman verran toisessa tutkimuksessa.
Kolmannessa tutkimuksessa pitoisuus aleni keskimäärin 0, 71 mmol/ l 44 viikon aikana.
Peritoneaalidialyysihoidossa olevilla potilailla tehdyssä tutkimuksessa fosfaattipitoisuus aleni suurin piirtein saman verran Renagelia saaneilla potilailla ja kalsiumasetaattia saaneilla potilailla (0, 52 mmol/ l ja 0, 58 mmol/ l).
Mitä riskejä Renageliin liittyy?
Renagelin yleisimmät haittavaikutukset (useammalla kuin yhdellä potilaalla 10: stä) ovat pahoinvointi ja oksentelu.
Pakkausselosteessa on luettelo kaikista Renagelin ilmoitetuista sivuvaikutuksista.
Renagelia ei tulisi käyttää potilaille, jotka voivat olla yliherkkiä (allergisia) sevelameerille tai jollekin muulle Renagelin aineosalle.
Renagelia ei tulisi myöskään käyttää potilaille, joilla on hypofosfatemia (veren alhainen fosfaattipitoisuus) tai suoliston tukos.
Miksi Renagel on hyväksytty?
Lääkevalmistekomitea (CHMP) katsoi, että Renagelin hyödyt ovat sen riskejä suuremmat hyperfosfatemian hoidossa hemo - tai peritoneaalidialyysihoidossa olevilla aikuispotilailla.
Komitea suositteli myyntiluvan myöntämistä Renagelia varten.
Renagel sai alun perin luvan poikkeuksellisissa olosuhteissa, koska hyväksymisajankohtana käytettävissä olleet tiedot olivat tieteellisistä syistä rajalliset.
Koska yhtiö oli toimittanut pyydetyt lisätiedot, poikkeuksellisten olosuhteiden katsottiin päättyneen 26. kesäkuuta 2006.
Muita tietoja Renagelista:
Euroopan komissio myönsi Genzyme Europe B. V. - yhtiölle koko Euroopan unionin alueella voimassa olevan myyntiluvan Renagelia varten 28. tammikuuta 2000.
Myyntilupa uusittiin 28. tammikuuta 2005.
Renagelia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 06- 2008.
2/ 2
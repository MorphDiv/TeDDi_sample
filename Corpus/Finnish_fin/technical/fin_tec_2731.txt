# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 745
EUROOPAN JULKINEN ARVIOINTIKERTOMUS (EPAR)
OPTIMARK
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä OptiMARK on?
OptiMARK on injektioneste, liuos, joka sisältää vaikuttavana aineena gadoversetamidia.
Sitä saa esitäytetyssä ruiskussa ja injektiopullossa (500 mikromoolia millilitrassa).
Mihin OptiMARKia käytetään?
OptiMARK on tarkoitettu diagnostiseen käyttöön.
Sitä käytetään potilailla, joille suoritetaan magneettikuvaus (MRI).
Magneettikuvaus on erityinen kuvaustyyppi, jossa otetaan kuvia sisäelimistä.
OptiMARKia käytetään, jotta saataisiin selvempiä kuvia potilaista, joilla on tai joilla epäillään olevan poikkeavuuksia aivoissa, selkärangassa tai maksassa.
Lääkevalmistetta saa vain lääkemääräyksellä.
Miten OptiMARKia käytetään?
Ainoastaan lääkäreiden, joilla on kokemusta magneettikuvauksista, tulisi antaa OptiMARK - valmistetta potilaille.
Se annetaan laskimonsisäisenä injektiona, jonka annos on 100 mikromoolia potilaan painokiloa kohti.
Kuvat voidaan ottaa yhden tunnin kuluessa OptiMARK- valmisteen antamisen jälkeen.
Paras kuvaushetki määräytyy tutkittavan poikkeavuuden paikan ja tyypin mukaan.
Tiettyjä aivojen poikkeavuuksia tutkittaessa OptiMARK- valmistetta saatetaan joutua antamaan suurempana annoksena tai voidaan joutua antamaan uusi annos.
OptiMARK- valmistetta ei suositella käytettäväksi alle 2- vuotiaille lapsille, sillä valmisteen turvallisuutta ja tehoa ei ole tutkittu tässä ikäryhmässä.
Miten OptiMARK vaikuttaa?
OptiMARK- valmisteen vaikuttava aine gadoversetamidi sisältää gadoliniumia, joka on harvinainen maametalli.
Gadoliniumia käytetään kontrastia vahvistavana aineena, jotta magneettikuvauksilla saataisiin parempia kuvia.
Magneettikuvaus on kuvausmenetelmä, joka perustuu elimistön vesimolekyylien tuottamiin pieniin magneettikenttiin.
Kun gadolinium on annettu, se reagoi vesimolekyylien kanssa.
Tämän reaktion vuoksi vesimolekyylit tuottavat vahvemman signaalin, jolloin saadaan kirkkaampi kuva.
OptiMARK- valmisteessa gadolinium on sitoutunut toiseen kemikaaliin, kelaattiin (eräs kemikaalityyppi).
Näin metalli ei pääse vapautumaan elimistöön, vaan se pysyy kelaattiin sitoutuneena, kunnes se poistuu elimistöstä virtsan mukana.
Miten OptiMARKia on tutkittu?
OptiMARK- valmisteen vaikutuksia testattiin koemalleissa ennen kuin kokeita tehtiin ihmisillä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged OptiMARK- valmistetta on tutkittu neljässä päätutkimuksessa, joissa oli mukana yhteensä 804 aikuista potilasta, joilla oli tai joilla epäiltiin olevan poikkeavuuksia aivoissa tai selkärangassa (kaksi tutkimusta, joihin osallistui 401 potilasta) tai maksassa (kaksi tutkimusta, joihin osallistui 403 potilasta).
OptiMARK- valmisteen tehoa verrattiin kaikissa tutkimuksissa gadopenteetti- dimeglumiinin (toinen gadoliniumia sisältävä varjoaine) tehoon.
Pääasiallinen tehon mittari oli ero poikkeavuuksien havaittavuudessa varjoaineella ja ilman varjoainetta otetuissa magneettikuvissa.
Jokaisen kuvan selkeys arvioitiin neljän pisteen asteikolla.
Kuvat analysoi kolme radiologia (erikoislääkäreitä), jotka eivät tienneet, mitä hoitoa potilas oli saanut ennen kuvausta.
Näin pyrittiin varmistamaan havaintojen mahdollisimman suuri tarkkuus.
Mitä hyötyä OptiMARKista on havaittu tutkimuksissa?
OptiMARK- valmiste paransi poikkeavuuksien havaittavuutta kuvissa kaikissa tutkimuksissa yhtä tehokkaasti kuin vertailuvarjoaine.
Kummallakin lääkevalmisteella otettujen kuvien arvioitiin parantuneen vastaavasti.
OptiMARK- valmisteen kanssa otettujen kuvien pistemäärä parani keskimäärin 0, 63 pistettä (1, 58 pisteen alkutilanteesta ilman OptiMARK- valmistetta) tarkasteltaessa kahta aivojen ja selkärangan poikkeavuuksia koskenutta tutkimusta yhdessä.
Tämä oli vertailussa hyvin samankaltainen kuin 0, 66 pisteen parannus vertailuvarjoaineella 1, 60 pisteen alkutilanteesta.
Maksan poikkeavuuksia koskeneissa tutkimuksissa kummankin lääkevalmisteen pistemäärä parani keskimäärin 0, 38 pistettä 1, 82 pisteen alkutilanteesta.
Mitä riskejä OptiMARKiin liittyy?
Yleisimmät OptiMARK- valmisteen haittavaikutukset (1– 10 potilaalla sadasta) ovat huimaus, päänsärky, dysgeusia (makuaistin häiriö) ja kuumottava olo.
Pakkausselosteessa on luettelo kaikista OptiMARK- valmisteen ilmoitetuista sivuvaikutuksista.
OptiMARK- valmistetta ei saa antaa potilaille, jotka ovat yliherkkiä (allergisia) gadoversetamidille, OptiMARK- valmisteen jollekin muulle aineelle tai muille gadoliniumia sisältäville lääkevalmisteille.
Nefrogeenisen systeemisen fibroosin (NSF) riskin vuoksi sitä ei myöskään saa antaa potilaille, joilla on vaikea munuaisten vajaatoiminta, tai maksansiirtopotilaille.
Nefrogeeninen systeeminen fibroosi aiheuttaa ihon ja siihen liittyvien kudosten paksuuntumista.
Miksi OptiMARK on hyväksytty?
Lääkevalmistekomitea (CHMP) katsoi, että OptiMARK- valmisteen hyödyt ovat sen riskejä suuremmat keskushermoston ja maksan magneettikuvauksessa.
Komitea suosittelee myyntiluvan antamista OptiMARK- valmisteelle.
Muita tietoja OptiMARKista:
Euroopan komissio myönsi Tyco Healthcare Deutschland GmbH: lle koko Euroopan unionin alueella voimassa olevan myyntiluvan OptiMARK- valmistetta varten 23. heinäkuuta 2007.
OptiMARK- valmistetta koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 06- 2007.
©EMEA 2007
2/ 2
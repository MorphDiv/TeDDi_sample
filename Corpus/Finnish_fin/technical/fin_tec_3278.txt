# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 943
EUROOPAN JULKINEN ARVIOINTILAUSUNTO (EPAR)
KUVAN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Kuvan on?
Kuvan on lääke, joka sisältää vaikuttavana aineena sapropteriinidihydrokloridia.
Sitä on saatavilla vaalean keltaisina liukenevina tabletteina (100 mg).
Mihin Kuvania käytetään?
Kuvania käytetään hyperfenylalaninemian (HPA, korkea fenyylialaniinin taso veressä) hoitoon potilailla, joilla on geneettisenä häiriönä fenyyliketonurian tai tetrahydrobiopteriinin (BH4) puutos.
Tällaiset potilaat eivät pysty muuntamaan fenyylialaniiniaminohappoa (jota löytyy ravinnon proteiinista) tyrosiiniksi (toinen aminohappo).
Tämä aiheuttaa fenyylialaniinin kertymisen vereen, mikä voi aiheuttaa ongelmia aivojen ja hermoston toiminnassa.
Kuvania voidaan käyttää aikuisilla ja lapsilla.
Kuvan on tarkoitettu käytettäväksi lapsilla, joilla on fenyyliketonurian aiheuttama hyperfenylalaninemia ja jotka ovat vähintään neljän vuoden ikäisiä.
Valmistetta ei ole tutkittu alle neljän vuoden ikäisillä lapsilla, joilla on fenyyliketonurian aiheuttama hyperfenylalaninemia.
Kuvania voidaan käyttää kaikenikäisillä lapsilla, joilla on BH4- puutoksesta johtuva hyperfenylalaninemia.
Kuvan- hoitoa pitäisi jatkaa vain potilailla, jotka reagoivat lääkkeeseen riittävästi.
Koska hyperfenylalaninemiaa esiintyy vähän, sairaus katsotaan harvinaiseksi, ja Kuvan nimettiin harvinaislääkkeeksi (harvinaisten sairauksien hoidossa käytettävä lääke) 8. kesäkuuta 2004.
Lääkevalmistetta saa vain lääkärin määräyksestä.
Miten Kuvania käytetään?
Kuvan- hoito on aloitettava sellaisen lääkärin valvonnassa, jolla on kokemusta fenyyliketonurian ja BH4- puutoksen hoidosta.
Fenyylialaniinin ja proteiinin määrää potilaan ravinnossa on seurattava sen varmistamiseksi, että fenyylialaniinin pitoisuus veressä ja ravinnon tasapaino ovat hallinnassa.
Kuvan on tarkoitettu pitkäaikaiskäyttöön.
Kuvan- annos vaihtelee potilaan painon mukaan.
Fenyyliketonuriaa sairastavien potilaiden pitäisi aloittaa annoksella 10 mg / kehon painokilo kerran vuorokaudessa, ja BH4- puutoksesta kärsivien potilaiden annoksella 2– 5 mg/ kg kerran vuorokaudessa.
Viikon kuluttua annokseksi voidaan määrätä 20 mg/ kg kerran vuorokaudessa, jos potilas ei ole vastannut hoitoon.
Tyydyttäväksi vasteeksi määritellään veren fenyylialaniinitason laskeminen lääkärin määrittämälle tasolle tai vähintään 30 prosenttiyksiköllä.
Jos tämä tulos saavutetaan kuukauden kuluessa, potilas määritetään ” hoitoon vastanneeksi ”, ja hän voi jatkaa Kuvanin ottamista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Kuvania otetaan aterian yhteydessä samaan aikaan joka päivä, mieluiten aamulla.
Tabletit liuotetaan lasilliseen vettä, jonka potilas juo.
Joillakin BH4- puutoksesta kärsivillä potilailla annos on ehkä jaettava kahteen tai kolmeen vuorokauden kuluessa otettavaan annokseen parhaan vaikutuksen aikaansaamiseksi.
Kuvania on käytettävä varoen yli 65- vuotiailla potilailla ja potilailla, joilla on maksan tai munuaisten toimintahäiriöitä.
Miten Kuvan vaikuttaa?
Fenyylialaniinin korkea pitoisuus veressä johtuu ongelmasta fenyylialaniinin muuntamisessa tyrosiiniksi fenyylialaniinihydroksylaasientsyymin vaikutuksesta.
Fenyyliketonuriaa sairastavilla potilailla tämä entsyymi on viallinen, ja BH4- puutoksesta kärsivillä potilailla on veressä vähän BH4: ää, kofaktoria, jota tämä entsyymi tarvitsee toimiakseen asianmukaisesti.
Kuvanin vaikuttava aine, sapropteriinidihydrokloridi, on BH4: n synteettinen kopio.
Fenyyliketonurian yhteydessä se vaikuttaa voimistamalla viallisen entsyymin toimintaa ja BH4- puutoksen yhteydessä se korvaa puuttuvan kofaktorin.
Tämä auttaa palauttamaan entsyymin kyvyn muuntaa fenyylialaniini tyrosiiniksi ja vähentää siten fenyylialaniinin tasoa veressä.
Miten Kuvania on tutkittu?
Kuvanin vaikutuksia testattiin ensin kokeellisilla malleilla ennen ihmisillä tutkimista.
Fenyyliketonuriaa sairastavilla potilailla Kuvania on tutkittu kahdessa päätutkimuksessa, joissa Kuvania verrattiin lumelääkkeeseen.
Kaikki tutkimuksiin osallistuneet potilaat olivat reagoineet alustavaan kahdeksan vuorokauden Kuvan- hoitokuuriin, mutta he olivat olleet vähintään viikon ilman lääkettä ennen tutkimusten alkamista.
Ensimmäiseen tutkimukseen osallistui 89 vähintään kahdeksanvuotiasta potilasta, jotka eivät noudattaneet ankaraa ruokavaliota.
Tehokkuuden pääasiallisena mittana oli veren fenyylialaniinitason aleneminen kuuden viikon kuluessa.
Toiseen tutkimukseen osallistui 46 iältään 4– 12- vuotiasta lasta, jotka noudattivat ruokavaliota ja joiden fenyylialaniinitaso oli hallinnassa.
Kolmannesta hoitoviikosta lähtien ruokavaliota säädettiin kahden viikon välein veren fenyylialaniinitason perusteella.
Tehokkuuden pääasiallisena mittana oli muutos siinä, kuinka paljon fenyylialaniinia lapset pystyivät syömään veren fenyylialaniinitason pysyessä samanaikaisesti tavoitetasolla.
Tutkimus kesti kymmenen viikkoa.
BH4- puutoksesta kärsivien potilaiden hoidon osalta yhtiö esitti tulokset kolmesta julkaistusta tutkimuksesta, jotka koskivat sapropteriinidihydrokloridia.
Yhteen näistä tutkimuksista osallistui 16 potilasta, joita hoidettiin keskimäärin 15, 5 kuukautta.
Mitä hyötyä Kuvanista on havaittu tutkimuksissa?
Fenyyliketonurian hoidossa Kuvan oli lumelääkettä tehokkaampi.
Ensimmäisessä tutkimuksessa veren fenyylialaniinitasot olivat noin 867 mikromoolia litraa kohden tutkimuksen alkaessa.
Normaalit tasot ovat noin 60 mikromoolia litraa kohden ihmisillä, jotka eivät sairasta fenyyliketonuriaa.
Kuuden viikon kuluttua fenyylialaniinitasot olivat laskeneet 236 mikromoolia litraa kohden potilailla, jotka ottivat Kuvania, ja nousseet 3 mikromoolia litraa kohden lumelääkettä ottavilla potilailla.
Toisessa tutkimuksessa Kuvania ottaneet lapset pystyivät syömään keskimäärin 17, 5 mg fenyylialaniinia enemmän kehon painokilogrammaa kohden päivittäin kymmenen viikon jälkeen, kun vastaava lisäys lumelääkettä ottaneilla lapsilla oli 3, 3 mg.
BH4- puutoksesta kärsiviä potilaita koskevissa tutkimuksissa potilaiden veren fenyylialaniinitasot ja muut sairauden merkit paranivat heidän käyttäessään sapropteriinidihydrokloridia.
Mitä riskejä Kuvaniin liittyy?
Kuvanin yleisimmät sivuvaikutukset (useammalla kuin yhdellä potilaalla kymmenestä) ovat päänsärky ja nenän vuotaminen.
Pakkausselosteessa on luettelo kaikista Kuvanin ilmoitetuista sivuvaikutuksista.
Kuvania ei pidä antaa potilaille, jotka saattavat olla yliherkkiä (allergisia) sapropteriinidihydrokloridille tai jollekin muulle valmisteen sisältämälle aineelle.
Miksi Kuvan on hyväksytty?
Lääkevalmistekomitea katsoi, että Kuvanin hyöty on sen riskejä suurempi hyperfenylalaninemian hoidossa aikuisilla ja lapsipotilailla, jotka kärsivät fenyyliketonuriasta tai BH4- puutoksesta ja joiden on todettu vastaavan tällaiseen hoitoon.
Komitea suositteli myyntiluvan myöntämistä Kuvania varten.
2/ 3 Muita tietoja Kuvanista Euroopan komissio myönsi Merck KgaA: lle koko Euroopan unionin alueella voimassa olevan myyntiluvan Kuvania varten 2. joulukuussa 2008.
Harvinaislääkekomitean Kuvania koskevan lausunnon tiivistelmä on tässä.
Kuvania koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 10- 2008.
3/ 3
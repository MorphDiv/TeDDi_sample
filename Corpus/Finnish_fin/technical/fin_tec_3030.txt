# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

Euroopan lääkevirasto
EMEA/ H/ C/ 722
EUROOPAN JULKINEN ARVIOINTIKERTOMUS (EPAR)
JANUVIA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointikertomukseen).
Mikä Januvia on?
Januvia on lääke, joka sisältää vaikuttavana aineena sitagliptiinia.
Sitä saa pyöreinä tabletteina.
Mihin Januviaa käytetään?
Januviaa käytetään tyypin 2 diabeteksen hoitoon parantamaan verensokeriarvoja.
Sitä käytetään yhdessä ruokavalion ja liikunnan sekä yhden tai useamman diabeteslääkkeen kanssa • yhdistelmähoitona metformiinin kanssa potilailla, joilla metformiini yksin ei aikaansaa tyydyttävää hoitotasapainoa, • yhdistelmähoitona sulfonyyliurean kanssa potilailla, joilla sulfonyyliurea yksin ei aikaansaa tyydyttävää hoitotasapainoa ja joille metformiini ei sovi, • yhdistelmähoitona metformiinin ja sulfonyyliurean kanssa potilailla, joilla nämä molemmat lääkkeet yhdessä eivät aikaansaa tyydyttävää hoitotasapainoa, • yhdistelmähoitona PPAR- gamma- agonistin, kuten tiatsolidiinidionin, kanssa potilailla, joilla PPAR- gamma- agonisti yksin ei aikaansaa tyydyttävää hoitotasapainoa.
Lääkettä saa vain lääkärin määräyksestä.
Miten Januviaa käytetään?
Januviaa otetaan yksi 100 mg: n annos päivässä joko aterian yhteydessä tai muulloin.
Januvian kanssa otettavien muiden lääkkeiden annostusta ei ole tarpeen muuttaa, paitsi kun Janivuaa otetaan sulfonyyliurean kanssa.
Tällöin sulfonyyliurea- annosta voi pienentää hypoglykemiariskin (alhainen verensokeri) vähentämiseksi.
Januviaa ei suositella potilaille, joilla on kohtalaisia tai vaikeita munuaisongelmia, eikä alle 18- vuotiaille.
Miten Januvia vaikuttaa?
Tyypin 2 diabetes on sairaus, jossa haima ei tuota riittävästi insuliinia veren glukoosi - eli sokeritasapainon säätelyyn tai kun elimistö ei kykene käyttämään insuliinia tehokkaasti.
Januvian vaikuttava aine sitagliptiini on dipeptidyylipeptidaasi 4: n (DPP- 4) estäjä.
Se estää inkretiinihormonien hajoamisen elimistössä.
Näitä hormoneja erittyy ruokailun jälkeen, ja ne stimuloivat haimaa tuottamaan insuliinia.
Nostamalla veren inkretiinihormonipitoisuutta sitagliptiini stimuloi haimaa tuottamaan lisää insuliinia silloin, kun veren sokeripitoisuus on korkea.
Sitagliptiini ei vaikuta silloin, kun verensokeri on matalalla.
Sitagliptiini myös vähentää maksan tuottaman sokerin määrää nostamalla insuliinin ja laskemalla glukagonihormonin pitoisuutta.
Yhdessä nämä prosessit laskevat veren glukoosipitoisuutta ja auttavat hallitsemaan tyypin 2 diabetesta.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 70 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Januviaa on tutkittu?
Januvian vaikutuksia tutkittiin ensin kokeellisesti ja sitten kliinisissä potilastutkimuksissa.
Januviaa tutkittiin viidessä korkeintaan vuoden kestäneessä päätutkimuksessa.
Tutkimuksiin osallistui lähes 4 000 tyypin 2 diabetesta sairastavaa potilasta, joiden verensokeripitoisuus ei ollut riittävän hyvin hallinnassa.
Neljässä tutkimuksessa Januviaa verrattiin lumelääkehoitoon joko yksistään käytettynä (kaksi tutkimusta, joissa oli 1 262 potilasta) tai metformiinin (702 potilasta) tai PPAR - gamma- agonistin pioglitatsonin (353 potilasta) lisänä.
Viidennessä tutkimuksessa Januviaa verrattiin glipitsidiin (eräs sulfonyyliurea) metformiinin lisänä 1 172 potilaalla.
Lisätutkimuksessa Januviaa verrattiin lumelääkkeeseen glimepiridin (toinen sulfonyyliurea) lisähoitona metformiinin kanssa tai ilman metformiinia 441 potilaalla.
Kaikissa tutkimuksissa tehokkuuden pääasiallinen mitta oli glykosyloitunut hemoglobiini (HbA1c) - nimisen aineen pitoisuuden muutos veressä, mistä voi päätellä, kuinka hyvin veren glukoositasapaino on hallinnassa.
Mitä hyötyä Januviasta on havaittu tutkimuksissa?
Januvia oli lumelääkettä tehokkaampi yksin tai toisen diabeteslääkkeen kanssa otettuna.
Metformiinin kanssa 100 mg: n päiväannos Januviaa laski HbA1c- arvoja 0, 70% (7, 96 prosentista 7, 26 prosenttiin) 24 hoitoviikossa, kun taas lumelääkettä lisänä saaneilla potilailla lasku oli 0, 08%.
Pioglitatsonin kanssa käytettynä 100 mg: n annos Januviaa laski HbA1c- arvoja 0, 88% 24 hoitoviikossa.
Lumelääkettä saaneilla potilailla lasku oli 0, 18%.
Tutkimuksessa Januvian ja glipitsidin käytöstä metformiinin kanssa glipitsidi laski HbA1c- arvoa aluksi Januviaa tehokkaammin.
Kuitenkin niillä potilailla, jotka jatkoivat Januvian tai glipitsidin käyttämistä, näiden kahden lääkkeen teho oli vuoden hoidon jälkeen samanlainen.
Januvia oli myös lumelääkettä tehokkaampi glimepiridiin lisättynä (metformiinin kanssa ja ilman), mikä laski HbA1c- pitoisuutta 0, 30% 24 hoitoviikossa potilailla, jotka saivat Januviaa ja glimepiridä, ja 0, 60% potilailla, jotka saivat myös metformiinia Januvian ja glimepiridin lisänä.
Mitä riskejä Januviaan liittyy?
Käytettäessä Januviaa muiden lääkkeiden kanssa yleisin sivuvaikutus on hypoglykemia (matala verensokeri).
Sitä on useammalla kuin yhdellä potilaalla kymmenestä, kun Januviaa otetaan sulfonyyliurean kanssa (metformiinin kanssa tai ilman), ja 1– 10 potilaalla sadasta, kun Januviaa otetaan PPAR- gamma- agonistin kanssa.
Kun Januviaa otetaan pelkän metformiinin kanssa, yleisin sivuvaikutus (1– 10 potilaalla sadasta) on pahoinvointi.
Täydellinen lista Januvian ilmoitetuista sivuvaikutuksista on pakkausselosteessa.
Sitagliptiinille tai muille aineille yliherkät (allergiset) potilaat eivät saa käyttää Januviaa.
Miksi Januvia on hyväksytty?
Lääkevalmistekomitea (CHMP) katsoi, että Januvian hyöty on sen riskejä suurempi tyypin 2 diabetes mellituksen hoidossa parantamaan glykeemista hallintaa yhdessä metformiinin ja/ tai sulfonyyliurean tai PPAR- gamma- agonistin kanssa, jos ruokavalio ja liikunta sekä muut lääkkeet eivät riitä verensokerin hallintaan.
Lääkevalmistekomitea suositteli myyntiluvan myöntämistä Januvialle.
Muita tietoja Januviasta:
Euroopan komissio myönsi Merck Sharp & Dohme Ltd - yhtiölle koko Euroopan unionin alueella voimassa olevan myyntiluvan Januviaa varten 21. 3. 2007.
Januviaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2007.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 689
EUROOPAN JULKINEN ARVIOINTIKERTOMUS (EPAR)
SIKLOS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Siklos on?
Siklos on lääkevalmiste, joka sisältää vaikuttavana aineena hydroksikarbamidia.
Sitä on saatavilla tabletteina (1 000 mg).
Mihin Siklosia käytetään?
Siklosia käytetään aikuisilla ja lapsilla, joilla on sirppisolusyndrooma (sirppisoluanemia) (geneettinen sairaus, jossa punaiset verisolut muuttavat muotoaan ja tulevat joustamattomiksi, kun ne eivät pysty kuljettamaan happea).
Sitä käytetään estämään toistuvat kivuliaat verisuonten tukkeutumisen aiheuttamat kriisit.
Verisuonten tukkeutumisen aiheuttamia kriisitilanteita sattuu silloin, kun epänormaalit punasolut tukkivat verissuonet rajoittaen veren virtausta elimeen.
Niihin voivat kuulua akuutti rintasyndrooma, hengenvaarallinen tila, jossa potilaalla on äkillinen rintakipu, kuume, raskas hengitys tai röntgenkuvassa näkyviä merkkejä nesteestä keuhkoissa.
Koska sirppisolusyndroomaa sairastavien potilaiden lukumäärä on vähäinen, sairaus katsotaan harvinaiseksi, ja Siklos luokiteltiin harvinaislääkkeeksi (harvinaisissa sairauksissa käytettäväksi lääkkeeksi) 9. heinäkuuta 2003.
Lääkevalmistetta saa vain lääkemääräyksellä.
Miten Siklosia käytetään?
Siklos- hoito tulisi aloittaa vain sirppisolusyndrooman hoitoon erikoistuneen lääkärin valvonnassa.
Siklosia otetaan kerran päivässä, mieluiten aamulla ennen aamiaista.
Aloitusannos on tavallisesti 15 mg painokiloa kohden lähimmän 250 mg: n tarkkuudella (neljännestabletti).
Tabletissa on erityiset jakouurteet, niin että se voidaan helposti jakaa neljään yhtä suureen osaan.
Annos suhteutetaan hoitovasteen mukaisesti, tavallinen annos on 15– 30 mg painokiloa kohden vuorokaudessa.
Poikkeustapauksissa voidaan käyttää jopa annosta 35 mg painokiloa kohden vuorokaudessa, kunhan potilaan verta seurataan haittavaikutusten varalta.
Potilaat, joilla ei ole vastetta tähän annokseen tai joilla on haittavaikutuksia, saattavat joutua lopettamaan hoidon tai lykkäämään sitä.
Siklos- annosta tulee pienentää potilailla, joilla on lieviä tai kohtalaisia munuaisongelmia, eikä Siklosia tule antaa potilaille, joilla on vakavia munuais - tai maksaongelmia.
Siklosia ei suositella alle kahden vuoden ikäisille lapsille.
Lisätietoja on pakkausselosteessa.
Miten Siklos vaikuttaa?
Siklosin vaikuttava aine, hydroksikarbamidi, estää eräiden solujen, kuten verisolujen, kasvua ja uusiutumista.
Vaikka hydroksikarbamidin tarkkaa vaikutustapaa tässä sairaudessa ei tunneta, se voi vähentää veressä kiertävien solujen määrää ja estää punasoluja muuttamasta muotoaan potilailla, joilla on sirppisolusyndrooma.
Tämä vähentää verisuonten tukkeutumisen riskiä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Hydroksikarbamidi, joka aikaisemmin tunnettiin nimellä hydroksiurea, on ollut saatavilla Euroopan unionissa (EU) monen kymmenen vuoden ajan käytettäväksi muissa sairauksissa, mukaan lukien eräät syöpätyypit.
Miten Siklosia on tutkittu?
Koska hydroksikarbamidi on tunnettu aine, jota käytetään jo muissa lääkevalmisteissa, yritys käytti tieteellisen kirjallisuuden tietoja tukemaan Siklosin käyttöä aikuisilla ja lapsilla, joilla on sirppisolusyndrooma.
Se esitti erityisesti todisteita Siklosin tehokkuudesta 11 julkaistusta tutkimuksesta, joissa oli mukana 378 lasta, sekä kolmen kansallisen tietorekisterin tietoja 155 lapsesta, joita hoidettiin Siklosilla enintään seitsemän vuoden ajan.
Yritys toimitti myös tiedot 299 aikuisella tehdystä tutkimuksesta, jossa Siklosin tehokkuutta verrattiin lumelääkkeeseen, tulokset muista tutkimuksista, joissa oli mukana 430 aikuista, sekä yhden kansallisen rekisterin tiedot 123: sta Siklosilla hoidetusta aikuisesta.
Tutkimuksissa verrattiin verisuonten tukkeutumisen aiheuttamien kriisitilanteiden lukumäärää ennen Siklos- hoitoa ja sen jälkeen, joiksi määriteltiin mikä tahansa käsivarsia, sääriä, vatsaa, selkää tai rintaa koskeva kivulias tapahtuma.
Mitä hyötyä Siklosista on havaittu tutkimuksissa?
Siklosilla hoidetuilla potilailla oli vähemmän verisuonten tukkeutumisen aiheuttamia kriisitilanteita Siklos - hoidon jälkeen kuin ennen sitä, ja niiden esiintymistiheys laski 66– 80 prosenttia lapsilla ja aikuisilla.
Äkillisten rintasyndroomatapausten esiintymistiheys laski myös 25– 33 prosenttia.
Potilaita jouduttiin myös ottamaan harvemmin sairaalahoitoon, ja sairaalassaolopäiviä oli vähemmän.
Vaikutus kesti jopa seitsemän vuotta.
Tutkimuksessa, jossa Siklosta verrattiin lumelääkkeeseen aikuisilla, Siklosta saaneilla verisuonten tukkeutumisen kriisejä oli vähemmän (2, 5 vuodessa) kuin lumelääkettä saaneilla (4, 5 vuodessa).
Mitä riskejä Siklosiin liittyy?
Yleisimmät Siklosilla todetut haittavaikutukset (useammalla kuin yhdellä potilaalla kymmenestä) ovat luuytimen suppressio, joka aiheuttaa neutropeniaa (alhainen neutrofiilien, erään valkosolutyypin, taso), retikulosytopenia (alhainen retikulosyyttien, erään epäkypsien punaisten verisolujen tyypin, taso) ja makrosytoosi (punaisten verisolujen suurentuminen).
Siklosia käyttäville potilaille tulisi tehdä verikokeita ennen hoitoa ja säännöllisesti hoidon aikana verisolujen määrän määrittämiseksi, ja heidän munuaisiaan ja maksaansa tulisi seurata.
Verenkuva palaa tavallisesti normaaliksi kahdessa viikossa Siklos- hoidon lopettamisesta.
Pakkausselosteessa on luettelo kaikista Siklosin ilmoitetuista haittavaikutuksista.
Henkilöiden, jotka voivat olla yliherkkiä (allergisia) hydroksikarbamidille tai lääkkeen jollekin muulle ainesosalle, ei pidä käyttää Siklosia.
Sitä ei myöskään pidä antaa henkilöille, joilla on vakavia munuais - tai maksaongelmia tai joilla verisolujen määrä on vaarallisen alhainen.
Imettäminen tulee keskeyttää käytettäessä Siklosia.
Miksi Siklos on hyväksytty?
Lääkevalmistekomitea (CHMP) katsoi, että Siklosin hyödyt ovat sen riskejä suuremmat toistuvien kivuliaiden verisuonten tukkeutumisen aiheuttamien kriisitilanteiden estämisessä, mukaan lukien akuutti rintasyndrooma lapsi - ja aikuispotilailla, joilla on oireileva sirppisolusyndrooma.
CHMP suositteli myyntiluvan myöntämistä Siklosille.
Miten voidaan varmistaa Siklosin turvallinen käyttö?
Siklosia valmistava yritys laatii lääkäreille ja potilaille tietopaketteja, joissa esitetään tiedot lääkevalmisteen turvallisuudesta.
Muita tietoja Siklosista Euroopan komissio myönsi Addmedica- yhtiölle koko Euroopan unionin alueella voimassa olevan myyntiluvan Siklosia varten 29. kesäkuuta 2007.
Siklosia koskeva harvinaislääkekomitean lausuntoyhteenveto on kokonaisuudessaan tässä.
Siklosia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 07- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 715
EUROOPAN JULKINEN ARVIOINTILAUSUNTO (EPAR)
LUCENTIS Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Lucentis on?
Lucentis on silmään annettava injektioneste, liuos.
Se sisältää vaikuttavana aineena ranibitsumabia.
Mihin Lucentis- valmistetta käytetään?
Lucentis on tarkoitettu verkkokalvon makulan kosteaa, ikääntymiseen liittyvää rappeumaa (AMD) sairastavien potilaiden hoitoon.
Tämä sairaus vaikuttaa silmän takaosassa olevan verkkokalvon keskiosaan (makulaan) ja aiheuttaa suoraan suuntautuvan näön menetystä.
Makula huolehtii keskeisestä näöstä, jota tarvitaan yksityiskohtien näkemiseen jokapäiväisissä toimissa, kuten autolla ajamisessa, lukemisessa ja kasvojen tunnistamisessa.
Kostea AMD aiheutuu epänormaalien verisuonten muodostumisesta makulan alle.
Nämä verisuonet voivat vuotaa nestettä ja verta, mistä aiheutuu näönmenetys.
Lääkevalmistetta saa vain lääkärin määräyksestä.
Miten Lucentis- valmistetta käytetään?
Lucentis annetaan injektiona sairaaseen silmään.
Ensimmäisten 3 kuukauden aikana annetaan yksi injektio kuukaudessa.
Tämän jälkeen potilaan näöntarkkuutta on seurattava kuukausittain ja uusi injektio annetaan, jos näöntarkkuus on heikentynyt.
Injektioiden välisen jakson on oltava vähintään kuukausi.
Lucentis- hoitoa saa antaa vain tällaisen injektion antamiseen perehtynyt silmälääkäri.
Ennen jokaista injektiota annetaan paikallispuudutus injektion aiheuttaman kivun vähentämiseksi tai estämiseksi.
Silmä, silmäluomi ja silmää ympäröivä iho desinfioidaan.
Silmään annetaan antibioottitippoja 3 päivää ennen injektiota ja 3 päivää injektion jälkeen silmätulehduksen välttämiseksi.
Potilaita opastetaan käyttämään silmätippoja itse.
Miten Lucentis vaikuttaa?
Lucentis- valmisteen vaikuttava aine ranibitsumabi on pieni hiukkanen monoklonaalista vasta- ainetta.
Monoklonaalinen vasta- aine (eräs proteiinityyppi) on kehitetty tunnistamaan kehon tietyissä soluissa oleva tietty rakenne (antigeeni) ja sitoutumaan siihen.
Ranibitsumabin tarkoitus on estää ainetta nimeltä vaskulaarinen endoteelikasvutekijä A (VEGF- A) toimimasta.
VEGF- A- tekijää esiintyy suurina määrinä AMD- potilaiden silmissä.
VEGF- A aiheuttaa verisuonten kasvua ja nesteen tihkumista, jotka pahentavat sairautta.
Estämällä tämän kasvutekijän ranibitsumabi vähentää verisuonten kasvua ja vuotoa.
Miten Lucentis- valmistetta on tutkittu?
Lucentis- valmisteen vaikutuksia testattiin koemalleissa ennen ihmiskokeita.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Kolmeen pääasialliseen Lucentis- tutkimukseen osallistui 1 323 AMD: n kosteaa tyyppiä sairastavaa potilasta.
Kaikki potilaat olivat yli 50- vuotiaita, eivätkä he olleet aiemmin saaneet hoitoa kosteaan AMD- sairauteen.
Tutkimuksissa testattiin kahta Lucentis- annosta:
0, 3 mg ja 0, 5 mg.
Tutkimusten oli tarkoitus kestää kaksi vuotta, mutta niistä vain yksi oli saatu päätökseen lääkevalmisteen arviointiin mennessä.
Kahdessa tutkimuksessa Lucentis- valmistetta verrattiin lumeinjektioon.
Tämä vastasi Lucentis - injektion antamista, kuitenkin ilman Lucentis- valmistetta ja neulaa.
Ruisku painettiin silmän pintaa vasten, mutta injektiota ei annettu.
Potilaat eivät pystyneet erottamaan, saivatko he Lucentis- injektion vai oliko kyseessä lumetoimenpide.
Kolmannessa tutkimuksessa Lucentis- valmistetta verrattiin fotodynaamiseen verteporfiinihoitoon (PDT, toinen AMD- hoito).
Pääasiallinen tehon mittari oli näöntarkkuuden muutos sairaassa silmässä vuoden hoidon jälkeen.
Näöntarkkuuden muutos tutkittiin tavallisella näkötestillä kirjaintaulun avulla.
Potilaita luokiteltaessa näöntarkkuuden heikentymistä ei pidetty merkitsevänä, jos nähtyjen kirjainten määrä kasvoi, pysyi samana tai väheni vähemmän kuin 15 kirjainta.
Mitä hyötyä Lucentis- valmisteesta on havaittu tutkimuksissa?
Lucentis esti näöntarkkuuden heikentymistä vertailulääkevalmisteita tehokkaammin.
Merkitsevää näön heikentymistä ei havaittu Lucentis- hoitoa kuukausittain saaneista potilaista 94– 96 prosentilla verrattuna lumeinjektioita saaneiden potilaiden 62 prosenttiin ja verteporfiini- PDT- hoitoa saaneiden potilaiden 64 prosenttiin.
Annoksista 0, 5 mg osoittautui 0, 3 mg: n annosta tehokkaammaksi.
Myös tutkimuksessa, jossa injektiot annettiin harvemmin (kerran kuussa ensimmäisten 3 kuukauden ajan ja sitten 3 kuukauden välein), Lucentis- hoitoa saaneiden potilaiden näkö säilyi parempana kuin lumeinjektioita saaneiden potilaiden näkö.
Mitä riskejä Lucentis- valmisteeseen liittyy?
Yleisimpiä Lucentis- valmisteen sivuvaikutuksia (useammalla kuin yhdellä potilaalla kymmenestä) ovat kohonnut silmänsisäinen paine, päänsärky, vitreiitti (tulehdus silmässä), lasiaisirtauma (nesteen separaatio silmän takaosassa), verkkokalvon verenvuoto (verenvuoto silmän takaosassa), näköhäiriöt, silmäkipu, lasiaiskellujat (pilkut näkökentässä), sidekalvon verenvuoto (verenvuoto silmän etuosassa), silmän ärsyyntyminen, vierasesineen tunne silmässä, lisääntynyt lakrimaatio (kyynelnesteen eritys), luomitulehdus (silmäluomien tulehdus), silmien kuivuminen, silmien verekkyys (punasilmäisyys), silmien kutina, nivelkipu (artralgia) ja nasofaryngiitti (nenä- kurkkutulehdus).
Luettelo sivuvaikutuksista kokonaisuudessaan on pakkausselosteessa.
Lucentis- hoidossa silmään annetut injektiot voivat joskus harvoin aiheuttaa endoftalmiitin (silmänsisäisen tulehduksen), vaikean silmätulehduksen ja kaihin (linssin sameneminen) sekä vahingoittaa verkkokalvoa.
On tärkeää, että nämä ongelmat hoidetaan mahdollisimman pian.
Pakkausselosteessa on selitetään kyseiset oireet ja annetaan potilaalle ohjeet toimenpiteistä.
Koska silmäinjektiot voivat lisätä tilapäisesti silmänpainetta, silmälääkäri tarkistaa silmänpaineen injektion jälkeen ja tekee korjaavat toimet tarvittaessa.
Lucentis- valmistetta ei saa antaa potilaille, jotka ovat yliherkkiä (allergisia) ranibitsumabille tai valmisteen muille aineille.
Sitä ei saa myöskään käyttää potilailla, joilla saattaa olla silmätulehdus tai tulehdus silmää ympäröivällä alueella tai joilla on vaikea silmän sisäinen tulehdus.
Miksi Lucentis on hyväksytty?
Lääkevalmistekomitea (CHMP) on pannut merkille, että Lucentis- valmisteeseen liittyy sivuvaikutuksia, mutta ne ovat tasapainossa etujen kanssa, jotka on osoitettu vakuuttavasti ja jotka säilyvät jopa 2 vuotta.
Lääkevalmistekomitea katsoi, että Lucentis- valmisteen hyödyt ovat sen riskejä suuremmat neovaskulaarisen (kostean) verkkokalvon makulan rappeuman hoidossa.
Koska Lucentis - valmisteen teho oli hieman parempi 0, 5 mg: n annoksen saaneilla potilailla eivätkä yleisimmät sivuvaikutukset olleet vakavia, komitea suositteli, että Lucentis- valmisteelle tässä annoskoossa annetaan myyntilupa.
Miten voidaan varmistaa Lucentis- valmisteen turvallinen käyttö?
Lucentista valmistava yritys toimittaa tietopaketin lääkäreille (sisältää tietoja tarvittavista toimista, jotka minimoivat silmään annettavien injektioiden tulehdusriskiä) ja potilaille (sisältää ohjeita Lucentis- hoitoon valmistautumisesta, vaikeiden sivuvaikutusten tunnistamisesta ja tilanteista, joissa
2/ 3 on käännyttävä välittömästi lääkärin puoleen).
Yritys myös seuraa tarkasti lääkevalmisteen sivuvaikutuksia ja turvallisuutta.
Muita tietoja Lucentis- valmisteesta Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Lucentis- valmistetta varten 22. tammikuuta 2007.
Lucentis- valmistetta koskeva EPAR- arviointilausunto on kokonaisuudessaan saatavilla tässä.
Tämä yhteenveto on päivitetty viimeksi 11- 2008.
3/ 3
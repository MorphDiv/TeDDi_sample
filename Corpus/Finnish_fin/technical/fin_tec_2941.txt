# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 574
EUROOPAN JULKINEN ARVIOINTIKERTOMUS (EPAR)
AZILECT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä AZILECT on?
AZILECT on lääkevalmiste, joka sisältää vaikuttavana aineena rasagiliinia.
Sitä on saatavana valkoisina pyöreinä tabletteina (1 mg).
Mihin AZILECTia käytetään?
AZILECTia käytetään Parkinsonin taudin hoitoon.
Parkinsonin tauti on etenevä aivosairaus, joka aiheuttaa vapinaa, liikkeiden hitautta ja lihasten kankeutta.
AZILECTia voidaan käyttää joko yksinään tai yhdistettynä levodopaan (toinen Parkinsonin taudin hoidossa käytettävä lääke) potilailla, joilla on tilan vaihteluita levodopa- annosten välisen ajanjakson lopulla.
Kun levodopan vaikutukset heikkenevät, potilaan liikuntakyvyssä tapahtuu äkkinäisiä vaihteluja.
AZILECTia saa vain lääkemääräyksellä.
Miten AZILECTia käytetään?
AZILECTia otetaan tavallisesti yksi tabletti kerran vuorokaudessa ruokailun yhteydessä tai tyhjään vatsaan.
AZILECTia ei saa antaa potilaille, joilla on vaikea maksan vajaantoiminta, ja sen käyttöä potilailla, joilla on kohtalainen maksan vajaatoiminta, tulee välttää.
Potilaiden, joilla on lievä maksan vajaatoiminta, on noudatettava varovaisuutta AZILECTin käytössä ja lopetettava sen käyttö, jos heidän maksasairautensa pahenee.
Miten AZILECT vaikuttaa?
AZILECTin vaikuttava aine, rasagiliini, on monoamiinioksidaasi- B: n estäjä.
Se pysäyttää entsyymin nimeltä monoamiinioksidaasi- B, joka hajottaa välittäjäainetta, dopamiinia, aivoissa.
Välittäjäaineet ovat kemikaaleja, joiden avulla hermosolut voivat viestiä keskenään.
Parkinsonin tautia sairastavilla potilailla dopamiinia tuottavat solut alkavat kuolla ja dopamiinin määrä aivoissa vähenee.
Tämän seurauksena potilaat menettävät kyvyn hallita liikkeitään luotettavasti.
Nostamalla dopamiinitasoa niissä aivojen osissa, jotka ohjaavat liikkeitä ja koordinaatiota, AZILECT parantaa Parkinsonin taudin merkkejä ja oireita, kuten liikkeiden jäykkyyttä ja hitautta.
Miten AZILECTia on tutkittu?
AZILECTin vaikutuksia on testattu ensin kokeellisissa malleissa ennen sen tutkimista ihmisillä.
AZILECTia on tutkittu kolmessa päätutkimuksessa, joihin osallistui yhteensä 1 563 Parkinsonin tautia sairastavaa potilasta.
Ensimmäisessä tutkimuksessa, joka koski kahta annoskokoa, yksin otettua AZILECTia verrattiin lumelääkkeeseen 404 potilaalla, joilla sairaus oli varhaisessa vaiheessa.
Tehon pääasiallisena mittana 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged oli oireissa 26 viikossa tapahtunut muutos arvioituna vakioasteikolla (Unified Parkinson’ s Disease Rating Scale, UPDRS).
Kahteen muuhun tutkimukseen osallistui yhteensä 1 159 potilasta, joilla sairaus oli edennyt pidemmälle.
Näissä tutkimuksissa AZILECT lisättiin potilaan levodopa- hoitoon, ja sitä verrattiin lumelääkkeeseen tai entakaponiin (toinen Parkinsonin taudin hoidossa käytettävä lääke).
Tutkimukset kestivät 26 ja 18 viikkoa.
Tehon pääasiallisena mittana oli niiden tuntien määrä vuorokauden aikana, jolloin potilaan liikuntakyky oli huono, mitattuna potilaan omien päiväkirjamerkintöjen perusteella.
Mitä hyötyä AZILECTista on havaittu tutkimuksissa?
AZILECT oli kaikissa tutkimuksissa lumelääkettä tehokkaampi.
Tutkimuksessa, jossa AZILECTia käytettiin yksin, niiden potilaiden, jotka saivat 1 mg: n lääkevalmistetta kerran vuorokaudessa, UPDRS- arvo laski 26 viikkoa kestäneen tutkimuksen aikana keskimäärin 0, 13 pistettä lähtöarvosta 24, 69.
Tätä tulosta verrattiin lumelääkettä saaneiden potilaiden arvoon, joka nousi 4, 07 pistettä lähtöarvosta 24, 54.
UPDRS- arvon lasku viittaa oireiden paranemiseen, ja sen nousu viittaa oireiden pahenemiseen.
Yhdessä levodopan kanssa käytettynä 1 mg AZILECTia vähensi aikaa, jolloin potilaan liikuntakyky oli huono, enemmän kuin lumelääke.
Tämä aika väheni molemmissa tutkimuksissa keskimäärin tunnin enemmän potilailla, jotka lisäsivät hoitoon AZILECTia, kuin potilailla, jotka lisäsivät hoitoon lumelääkettä.
Aika lyheni suunnilleen saman verran potilailla, jotka lisäsivät hoitoon entakaponia.
Mitä riskejä AZILECTiin liittyy?
AZILECTin yleisin sivuvaikutus (jota esiintyy useammalla kuin yhdellä potilaalla kymmenestä) on päänsärky.
Pakkausselosteessa on luettelo kaikista AZILECTin ilmoitetuista sivuvaikutuksista.
AZILECTia ei saa antaa henkilöille, jotka saattavat olla yliherkkiä (allergisia) rasagiliinille tai jollekin muulle AZILECTin aineosalle.
AZILECTia ei saa käyttää muiden monoamiinioksidaasin estäjien eikä petidiinin (särkylääke) kanssa.
AZILECT- hoidon lopettamisen jälkeen on pidettävä vähintään 14 vuorokauden tauko ennen monoamiinioksidaasin estäjä - tai petidiinihoidon aloittamista.
AZILECTia ei saa antaa potilaille, joilla on vaikea maksan vajaatoiminta.
Potilaiden on noudatettava varovaisuutta, kun he käyttävät AZILECTia samanaikaisesti muiden lääkkeiden kanssa.
Lisätietoja on pakkausselosteessa.
Miksi AZILECT on hyväksytty?
Lääkevalmistekomitea (CHMP) päätti, että AZILECTin hyödyt ovat sen riskejä suuremmat idiopaattisen Parkinsonin taudin hoidossa joko yksinään (ilman levodopaa) tai yhdistelmähoitona (levodopan kanssa) potilailla, joilla on tilan vaihteluita.
Komitea suositteli myyntiluvan myöntämistä AZILECTia varten.
Muita tietoja AZILECTista:
Euroopan komissio myönsi Teva Pharma GmbH: lle koko Euroopan unionin alueella voimassa olevan myyntiluvan AZILECTia varten 21. helmikuuta 2005.
AZILECTia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 09- 2007.
©EMEA 2007
2/ 2
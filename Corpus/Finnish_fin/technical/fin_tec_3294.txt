# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 609
EUROOPAN JULKINEN ARVIOINTIKERTOMUS (EPAR)
KEPIVANCE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Kepivance on?
Kepivance on injektiokuiva- aine lääkepullossa, liuosta varten.
Jokainen injektiopullo sisältää 6, 25 mg vaikuttavaa ainetta palifermiinia.
Mihin Kepivancea käytetään?
Kepivancea käytetään vähentämään mukosiitin (suun limakalvotulehdus, joka voi ilmetä aristamisena ja punoituksena tai pahimmillaan vaikeina haavaumina) esiintymistä, lievittämään sitä ja lyhentämään sen kestoa.
Kepivancea annetaan potilaille, joille voi todennäköisesti kehittyä vaikea mukosiitti verisyövän vuoksi, johon he saavat myeloablatiivista hoitoa (luuydintä tuhoavia hoitoja) ja autologisen kantasolujen (potilaan omasta elimistöstä otettujen verta muodostavien solujen) siirron.
Lääkevalmistetta saa vain lääkemääräyksellä.
Miten Kepivancea käytetään?
Kepivancea tulee käyttää syövän hoitoon perehtyneen lääkärin valvonnassa.
Se annetaan laskimonsisäisenä injektiona 60 mikrogramman annoksena painokiloa kohti päivässä yhteensä kuusi kertaa.
Kolme annosta annetaan kolmena peräkkäisenä päivänä ennen myeloablatiivista hoitoa niin, että annoksen antaminen päättyy 24– 48 tuntia ennen hoitoa.
Loput kolme annosta annetaan kolmena peräkkäisenä päivänä myeloablatiivisen hoidon jälkeen.
Ensimmäinen näistä annoksista annetaan päivänä, jona kantasolusiirto tehdään.
Kepivancea ei ole tutkittu lapsilla, nuorilla tai vanhuksilla.
Miten Kepivance vaikuttaa?
Kepivancen vaikuttava aine palifermiini on kasvutekijä, joka stimuloi suuta ja suolistoa peittävien epiteelisolujen kasvua ja kehittymistä.
Palifermiini on hyvin samankaltainen kuin kehon oma luonnollinen keratinosyyttikasvutekijä (KGF).
Elimistö korvaa suun epiteelisolut yleensä muutamassa päivässä.
Solunsalpaaja - tai sädehoitoa saavilla potilailla nämä solut eivät korvaudu yhtä nopeasti.
Tämä johtaa mukosiitin kehittymiseen.
Kepivance stimuloi näiden solujen kasvua, mikä vähentää mukosiitin esiintyvyyttä, vaikeutta ja kestoa intensiivistä hoitoa saavilla syöpäpotilailla.
Palifermiini tuotetaan niin sanotulla yhdistelmä- DNA- tekniikalla.
Palifermiinia tuottaa bakteeri, joka siihen lisätyn geenin (DNA) avulla pystyy tuottamaan palifermiinia.
Keinotekoisesti tuotettu palifermiini vaikuttaa samalla tavalla kuin luontainen KGF.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Kepivancea on tutkittu?
Kepivancea on tutkittu 212 potilaalla, jotka saivat suuriannoksista sytotoksiinihoitoa verisyövän (useimmiten non- Hodgkinin lymfooma) hoitoon.
Palifermiinia verrattiin lumelääkkeeseen.
Pääasiallinen tehon mittari oli niiden päivien lukumäärä, joina potilailla esiintyi vaikeaa suun mukosiittia.
Mitä hyötyä Kepivancesta on havaittu tutkimuksissa?
Kepivancea saaneilla potilailla vaikean suun mukosiitin keskimääräinen kesto (3, 7 päivää) oli huomattavasti lyhyempi kuin lumelääkettä saaneilla potilailla (10, 4 päivää).
Kepivancea saaneet potilaat ilmoittivat myös vähemmän suun ja kurkun haavaumista.
Lisäksi nieleminen, juominen, syöminen ja puhuminen helpottuivat.
Mitä riskejä Kepivanceen liittyy?
Kepivancen yleisimpiä sivuvaikutuksia (useammalla kuin yhdellä potilaalla kymmenestä) ovat makuaistin muutokset, suun/ kielen paksuuntuminen tai värimuutokset, ihottuma, kutina, punoitus, nivelsärky, turvotus (nesteen kertyminen), kipu ja kuume.
Pakkausselosteessa on luettelo kaikista Kepivancen ilmoitetuista sivuvaikutuksista.
Kepivancea ei saa antaa potilaille, jotka ovat yliherkkiä (allergisia) palifermiinille, Escherichia coli - bakteerin tuottamille proteiineille tai Kepivancen muille valmistusaineille.
Miksi Kepivance on hyväksytty?
Lääkevalmistekomitea (CHMP) katsoi, että Kepivancen hyödyt ovat sen riskejä suuremmat suun mukosiitin vähentämisessä ja lievittämisessä ja sen keston lyhentämisessä, kun potilaat saavat pahanlaatuisiin verisairauksiin myeloablatiivista hoitoa, joka aiheuttaa yleisesti vaikeaa suun mukosiittia ja vaatii autologisen kantasolujen siirron.
Komitea suositteli, että Kepivancelle annetaan myyntilupa.
Muita tietoja Kepivancesta:
Euroopan komissio myönsi Amgen Europe B. V: lle koko Euroopan unionin alueella voimassa olevan myyntiluvan Kepivancea varten 25. lokakuuta 2005.
Kepivancea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2007.
©EMEA 2007
2/ 2
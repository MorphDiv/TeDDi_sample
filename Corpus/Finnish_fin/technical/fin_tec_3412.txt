# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C762
EUROOPAN JULKINEN ARVIOINTIKERTOMUS (EPAR)
XELEVIA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Xelevia on?
Xelevia on lääke, jonka vaikuttava aine on sitagliptiini.
Lääkettä saa pyöreinä tabletteina.
Mihin Xeleviaa käytetään?
Xeleviaa käytetään tyypin 2 diabeteksen hoitoon parantamaan veren sokeritasapainon hallintaa.
Sitä käytetään ruokavalion ja liikuntaohjelman sekä yhden tai useamman diabeteslääkkeen kanssa seuraavasti: • yhdistelmähoitona metformiinin kanssa potilailla, joiden hoitotasapainoa ei saada tyydyttävästi hallintaan pelkästään metformiinilla, • yhdistelmähoitona sulfonyyliurean kanssa potilailla, joiden hoitotasapainoa ei saada tyydyttävästi hallintaan pelkästään sulfonyyliurealla ja joille metformiini ei sovi, • yhdistelmähoitona sekä metformiinin että sulfonyyliurean kanssa, kun kyseiset lääkkeet ovat riittämättömät saamaan potilaan diabeteksen tyydyttävästi hallintaan, • yhdistelmähoitona PPAR- gamma- agonistin, kuten tiatsolidiinidionin, kanssa, kun pelkkä PPAR- gamma- agonisti ei saa potilaan hoitotasapainoa tyydyttävästi hallintaan.
Lääkettä saa vain lääkärin määräyksestä.
Miten Xelevia käytetään?
Xeleviaa otetaan yksi 100 mg: n annos päivässä aterian kanssa tai ilman ateriaa.
Xelevian kanssa samanaikaisesti käytettävien lääkkeiden annostusta ei tarvitse muuttaa, paitsi kun Xeleviaa käytetään sulfonyyliurean kanssa.
Tuolloin sulfonyyliurea- annosta voidaan pienentää hypoglykemia- riskin (alhaisen verensokeripitoisuuden) alentamiseksi.
Xeleviaa ei suositella kohtalaisista tai vaikeista munuaisongelmista kärsiville tai alle 18- vuotiaille potilaille.
Miten Xelevia vaikuttaa?
Tyypin 2 diabeteksessa haima ei tuota tarpeeksi insuliinia veren glukoosi - eli sokeripitoisuuden säätelyyn tai elimistö ei kykene käyttämään insuliinia tehokkaasti.
Xelevian vaikuttava aine sitagliptiini on dipeptidyylipeptidaasi 4: n (DPP- 4) estäjä.
Se vaikuttaa estämällä inkretiinihormonien hajoamista elimistössä.
Näitä hormoneita erittyy ruokailun jälkeen, ja ne stimuloivat haimaa tuottamaan insuliinia.
Nostamalla veren inkretiinihormonipitoisuutta sitagliptiini stimuloi haimaa tuottamaan lisää insuliinia silloin, kun verensokeripitoisuus on korkea.
Sitagliptiini ei vaikuta silloin, kun verensokeri on matalalla.
Sitagliptiini myös pienentää maksan tuottaman sokerin määrää nostamalla insuliinin ja laskemalla glukagonihormonin pitoisuutta.
Yhdessä nämä prosessit laskevat veren glukoosipitoisuutta ja auttavat hallitsemaan tyypin 2 diabetesta.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 70 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Xeleviaa on tutkittu?
Xelevian vaikutuksia testattiin ensin kokeellisissa malleissa ennen tutkimista ihmisillä.
Xeleviaa tutkittiin viidessä korkeintaan vuoden kestäneessä päätutkimuksessa.
Niihin osallistui lähes 4 000 tyypin 2 diabetestä sairastavaa potilasta, joiden verensokerin taso ei ollut riittävästi hallinnassa.
Neljässä tutkimuksessa Xeleviaa verrattiin lumelääkkeeseen joko yksistään käytettynä (kaksi tutkimusta, joissa oli 1 262 potilasta) tai metformiinin (702 potilasta) tai PPAR- gamma- agonisti pioglitatsonin (353 potilasta) lisähoitona.
Viidennessä tutkimuksessa Xeleviaa verrattiin glipitsidiin (eräs sulfonyyliurea) metformiinin lisähoitona (1 172 potilasta).
Lisätutkimuksessa Xeleviaa verrattiin lumelääkkeeseen glimepiridin lisähoitona (toinen sulfonyyliurea) metformiinin kanssa tai ilman metformiinia 441 potilaalla.
Kaikissa tutkimuksissa tehokkuuden pääasiallinen mitta oli glykosyloitunut hemoglobiini (HbA1c) - nimisen aineen pitoisuuden muutos veressä, mikä osoittaa, miten hyvin veren glukoositasapaino on hallinnassa.
Mitä hyötyä Xeleviasta on tutkimustulosten perusteella?
Xelevia oli lumelääkettä tehokkaampi yksin tai toisen diabeteslääkkeen kanssa otettuna.
Metformiinin kanssa 100 mg: n päiväannos Xeleviaa laski HbA1c- arvoja 0, 70% (7, 96%: sta 7, 26%: iin) 24 hoitoviikossa, kun taas lumelääkettä lisänä saaneilla potilailla lasku oli 0, 08%.
Pioglitatsonin kanssa käytettynä 100 mg: n annos Xeleviaa laski HbA1c- arvoja 0, 88% 24 hoitoviikossa, ja lumelääkettä lisänä saaneilla potilailla lasku oli 0, 18%.
Xelevian ja glipitsidin käyttöä metformiinin kanssa verranneessa tutkimuksessa glipitsidi laski HbA1c- arvoa aluksi Xeleviaa tehokkaammin.
Kuitenkin niillä potilailla, jotka jatkoivat Xelevian tai glipitsidin käyttämistä, näiden kahden lääkkeen tehokkuus oli samaa tasoa vuoden hoidon jälkeen.
Xelevia oli myös lumelääkettä tehokkaampi, kun sitä käytettiin glimepiridin lisähoitona (metformiinin kanssa ja ilman sitä).
Näin HbA1c- pitoisuutta saatiin laskettua 24 viikon jälkeen 0, 30% Xeleviaa ja glimepiridia saaneilla potilailla ja 0, 60% potilailla, jotka saivat metformiinia Xelevian ja glimepiridin lisähoitona.
Mitä riskejä Xeleviaan liittyy?
Xeleviaa muiden lääkkeiden kanssa käytettäessä yleisin sivuvaikutus on hypoglykemia (matala verensokeri).
Sitä tavataan useammalla kuin 1 potilaalla kymmenestä, kun Xeleviaa otetaan sulfonyyliurean kanssa (metformiinin kanssa tai ilman) ja 1– 10 potilaalla sadasta, kun Xeleviaa otetaan PPAR- gamma- agonistin kanssa.
Kun Xeleviaa käytetään ainoastaan metformiinin kanssa, yleisin sivuvaikutus (1– 10 potilaalla sadasta) on pahoinvointi.
Luettelo kaikista Xelevian ilmoitetuista sivuvaikutuksista on pakkausselosteessa.
Xeleviaa ei saa käyttää ihmiset, jotka voivat olla yliherkkiä (allergisia) sitagliptiinille tai jollekin muulle valmisteen aineosalle.
Miksi Xelevia on hyväksytty?
Lääkevalmistekomitea (CHMP) katsoi, että Xeleviasta saatava hyöty on sen riskejä suurempi tyypin 2 diabetes mellituksen hoidossa glykeemisen hallittavuuden parantamiseksi, kun sitä käytetään yhdessä metformiinin ja/ tai sulfonyyliurean tai PPAR- gamma- agonistin kanssa silloin, kun ruokavalio ja liikuntaohjelma ja muut lääkkeet eivät riitä glykeemiseen hallintaan.
Lääkevalmistekomitea suositteli myyntiluvan myöntämistä Xelevialle.
Muita tietoja Xeleviasta:
Euroopan komissio myönsi Merck Sharp & Dohme Ltd. - yhtiölle koko Euroopan unionin alueella voimassa olevan myyntiluvan Xeleviaa varten 21. 3. 2007.
EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2007.
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Kepivance 6, 25 mg injektiokuiva- aine, liuosta varten.
2.
VAIKUTTAVAT AINEET JA NIIDEN MÄÄRÄT
Yksi injektiopullo sisältää 6, 25 mg palifermiinia.
Palifermiini on ihmisen keratinosyyttikasvutekijä (KGF), joka valmistetaan yhdistelmä- DNA - tekniikalla Escherichia coli - bakteerissa.
Käyttövalmis Kepivance- injektioliuos sisältää palifermiinia 5 mg/ ml.
Täydellinen apuaineluettelo, ks. kohta 6. 1.
3.
LÄÄKEMUOTO
Injektiokuiva- aine, liuosta varten (injektiokuiva- aine).
Valkoinen kylmäkuivattu jauhe.
4.
KLIINISET TIEDOT
4. 1 Käyttöaiheet
Kepivance on tarkoitettu suun mukosiitin vähentämiseen ja lievittämiseen ja sen keston lyhentämiseen, kun potilaat saavat pahanlaatuisiin verisairauksiin myeloablatiivista hoitoa, joka aiheuttaa yleisesti vaikeaa suun mukosiittia ja vaatii autologisen hematopoieettisten kantasolujen siirron.
4. 2 Annostus ja antotapa
Kepivance- hoito on toteutettava syövän hoitoon perehtyneen lääkärin valvonnassa.
Aikuiset
Suositeltu Kepivance- annostus on 60 mikrogrammaa/ kg/ vrk bolusinjektiona laskimoon kolmena peräkkäisenä päivänä ennen myeloablatiivista hoitoa ja kolmena peräkkäisenä päivänä hoidon jälkeen, yhteensä kuusi annosta (ks. jäljempänä).
Huonon paikallisen siedettävyytensä vuoksi Kepivance - valmistetta ei pidä antaa ihon alle.
Käyttövalmista Kepivance- liuosta ei pidä jättää huoneenlämpöön yli tunnin ajaksi, ja se on suojattava valolta.
Ennen kuin annat lääkkeen, tarkista silmämääräisesti, ettei liuoksen väri ole muuttunut eikä se sisällä hiukkasia, ks. kohta 6. 6.
Ennen myeloablatiivista hoitoa:
Kolme ensimmäistä annosta annetaan ennen myeloablatiivista hoitoa siten, että kolmas annos annetaan 24– 48 tuntia ennen myeloablatiivisen hoidon antamista.
Myeloablatiivisen hoidon jälkeen:
Kolme viimeistä annosta annetaan myeloablatiivisen hoidon jälkeen siten, että ensimmäinen näistä annoksista annetaan hematopoieettisten kantasolujen jälkeen mutta samana päivänä kantasoluinfuusion kanssa ja vähintään neljä vuorokautta edellisen Kepivance - annoksen jälkeen.
2 Ks. kohta 4. 4.
Lapset ja nuoret
Kepivancen tehoa ja turvallisuutta ei ole varmistettu lasten ja nuorten hoidossa, joten Kepivance - hoitoa ei tule antaa lapsille eikä nuorille ennen kuin saadaan lisää tutkimustietoa.
Munuaisten vajaatoiminta
Munuaisten vajaatoiminta ei vaadi annostuksen muuttamista (ks. kohta 5. 2).
Maksan vajaatoiminta
Tehoa ja turvallisuutta ei ole tutkittu maksan vajaatoiminnan yhteydessä (ks. kohta 5. 2).
Iäkkäät potilaat
Tehoa ja turvallisuutta ei ole tutkittu iäkkäillä potilailla (ks. kohta 5. 2).
4. 3 Vasta- aiheet
Yliherkkyys palifermiinille tai jollekin valmisteen apuaineelle tai Escherichia coli - peräisille proteiineille.
4. 4 Varoitukset ja käyttöön liittyvät varotoimet
Kepivancea ei pidä antaa solunsalpaajaa edeltävien 24 tunnin aikana, solunsalpaajainfuusion aikana eikä 24 tunnin aikana solunsalpaajan jälkeen.
Suun mukosiitit vaikeutuivat ja pitkittyivät kliinisessä tutkimuksessa, jossa Kepivance annettiin solunsalpaajaa edeltäneiden 24 tunnin aikana.
Jos laskimokanyylin aukipitämiseen on käytetty hepariinia, se on huuhdeltava natriumkloridiliuoksella ennen Kepivancen antamista ja sen jälkeen, ks. kohta 6. 2.
KGF- reseptorien tiedetään ilmentyvän silmän mykiössä.
Toistaiseksi mykiön samentumien ei ole havaittu lisääntyneen potilailla, jotka ovat saaneet Kepivancea kliinisissä tutkimuksissa.
Pitkäaikaisvaikutuksia ei vielä tunneta.
Kepivance- hoidon pitkäaikaista turvallisuutta ei ole täysin selvitetty suhteessa seuraaviin muuttujiin: kokonaiselinaikaan, elinaikaan ilman taudin etenemistä (PFS) ja sekundaarisiin pahanlaatuisiin sairauksiin.
Kepivance on kasvutekijä, joka stimuloi KGF- reseptoria ilmentävien epiteelisolujen lisääntymistä.
Kepivancen tehoa ja turvallisuutta ei ole varmistettu muissa KGF- reseptoria ilmentävissä syöpäsairauksissa kuin pahanlaatuisissa verisairauksissa.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Kepivancella ei ole tehty interaktiotutkimuksia.
Koska Kepivance on proteiini, yhteisvaikutusten vaara muiden lääkevalmisteiden kanssa on vähäinen.
In vitro ja in vivo saadut tutkimustulokset viittaavat siihen, että palifermiini sitoutuu sekä fraktioimattomiin että pienimolekyylisiin hepariineihin, joiden käytössä on noudatettava varovaisuutta palifermiinihoidon aikana.
Kliininen merkitys on epäselvä.
3 4. 6 Raskaus ja imetys
Kepivancen raskaudenaikaisesta käytöstä ei ole riittävästi tutkimustietoa.
Eläinkokeissa on havaittu lisääntymistoimintoihin ja alkion - / sikiönkehitykseen kohdistuvia toksisia vaikutuksia (ks. kohta 5. 3).
Mahdollista ihmisalkioon tai - sikiöön kohdistuvaa vaaraa ei tunneta.
Kepivancea ei pidä käyttää raskauden aikana, ellei se ole ehdottoman välttämätöntä.
Ei tiedetä, erittyykö Kepivance äidinmaitoon.
Siksi Kepivancea ei pidä antaa imettäville naisille.
4. 7 Vaikutus ajokykyyn ja koneiden käyttökykyyn
Tutkimuksia valmisteen vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
Turvallisuustiedot perustuvat kolmeen satunnaistettuun lumekontrolloituun kliiniseen tutkimukseen ja yhteen farmakokineettiseen tutkimukseen.
Tutkimuksissa oli mukana yhteensä 650 potilasta, joilla oli pahanlaatuisia verisairauksia.
Potilaat saivat Kepivancea (n = 409) tai lumevalmistetta (n = 241) joko pelkästään ennen luuydintoksista solunsalpaajahoitoa tai ennen solunsalpaajaa ja sen jälkeen.
Jotkut potilaista saivat myös koko kehon sädetyksen, ja kaikki saivat perifeerisen veren kantasolujen (PBPC) siirron.
Haittavaikutukset vastasivat Kepivancen ihoon ja suun epiteeliin kohdistuvaa farmakologista vaikutusta (ks. taulukko 1).
Reaktiot olivat pääasiassa lieviä tai kohtalaisia, ja ne olivat korjautuvia.
Ne ilmaantuivat keskimäärin 6 vuorokauden (mediaani) kuluttua ensimmäisestä kolmena peräkkäisenä päivänä annetusta Kepivance- annoksesta, ja niiden mediaanikesto oli 5 vuorokautta.
Haittavaikutuksina esiintyi kipua ja nivelsärkyä, mikä oli johdonmukaista sen kanssa, että Kepivance - ryhmän potilaat olivat saaneet vähemmän opioidianalgeetteja kuin lumeryhmän potilaat (ks. taulukko 2).
Taulukko 1.
Haittavaikutukset, jotka olivat Kepivance- ryhmässä ≥ 5% yleisempiä kuin lumeryhmässä
Elinjärjestelmä
Haittavaikutus Erittäin yleiset (> 1/ 10)
Hermosto Ruoansulatuselimistö Iho ja ihonalainen kudos Luusto, lihakset ja sidekudos Yleisoireet ja annostelukohdan oireet
Makuaistin muutos Suun/ kielen paksuntuminen tai värimuutokset Ihottuma, kutina ja punoitus Nivelsärky Turvotus, kipu ja kuume
Hematopoieesi elpyi PBPC- infuusion jälkeen yhtä tehokkaasti Kepivance - ja lumeryhmissä, eikä taudin etenemisessä tai elinajassa havaittu eroja.
Kepivance voi suurentaa joidenkin potilaiden lipaasi - ja amylaasiarvoja, mihin voi liittyä myös vatsakipua tai selkäsärkyä.
Näiden muutosten ilmaantuvuus Kepivance - ja lumeryhmissä oli seuraava: lipaasi (Kepivance:
28%, lume:
23%) ja amylaasi (Kepivance:
62%, lume:
54%).
Selviä haimatulehdustapauksia ei ole raportoitu tässä potilaspopulaatiossa.
Kohonneiden amylaasiarvojen fraktiointi osoitti, että lisäys oli pääasiassa peräisin syljestä.
Annosta rajoittavaa toksisuutta havaittiin 36 prosentilla (5/ 14) niistä potilaista, jotka saivat kuusi kertaa 80 mikrogrammaa/ kg/ vrk laskimoon kahden viikon aikana (3 annosta ennen myeloablatiivista hoitoa ja 3 annosta hoidon jälkeen).
Nämä tapahtumat vastasivat suositellun annostuksen yhteydessä esiintyneitä tapahtumia mutta olivat yleisesti vaikeampia.
4 Kepivancen markkinoille tulon jälkeen on havaittu seuraavia haittavaikutuksia: kielen oireet (esim. punoitus, nystyrät, turvotus), kasvoturvotus, suun turvotus, ihon hyperpigmentaatio ja anafylaktiset/ allergiset reaktiot.
4. 9 Yliannostus
Suurin potilaille annettu Kepivance- annostus on ollut 80 mikrogrammaa/ kg/ vrk laskimoon kahden viikon aikana (3 annosta ennen myeloablatiivista hoitoa ja 3 annosta hoidon jälkeen).
Lisätietoja annosta rajoittavasta toksisuudesta ks. kohta 4. 8.
Kahdeksalle terveelle tutkimushenkilölle annettiin 250 mikrogrammaa/ kg kerta- annoksena laskimoon, eikä vaikeita tai vakavia haittavaikutuksia ilmaantunut.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Sytostaattihoidon haittoja vähentävät lääkkeet.
ATC- koodi:
V03A F08.
Palifermiini on 140 aminohaposta muodostuva proteiini, jonka molekyylipaino on 16, 3 kilodaltonia.
Se poikkeaa ihmisen endogeenisesta KGF: stä siltä osin, että ensimmäiset 23 N- terminaalista aminohappoa on poistettu proteiinin stabiliteetin parantamiseksi.
Vaikutusmekanismi
KGF on proteiini, joka vaikuttaa epiteelisoluihin sitoutumalla spesifisiin solun pinnan reseptoreihin ja stimuloimalla siten proliferaatiota, erilaistumista ja solua suojaavien mekanismien säätelyä (up - regulation) (esim. antioksidatiivisten entsyymien induktiota).
Endogeeninen KGF on mesenkymaalisten solujen tuottama epiteelisoluspesifinen kasvutekijä, jonka vaikutus tehostuu luonnostaan epiteelikudoksen vaurioituessa.
Farmakologia
Terveiden tutkimushenkilöiden epiteelisolujen proliferaatiota arvioitiin immunohistokemiallisella Ki67- värjäyksellä.
Posken limakalvonäytteen Ki67- värjäyksessä todettiin kolminkertainen tai suurempi lisääntyminen kolmella kuudesta terveestä tutkimushenkilöstä, jotka saivat palifermiinia 40 mikrogrammaa/ kg/ vrk laskimoon kolmen vuorokauden ajan.
Mittaus tehtiin 24 tunnin kuluttua kolmannesta annoksesta.
Annoksesta riippuvaa epiteelisolujen proliferaatiota havaittiin 48 tunnin kuluttua annostelusta niillä terveillä tutkimushenkilöillä, jotka saivat 120– 250 mikrogrammaa/ kg kerta- annoksena laskimoon.
Kliiniset tutkimukset
Palifermiinin kliiniseen tutkimusohjelmaan kuului kolme satunnaistettua lumekontrolloitua kliinistä tutkimusta ja yksi farmakokineettinen tutkimus, joissa oli mukana 650 potilasta.
Potilaat saivat pahanlaatuisiin verisairauksiin luuydintoksista hoitoa, joka vaati hematopoieettisten kantasolujen (HSC) siirron.
Palifermiinin teho ja turvallisuus osoitettiin satunnaistetussa, lumekontrolloidussa kaksoissokkotutkimuksessa, jossa potilaat saivat pahanlaatuisiin verisairauksiin (non- Hodgkin - lymfoomaan (NHL), Hodgkinin tautiin, akuuttiin myelooiseen leukemiaan (AML), akuuttiin lymfaattiseen leukemiaan (ALL), krooniseen myelooiseen leukemiaan (KML), krooniseen lymfaattiseen leukemiaan (KLL) tai multippeliin myeloomaan) suuriannoksista sytotoksista hoitoa,
5 joka koostui fraktioidusta koko kehon sädetyksestä (kokonaisannos 12 Gy), suuriannoksisesta etoposidista (60 mg/ kg) ja suuriannoksisesta syklofosfamidista (100 mg/ kg), minkä jälkeen tehtiin perifeerisen veren kantasolujen (PBPC) siirto.
Tässä tutkimuksessa 212 potilasta sai satunnaistetusti joko palifermiinia tai lumevalmistetta.
Palifermiinia annettiin päivittäin 60 mikrogrammaa/ kg injektiona laskimoon kolmena peräkkäisenä päivänä ennen sytotoksisen hoidon aloittamista ja kolmena peräkkäisenä päivänä perifeerisen veren kantasoluinfuusion jälkeen.
Tutkimuksen päävastemuuttuja oli niiden päivien lukumäärä, joina potilailla esiintyi vaikeaa suun mukosiittia (vaikeusaste 3/ 4 Maailman terveysjärjestön (WHO: n) asteikolla).
Muita tulosmuuttujia olivat suun mukosiitin ilmaantuvuus, kesto ja vaikeusaste ja opioidianalgeettien tarve.
Palifermiinia saaneilla potilailla ei havaittu viitteitä hematopoieesin hitaammasta elpymisestä lumevalmistetta saaneisiin potilaisiin verrattuna.
Vastetta kuvaavat tulokset on esitetty taulukossa 2.
Taulukko 2.
Suun mukosiitti ja sen kliiniset seurausvaikutukset – HSC- siirtotutkimus
p- arvo *
Lume n = 106
Palifermiini (60 mikrog/ kg/ vrk) n = 106
WHO: n 3. / 4. asteen mukosiitin ** esiintymispäivien mediaani (25., 75. persentiili)
9 (6, 13)
3 (0, 6)
< 0, 001
WHO: n 3. / 4. asteen mukosiitin ilmaantuvuus
98%
63%
< 0, 001
WHO: n 3. / 4. asteen mukosiitin esiintymipäivien mediaani (25., 75. persentiili) sairastuneilla potilailla
9 (6, 13) (n = 104)
6 (3, 8) (n = 67)
WHO: n 4. asteen mukosiitin ilmaantuvuus
62%
20%
< 0, 001
WHO: n 2. / 3. / 4. asteen mukosiitin esiintymispäivien mediaani (25., 75. persentiili)
14 (11, 19)
8 (4, 12)
< 0, 001
Opioidianalgeettien käyttö mukosiitin hoidossa:
Päivien mediaani (25., 75. persentiili) Kumulatiivisen annoksen mediaani
11 (8, 14)
7 (1, 10)
< 0, 001
(25., 75. persentiili) (vastaa mg morfiinia)
535 (269, 1429)
212 (3, 558)
< 0, 001
Täydellistä parenteraalista ravitsemusta 55 (TPN) saavien potilaiden osuus
%
31%
< 0, 001
Kuumeisen neutropenian ilmaantuvuus
92%
75%
< 0, 001
* Käyttäen Cochran- Mantel- Haenszelin (CMH) testiä tutkimuskeskuksen mukaan ositettuna. ** Suun mukosiitin vaikeusasteluokitus WHO: n mukaan:
1. aste = aristusta/ punoitusta; 2. aste = punoitusta, haavaumia, pystyy syömään kiinteää ruokaa; 3. aste = haavaumia, vaatii pelkkää nestemäistä ravintoa; 4. aste = syöminen ei onnistu
Tässä 3. vaiheen kliinisessä tutkimuksessa potilaiden raportoimat tulokset suun ja kurkun aristuksesta ja sen vaikutuksista nielemiseen, juomiseen, syömiseen ja puhumiseen osoittivat, että palifermiinihoidosta oli merkittävää hyötyä.
Nämä potilaiden raportoimat tulokset korreloivat voimakkaasti lääkärin arvioon suun mukosiitin vaikeusasteesta WHO: n luokituksen mukaan.
5. 2 Farmakokinetiikka
Palifermiinin farmakokinetiikkaa tutkittiin terveillä tutkimushenkilöillä ja potilailla, joilla oli pahanlaatuisia verisairauksia.
Palifermiini jakautui nopeasti ekstravaskulaarisiin kudoksiin laskimoon
6 annettujen kerta- annosten jälkeen.
Kerta- annosten suuruus oli 20– 250 mikrogrammaa/ kg (terveillä) ja 60 mikrogrammaa/ kg (syöpäpotilailla).
Potilailla, joilla oli pahanlaatuisia verisairauksia, Vss - keskiarvo oli 5 l/ kg, puhdistuman keskiarvo noin 1300 ml/ h/ kg ja keskimääräinen terminaalinen puoliintumisaika oli noin 4, 5 tuntia.
Farmakokinetiikka oli jokseenkin annoslineaarinen, kun terveille tutkimushenkilöille annettiin kerta- annoksina enintään 250 mikrogrammaa/ kg.
Palifermiinin kumuloitumista ei havaittu kolmena peräkkäisenä päivänä annettujen annosten jälkeen annostasoilla 20 ja 40 mikrogrammaa/ kg/ vrk (terveille tutkimushenkilöille) tai 60 mikrogrammaa/ kg/ vrk (syöpäpotilaille).
Yksilöiden välinen vaihtelu on suurta, ja variaatiokerroin (CV%) on puhdistuman (CL) osalta noin 50% ja vakaan tilan jakautumistilavuuden (Vss) osalta 60%.
Palifermiinin farmakokinetiikassa ei havaittu eroja sukupuolten välillä.
Lievä tai kohtalainen munuaisten vajaatoiminta (kreatiniinipuhdistuma 30– 80 ml/ min) ei vaikuttanut palifermiinin farmakokinetiikkaan.
Vaikeassa munuaisten vajaatoiminnassa (kreatiniinipuhdistuma < 30 ml/ min) palifermiinin puhdistuma pieneni 22% (n = 5).
Loppuvaiheen munuaistaudissa (dialyysi välttämätön) palifermiinin puhdistuma pieneni 10% (n = 6).
Farmakokineettistä profiilia ei ole tutkittu lapsilla eikä vanhuksilla (yli 70- vuotiailla) eikä maksan vajaatoiminnan yhteydessä.
5. 3 Prekliiniset tiedot turvallisuudesta
Rotilla ja apinoilla tehtyjen toksisuustutkimusten merkittävimmät löydökset liittyivät yleensä palifermiinin farmakologiseen vaikutukseen, erityisesti epiteelikudosten proliferaatioon.
Rotilla tehdyissä hedelmällisyystutkimuksissa/ yleisissä lisääntymistoksisuuskokeissa palifermiinilla oli systeemisiä toksisia vaikutuksia (kliinisiä löydöksiä ja/ tai painon muutoksia) ja urosten ja naaraiden lisääntymistoimintoihin/ hedelmällisyyteen kohdistuvia haittavaikutuksia, kun annostus oli 300 mikrogrammaa/ kg/ vrk tai suurempi.
Lisääntymistoimintoihin/ hedelmällisyyteen kohdistuvia haittavaikutuksia ei havaittu, kun annostus oli enintään 100 mikrogrammaa/ kg/ vrk.
Näiden haitattomien annosten (no observed adverse effect level, NOAEL) aikaansaama systeeminen altistus oli enintään 2, 5- kertainen odotettuun kliiniseen altistukseen verrattuna.
Alkion - / sikiönkehitykseen kohdistuvaa toksisuutta tutkittiin rotilla ja kaniineilla, ja näissä tutkimuksissa palifermiini aiheutti kehitykseen kohdistuvia toksisia vaikutuksia (implantaation jälkeisten keskenmenojen lisääntymistä, poikuekoon pienenemistä ja/ tai sikiön painon laskua) rotilla annostasolla 500 mikrogrammaa/ kg/ vrk ja kaniineilla annostasolla 150 mikrogrammaa/ kg/ vrk.
Näillä annoksilla oli myös emoon kohdistuneita vaikutuksia (kliinisiä löydöksiä ja/ tai muutoksia painossa/ ravinnon kulutuksessa), mikä viittaa siihen, ettei palifermiinilla ollut selektiivistä alkion - tai sikiönkehitykseen kohdistuvaa toksista vaikutusta kummallakaan lajilla.
Haitallisia vaikutuksia alkion - / sikiönkehitykseen ei havaittu, kun annostus oli rotilla enintään 300 mikrogrammaa/ kg/ vrk ja kaniineilla enintään 60 mikrogrammaa/ kg/ vrk.
Näiden NOAEL- annosten aikaansaama systeeminen altistus (AUC- arvon perusteella) oli rotilla enintään 9, 7- kertainen ja kaniineilla 2, 1- kertainen odotettuun kliiniseen altistukseen verrattuna.
Peri - ja postnataalista kehitystä ei ole tutkittu.
Palifermiini on kasvutekijä, joka stimuloi ensisijaisesti epiteelisoluja KGF- reseptorin kautta.
Pahanlaatuiset verisairaudet eivät ilmennä KGF- reseptoria.
Sekundaaristen kasvainten riski on kuitenkin suurentunut solunsalpaajahoitoa ja/ tai sädehoitoa saavilla potilailla, ja jotkut tällaiset kasvaimet voivat ilmentää KGF- reseptoreja.
Teoriassa KGF- reseptorien ligandit saattavat siis stimuloida niitä.
Hoidon ei havaittu lisäävän neoplastisten leesioiden ilmaantuvuutta rasH2 - siirtogeenisillä hiirillä tehdyssä karsinogeenisuustutkimuksessa.
7 6.
FARMASEUTTISET TIEDOT
6. 1 Apuaineet
L- histidiini Mannitoli Sakkaroosi Polysorbaatti 20 Laimea kloorivetyhappo
6. 2 Yhteensopimattomuudet
Koska yhteensopimattomuustutkimuksia ei ole tehty, lääkevalmistetta ei saa sekoittaa muiden lääkevalmisteiden kanssa.
Jos laskimokanyylin aukipitämiseen on käytetty hepariinia, se on huuhdeltava natriumkloridiliuoksella ennen Kepivancen antamista ja sen jälkeen, sillä palifermiinin on havaittu sitoutuvan hepariiniin in vitro.
6. 3 Kestoaika
4 vuotta.
Käyttövalmis liuos:
24 tuntia 2°C – 8°C: ssa valolta suojattuna.
6. 4 Säilytys
Säilytä jääkaapissa (2°C - 8°C).
Ei saa jäätyä.
Säilytä alkuperäispakkauksessa.
Herkkä valolle.
6. 5 Pakkaustyyppi ja pakkauskoko (pakkauskoot)
6, 25 mg injektiokuiva- ainetta injektiopullossa (tyypin I lasia), jossa on kumitulppa, alumiinisinetti ja muovinen suojakansi (flip- off).
Pakkauksessa on 6 injektiopulloa.
6. 6 Erityiset varotoimet hävittämiselle
Kepivance on steriili valmiste, joka ei sisällä säilytysaineita, ja kukin injektiopullo on tarkoitettu vain yhtä käyttökertaa varten.
Kepivance liuotetaan 1, 2 ml: aan injektionesteisiin käytettävää vettä.
Liuotin ruiskutetaan hitaasti Kepivance- injektiopulloon.
Pullon sisältöä pyöritetään varovasti liuottamisen aikana.
Älä ravista injektiopulloa äläkä heiluta sitä voimakkaasti.
Kepivance liukenee yleensä alle 5 minuutissa.
Ennen kuin annat lääkkeen, tarkista silmämääräisesti, ettei liuoksen väri ole muuttunut eikä se sisällä hiukkasia.
Kepivancea ei saa antaa, jos liuoksessa havaitaan värimuutoksia tai hiukkasia.
Kepivancen voidaan antaa lämmetä huoneenlämmössä enintään tunnin ajan ennen injektion antamista, mutta se on suojattava valolta.
Jos Kepivance on ollut huoneenlämmössä yli tunnin, se on hävitettävä.
8 Käyttämätön valmiste tai jätemateriaali on hävitettävä paikallisten vaatimusten mukaisesti.
7.
MYYNTILUVAN HALTIJA
Biovitrum AB (publ) SE- 112 76 Stockholm Ruotsi
8.
MYYNTILUVAN NUMERO( T)
EU/ 1/ 05/ 314/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
25/ 10/ 2005
10.
TEKSTIN MUUTTAMISPÄIVÄMÄÄRÄ
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea.. europa. eu /
9 LIITE II
A.
BIOLOGISEN (BIOLOGISTEN) VAIKUTTAVAN (VAIKUTTAVIEN) AINEEN (AINEIDEN) VALMISTAJA (VALMISTAJAT) JA ERÄN VAPAUTTAMISESTA VASTAAVA( T) VALMISTUSLUVAN (VALMISTUSLUPIEN) HALTIJA( T)
B.
MYYNTILUPAAN LIITTYVÄT EHDOT
10 A.
BIOLOGISEN (BIOLOGISTEN) VAIKUTTAVAN (VAIKUTTAVIEN) AINEEN (AINEIDEN) VALMISTAJA (VALMISTAJAT) JA ERÄN VAPAUTTAMISESTA VASTAAVA (VASTAAVAT) VALMISTUSLUVAN (VALMISTUSLUPIEN) HALTIJA( T)
Biologisen (biologisten) vaikuttavan aineen (vaikuttavien aineiden) valmistajan (valmistajien) nimi (nimet) ja osoite (osoitteet)
Amgen Inc 5550 Airport Boulevard Boulder, Colorado 80301 USA
Amgen Inc 4000 Nelson Road Longmont, Colorado 80503 USA
Erän vapauttamisesta vastaavan (vastaavien) valmistajan (valmistajien) nimi (nimet) ja osoite (osoitteet)
Amgen Europe B. V.
Minervum 7061 4817 ZK Breda Alankomaat
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
11 LIITE III
MYYNTIPÄÄLLYSMERKINNÄT JA PAKKAUSSELOSTE
12 A.
MYYNTIPÄÄLLYSMERKINNÄT
13 ULKOPAKKAUKSESSA ON OLTAVA SEURAAVAT MERKINNÄT
ULKOPAKKAUS
1.
LÄÄKEVALMISTEEN NIMI
Kepivance 6, 25 mg injektiokuiva- aine, liuosta varten Palifermin
2.
VAIKUTTAVA( T) AINE( ET)
Yksi injektiopullo sisältää 6, 25 mg palifermiinia.
3.
LUETTELO APUAINEISTA
L- histidiini, mannitoli, sakkaroosi, polysorbaatti 20 ja laimea kloorivetyhappo
4.
LÄÄKEMUOTO JA SISÄLLÖN MÄÄRÄ
6 injektiopulloa, joissa on injektiokuiva- ainetta liuosta varten
5.
ANTOTAPA JA TARVITTAESSA ANTOREITTI (ANTOREITIT)
Laskimoon Vain kertakäyttöön Lue pakkausseloste ennen käyttöä
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
EXP.:
14 9.
ERITYISET SÄILYTYSOLOSUHTEET
Säilytä jääkaapissa.
Ei saa jäätyä.
Säilytä alkuperäispakkauksessa.
Herkkä valolle.
Säilytä käyttövalmis liuos jääkaapissa ja käytä se 24 tunnin kuluessa.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Biovitrum AB (publ) SE- 112 76 Stockholm Ruotsi
12.
MYYNTILUVAN NUMERO( T)
EU/ 1/ 05/ 314/ 001
13.
ERÄNUMERO
Lot:
14.
YLEINEN TOIMITTAMISLUOKITTELU
Reseptilääke
15.
KÄYTTÖOHJEET
16.
TIEDOT PISTEKIRJOITUKSELLA
15 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT:
INJEKTIOPULLON ETIKETTI
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Kepivance 6, 25 mg injektiokuiva- aine Palifermin
IV
2.
ANTOTAPA
3.
VIIMEINEN KÄYTTÖPÄIVÄMÄÄRÄ
EXP.:
4.
ERÄNUMERO
Lot:
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
6, 25 mg
6.
MUUTA
Biovitrum AB (publ)
16 B.
PAKKAUSSELOSTE
17 PAKKAUSSELOSTE
Kepivance 6, 25 mg injektiokuiva- aine, liuosta varten palifermiini
Lue tämä seloste huolellisesti, ennen kuin aloitat lääkkeen käyttämisen.
Säilytä tämä seloste.
Voit tarvita sitä myöhemmin.
Jos Sinulla on lisäkysymyksiä, käänny lääkärisi tai apteekin puoleen.
Tämä lääke on määrätty vain Sinulle eikä sitä tule antaa muiden käyttöön.
Se voi aiheuttaa haittaa muille, vaikka heidän oireensa olisivat samat kuin Sinun.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä Kepivance on ja mihin sitä käytetään 2.
Ennen kuin käytät Kepivancea 3.
Miten Kepivancea käytetään 4.
Mahdolliset haittavaikutukset 5 Kepivancen säilyttäminen 6.
Muuta tietoa
1.
MITÄ KEPIVANCE ON JA MIHIN SITÄ KÄYTETÄÄN
Kepivancea voidaan antaa vain yli 18- vuotiaille aikuisille.
Kepivance sisältää vaikuttavana aineena palifermiinia, joka on biotekniikan menetelmillä Escherichia coli - bakteereissa tuotettu valkuaisaine.
Palifermiini on samanlainen kuin ihmiselimistön luonnollinen valkuaisaine, keratinosyyttikasvutekijä (KGF), jota elimistö tuottaa pieniä määriä.
Palifermiini vaikuttaa samalla tavoin kuin luonnollinen keratinosyyttikasvutekijä eli se kiihdyttää epiteelisoluiksi kutsuttujen solujen kasvua.
Epiteelisolut verhoavat suun ja ruoansulatuskanavan limakalvoa ja muita kudoksia, kuten ihoa.
Kepivance on tarkoitettu vähentämään suun limakalvotulehduksen eli mukosiitin (suun aristuksen, kuivumisen ja tulehduksen) esiintymistä, lievittämään sitä ja lyhentämään sen kestoa sekä lievittämään siihen liittyviä oireita potilailla, joilla on jokin pahanlaatuinen verisairaus (verisyöpä) ja jotka saavat tietyntyyppistä solunsalpaajahoitoa ja/ tai sädehoitoa ja tarvitsevat autologisen hematopoieettisten kantasolujen (omasta elimistöstäsi otettujen verta muodostavien solujen) siirron.
2.
ENNEN KUIN KÄYTÄT KEPIVANCEA
Älä käytä Kepivancea:
• jos olet allerginen (yliherkkä) palifermiinille, Kepivancen jollekin muulle aineelle tai Escherichia coli - bakteereissa tuotetuille valkuaisaineille.
Muiden lääkevalmisteiden samanaikainen otto
Kerro lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
18 Raskaus ja imetys
Kepivancen käyttöä ei ole tutkittu raskauden aikana.
On tärkeää, että kerrot lääkärillesi, jos:
• olet raskaana,
• epäilet olevasi raskaana tai
• suunnittelet raskautta.
Ei tiedetä, erittyykö Kepivance äidinmaitoon.
Älä käytä Kepivancea, jos imetät.
Kysy lääkäriltäsi tai apteekista neuvoa ennen minkään lääkkeen käyttöä.
Ajaminen ja koneiden käyttö
Kepivancen vaikutusta ajokykyyn tai kykyyn käyttää koneita ei tiedetä.
3.
MITEN KEPIVANCEA KÄYTETÄÄN
Koska Kepivance on kuiva- aine, se on sekoitettava injektionesteisiin käytettävään veteen ennen kuin se annetaan injektiona (ruiskeena) laskimoon.
Normaali annos on 60 mikrogrammaa Kepivancea painokiloa kohti vuorokaudessa.
Tämä annos annetaan injektiona (ruiskeena) laskimoon kolmena peräkkäisenä päivänä ennen solunsalpaajahoitoa ja/ tai sädehoitoa ja kolmena peräkkäisenä päivänä solunsalpaajahoidon ja/ tai sädehoidon jälkeen, siis yhteensä kuusi annosta.
Kepivancen voidaan antaa lämmetä huoneenlämmössä enintään tunnin ajan ennen injektion antamista, mutta se on suojattava valolta.
Jos Kepivance on ollut huoneenlämmössä yli tunnin, se on hävitettävä.
Älä ravista Kepivancea.
4.
MAHDOLLISET HAITTAVAIKUTUKSET
Kuten kaikki lääkkeet, Kepivancekin voi aiheuttaa haittavaikutuksia.
Kaikki eivät kuitenkaan niitä saa.
Erittäin yleisiä (yli yhdellä potilaalla kymmenestä) haittavaikutuksia ovat: • ihottuma, kutina ja punoitus (pruritus ja eryteema), • suun tai kielen paksuuntuminen, • suun tai kielen värimuutokset, • yleistynyt turvotus (ödeema), • kipu, • kuume, • nivelsäryt (artralgia) ja • makuaistin muutos.
Muita haittavaikutuksia ovat: • kielen punoitus, nystyrät tai turvotus, • kasvojen ja suun turvotus, • ihoalueen tummuminen (hyperpigmentaatio) ja
19 • allergiset reaktiot.
Joidenkin potilaiden veren lipaasi - ja amylaasiarvot (ruoansulatusentsyymit) voivat olla koholla.
Tämä ei vaadi hoitoa, ja arvot palaavat yleensä normaalitasolle Kepivance- hoidon lopettamisen jälkeen.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai apteekkiin.
5.
KEPIVANCEN SÄILYTTÄMINEN
Ei lasten ulottuville eikä näkyville.
Älä käytä Kepivancea ulkopakkauksessa ja injektiopullon etiketissä mainitun viimeisen käyttöpäivämäärän (EXP.) jälkeen.
Viimeinen käyttöpäivämäärä tarkoittaa kuukauden viimeistä päivää.
Säilytä jääkaapissa (2°C - 8°C).
Ei saa jäätyä.
Säilytä alkuperäispakkauksessa.
Herkkä valolle.
6.
MUUTA TIETOA
Mitä Kepivance sisältää
Vaikuttava aine on palifermiini.
Yksi injektiopullo sisältää 6, 25 mg palifermiinia.
Kepivancen muut aineet ovat mannitoli, sakkaroosi, L- histidiini, polysorbaatti 20 ja laimea kloorivetyhappo.
Lääkevalmisteen kuvaus ja pakkauskoko
Kepivance on valkoista kuiva- ainetta, ja se toimitetaan injektiopulloissa.
Pakkauksessa on 6 injektiopulloa.
Valmistaja:
Amgen Europe B. V.
Minervum 7061 4817 ZK Breda Alankomaat
Myyntiluvan haltija:
Biovitrum AB (publ) SE- 112 76 Stockholm Ruotsi
Tämä seloste on hyväksytty viimeksi
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /
------------------------------------------------------------------------------------------------------------------------
20 Seuraavat tiedot on tarkoitettu vain hoitoalan ammattilaisille:
Kepivance liuotetaan 1, 2 ml: aan injektionesteisiin käytettävää vettä.
Liuotin ruiskutetaan hitaasti Kepivance- injektiopulloon.
Pullon sisältöä pyöritetään varovasti liuottamisen aikana.
Älä ravista injektiopulloa äläkä heiluta sitä voimakkaasti.
Kepivance liukenee yleensä alle 5 minuutissa.
Ennen kuin annat lääkkeen, tarkista silmämääräisesti, ettei liuoksen väri ole muuttunut eikä se sisällä hiukkasia.
Kepivancea ei saa antaa, jos liuoksessa havaitaan värimuutoksia tai hiukkasia.
Kepivancen voidaan antaa lämmetä huoneenlämmössä enintään tunnin ajan ennen injektion antamista, mutta se on suojattava valolta.
Jos Kepivance on ollut huoneenlämmössä yli tunnin, se on hävitettävä.
21
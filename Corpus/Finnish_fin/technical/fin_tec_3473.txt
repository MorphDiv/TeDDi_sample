# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 752
EUROOPAN JULKINEN ARVIOINTIKERTOMUS (EPAR)
ATRIANCE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Atriance on?
Atriance on infuusioneste.
Se sisältää vaikuttavana aineena nelarabiinia.
Mihin Atriancea käytetään?
Atriancea käytetään akuutin T- lymfoblastisen leukemian (T- ALL) tai T- lymfoblastisen lymfooman (T- LBL) hoitoon.
Näissä syövän lajeissa T- lymfoblastit (tietyntyyppiset epäkypsät valkosolut) lisääntyvät liian nopeasti.
T- ALL- leukemiassa poikkeavia soluja on pääasiallisesti veressä ja luuytimessä, ja T- LBL- lymfoomassa niitä on pääasiallisesti imusuonistossa (imusolmukkeissa tai kateenkorvassa).
Atriancea käytetään, kun tauti ei ole reagoinut vähintään kahteen sytostaattihoitoon tai kun se on lakannut reagoimasta niihin.
Kyseisiä tauteja sairastavia potilaita on vähän, joten tautien katsotaan olevan harvinaisia, ja Atriance nimettiin harvinaislääkkeeksi 16. kesäkuuta 2005.
Lääkevalmistetta saa vain lääkemääräyksellä.
Miten Atriancea käytetään?
Atriance annetaan tiputuksena laskimoon tällaisten lääkkeiden käyttöön perehtyneen lääkärin valvonnassa.
Infuusioannos ja - tiheys määräytyvät potilaan iän ja kehon pinta- alan mukaan.
Aikuisilla ja yli 16- vuotiailla nuorilla suositeltu aloitusannos on 1 500 mg/ m2 annettuna laskimoon kahden tunnin aikana päivinä 1, 3 ja 5 ja uudestaan alkaen joka 21. päivä.
Nuoremmille potilaille annetaan pienempi annos (650 mg/ m2) yhden tunnin aikana päivittäin 5 perättäisenä päivänä ja uudestaan alkaen joka 21. päivä.
Tätä aikataulua voidaan käyttää myös 16– 21- vuotiailla potilailla.
Hoito on lopetettava, jos potilaalle kehittyy aivoihin tai hermostoon vaikuttavia vakavia sivuvaikutuksia.
Atriancea saavien potilaiden verenkuvaa on seurattava säännöllisesti muutosten varalta, ja heille on annettava riittävästi nesteytystä, jos heillä on tuumorilyysisyndrooman riski (syöpäsolujen hajoamisesta seuraava komplikaatio).
Potilaita, joilla on munuaisten vajaatoiminta, on seurattava tarkasti sivuvaikutusten varalta Atriance- hoidon aikana.
Atriancen antamisessa potilaille, joilla on maksan vajaatoiminta, on noudatettava varovaisuutta.
Miten Atriance vaikuttaa?
Atriancen vaikuttava aine nelarabiini on sytotoksinen aine eli lääke, joka tuhoaa jakautuvia soluja, kuten syöpäsoluja.
Se kuuluu antimetaboliiteiksi kutsuttujen syöpälääkkeiden ryhmään.
Nelarabiini muuttuu soluissa guaniinin – yhden DNA: n peruskemikaalin – analogiksi.
Kehossa tämä aktiivinen analogi ottaa guaniinin paikan ja haittaa uuden DNA: n muodostumiseen osallistuvia entsyymejä, DNA- polymeraaseja.
Tämä pysäyttää DNA: n muodostumisen ja siten hidastaa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged syöpäsolujen kasvua ja lisääntymistä.
Koska aktiivinen guaniinin analogi kerääntyy T- soluihin ja pysyy niissä pitempään, Atriance hidastaa T- ALL: ään ja T- LBL: ään liittyvien solujen kasvua ja lisääntymistä.
Miten Atriancea on tutkittu?
Atriancen vaikutuksia on testattu kokeellisissa malleissa ennen sen tutkimista ihmisillä.
Atriancea on tutkittu kahdessa päätutkimuksessa sellaisilla T- ALL - ja T- LBL- potilailla, joiden tauti oli lakannut reagoimasta yhteen tai useampaan aikaisempaan syöpähoitoon.
Ensimmäiseen tutkimukseen osallistui yhteensä 70 lasta ja alle 21- vuotiasta nuorta, ja toiseen tutkimukseen osallistui yhteensä 40 aikuista ja yli 16- vuotiasta nuorta.
Noin puolella potilaista oli takanaan vähintään kaksi epäonnistunutta hoitoa.
Potilaita hoidettiin molemmissa tutkimuksissa Atriancella, mutta sen vaikutuksia ei verrattu minkään muun lääkkeen vaikutuksiin.
Tehon pääasiallisena mittana oli hoitovasteen saavuttaneiden potilaiden osuus, joilla ei ollut mitään taudin merkkejä ja joiden verisolujen määrä oli palautunut ennalleen kuukauden kuluessa Atriance- hoidon aloittamisesta.
Mitä hyötyä Atriancesta on havaittu tutkimuksissa?
Atriancen osoitettiin olevan tehokas osalla potilaista kummassakin tutkimuksessa.
Ensimmäisessä tutkimuksessa niistä 39 lapsesta ja nuoresta, joilla vähintään kaksi hoitoa oli aiemmin epäonnistunut, viisi (13%) saavutti kuukaudessa täydellisen vasteen siten, että kaikki taudin merkit olivat kadonneet ja verisolujen määrä oli palannut normaaliksi.
Toisessa tutkimuksessa niistä 28 aikuisesta ja nuoresta, joilla vähintään kaksi hoitoa oli aiemmin epäonnistunut, viisi (18%) saavutti täydellisen vasteen.
Molemmissa tutkimuksissa oli enemmän niitä potilaita, jotka saavuttivat osittaisen vasteen Atriance - hoitoon siten, että verisolujen määrä palautui lähemmäs normaalia tasoa.
Mitä riskejä Atrianceen liittyy?
Atriancen yleisimmät sivuvaikutukset aikuisilla (useammalla kuin yhdellä potilaalla kymmenestä) ovat infektio, kuumeinen neutropenia (alhainen valkosolujen määrä yhdistyneenä kuumeeseen), neutropenia (alhainen valkosolujen määrä), trombosytopenia (alhainen verihiutaleiden määrä), anemia (alhainen punasolujen määrä), uneliaisuus, ääreishermoston häiriöt, heikentynyt tuntoaisti, harhatuntemukset, huimaus, päänsärky, hengenahdistus, yskä, ripuli, oksentelu, ummetus, pahoinvointi, lihaskipu, turvotus, kuume, kipu, uupumus ja voimattomuus.
Useimmat näistä sivuvaikutuksista olivat myös lapsilla hyvin yleisiä.
Pakkausselosteessa on luettelo kaikista Atriancen ilmoitetuista sivuvaikutuksista.
Atriancea saavilla potilailla on ilmoitettu aivoihin ja hermostoon vaikuttavista vakavista sivuvaikutuksista, kuten uneliaisuus, kouristukset ja ääreishermoston häiriöt, jotka aiheuttavat tunnon heikentymistä, harhatuntemuksia, voimattomuutta ja jopa halvaantumista.
Potilaita on seurattava tarkasti näiden sivuvaikutusten varalta, ja hoito on tarvittaessa lopetettava.
Atriancea ei saa antaa henkilöille, jotka saattavat olla yliherkkiä (allergisia) nelarabiinille tai jollekin muulle Atriancen aineosalle.
Miksi Atriance on hyväksytty?
Lääkevalmistekomitea (CHMP) otti huomioon, että kyseisiä tauteja sairastavien potilaiden vähäisen määrän takia Atriancen hyväksymisen tueksi ei ole saatavilla paljon tietoa, mutta se totesi, että lääkevalmisteen ansiosta joillekin potilaille voitaisiin tehdä luuytimensiirto ja siten parantaa heidän mahdollisuuttaan jäädä henkiin.
Komitea katsoi näin ollen, että Atriancesta saatava hyöty on sen riskejä suurempi T- ALL: n ja T- LBL: n hoidossa potilailla, joilla tauti ei ole reagoinut vähintään kahteen sytostaattihoitoon tai joilla tauti on uusiutunut näiden hoitojaksojen jälkeen.
Komitea suositteli myyntiluvan myöntämistä Atriancea varten.
Atriancea varten myönnettiin myyntilupa poikkeuksellisissa olosuhteissa.
Tämä tarkoittaa, että Atriancesta ei ole voitu saada kattavia tietoja, koska taudit ovat harvinaisia.
Euroopan lääkevirasto (EMEA) arvioi vuosittain mahdolliset uudet tiedot ja tarvittaessa päivittää tämän yhteenvedon.
Mitä tietoja Atriancesta odotetaan vielä saatavan?
Atriancea valmistava yritys toimittaa tiedot tutkimuksista, jotka koskevat Atriancen turvallisuutta lapsille ja nuorille, mukaan lukien yksi tutkimus, jossa Atriancea otetaan yhdessä muiden syöpälääkkeiden kanssa.
Muita tietoja Atriancesta:
©EMEA 2007
2/ 3
Euroopan komissio myönsi Glaxo Group Limited - yhtiölle koko Euroopan unionin alueella voimassa olevan myyntiluvan Atriancea varten 22. elokuuta 2007.
Harvinaislääkekomitean Atriancea koskevasta lausunnosta on saatavilla yhteenveto tässä.
Atriancea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 07- 2007.
©EMEA 2007
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 038 EUROOPAN JULKINEN ARVIOINTIKERTOMUS (EPAR)
SUVAXYN AUJESZKY 783 + O/ W
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Suvaxyn Aujeszky 783 + O/ W on?
Suvaxyn Aujeszky 783 + O/ W on rokote, joka sisältää eläviä, heikennettyjä kannan NIA3- 783 Aujeszkyn taudin viruksia.
Suvaxyn Aujeszky 783 + O/ W on injektiokuiva- aine ja liuotin, joista valmistetaan emulsio (öljy - ja vesipohjaisten nesteiden seos).
Mihin Suvaxyn Aujeszky 783 + O/ W - valmistetta käytetään?
Suvaxyn Aujeszky 783 + O/ W - valmistetta käytetään sikojen rokottamiseen aikaisintaan 10 viikon iässä Aujeszkyn tautia vastaan, joka on rabieksen kaltainen herpesviruksen aiheuttama sairaus.
Se estää taudin aiheuttaman kuolleisuuden ja sen kliiniset oireet sekä vähentää viruksen eritystä.
Ensikoiden (naarassikojen, jotka eivät ole vielä porsineet) ja emakkojen (naarassikojen, jotka ovat jo porsineet) rokottaminen Suvaxyn Aujeszky 783 + O/ W - valmisteella saattaa immunisoida myös porsaat.
Suvaxyn Aujeszky 783 + O/ W annetaan kahtena 2 ml: n injektiona – ensin yksi injektio ja toinen 3– 4 viikkoa myöhemmin – lihaksensisäisesti niskaan korvan takana olevalle alueelle.
Immuniteetti alkaa 3 viikkoa perusrokotuksen jälkeen ja jatkuu 3 kuukautta.
Naaraspuoliset siitossiat tulisi rokottaa uudelleen ennen astumista tai kunkin tiineyden aikana 3– 6 viikkoa ennen odotettua porsimista.
Siitoskarjut tulisi rokottaa uudelleen kuuden kuukauden välein.
Sikalan kaikkien sikojen rokottamiseksi annetaan siitoksessa käytettäville ensikoille, emakoille ja karjuille yksi rokoteannos neljän kuukauden välein.
Miten Suvaxyn Aujeszky 783 + O/ W vaikuttaa?
Suvaxyn Aujeszky 783 + O/ W on rokote.
Rokotteet toimivat siten, että ne ” opettavat ” immuunijärjestelmän (kehon luontaiset puolustusmekanismit) puolustautumaan tiettyä tautia vastaan.
Suvaxyn Aujeszky 783 + O/ W sisältää pieniä määriä Aujeszkyn tautia aiheuttavan viruksen heikennettyä muotoa.
Virusta on geneettisesti muunneltu siten, että sitä on heikennetty poistamalla yksi geeni (geeni, jonka avulla se voi tuottaa entsyymiä nimeltä tymidiinikinaasi).
Rokote sisältää myös adjuvantteja (alumiinia sisältävä yhdiste, mineraaliöljy, emulgointiaine ja puhdistava aine) vasteen parantamiseksi.
Kun sika saa rokotteen, sen immuunijärjestelmä tunnistaa heikennetyn viruksen ” vieraaksi ” ja tuottaa sille vasta- aineita.
Myöhemmin immuunijärjestelmä pystyy tuottamaan vasta- aineita nopeammin, kun se altistuu samoille viruksille.
Tämä suojaa sikoja kyseiseltä taudilta.
Vasta - aineita siirtyy myös emältä porsaille ternimaidon ja maidon kautta.
Tämä suojaa rokotettujen sikojen porsaita taudilta.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Suvaxyn Aujeszky 783 + O/ W - valmistetta on tutkittu?
Suvaxyn Aujeszky 783 + O/ W - valmisteen tehoa on tutkittu suurella määrällä sikoja useilla maatiloilla noin kaksi vuotta kestäneissä tutkimuksissa.
Sikaloissa seurattiin Aujeszkyn taudin villiviruksen infektion merkkejä sioissa.
Tutkimuksissa verrattiin infektioastetta rokotetuissa ja rokottamattomissa sioissa.
Mitä hyötyä Suvaxyn Aujeszky 783 + O/ W - valmisteesta on havaittu tutkimuksissa?
Suvaxyn Aujeszky 783 + O/ W ehkäisi tehokkaasti virusinfektiota.
Rokottamisen jälkeen niiden sikaloiden määrä, joissa ilmeni infektion merkkejä, samoin kuin infektion saaneiden sikojen määrä sikaloissa, väheni merkittävästi.
Rokottamattomien sikojen infektioasteessa ei ilmennyt mitään muutosta.
Mitä riskejä Suvaxyn Aujeszky 783 + O/ W - valmisteeseen liittyy?
Jopa puolella rokotetuista sioista voi ilmetä lieviä ja ohimeneviä reaktioita injektiokohdassa.
Reaktiokohdan läpimitta on enintään 2 cm ensimmäisen rokotuksen jälkeen ja 5 cm toisen rokotuksen jälkeen, mutta reaktiot häviävät yleensä kolmen viikon kuluessa.
Joidenkin sikojen ruumin lämpötila saattaa nousta rokotuksen jälkeen jopa noin 40, 5°C: seen enintään kahdeksi päiväksi.
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
Valmisteen käytön jälkeen on pestävä ja desinfioitava kädet ja käytetyt välineet.
Vahinkoinjektio voi aiheuttaa kovaa kipua ja turvotusta erityisesti, jos ruiske annetaan niveleen tai sormeen.
Jos valmistetta injektoidaan vahingossa ihmiseen, on käännyttävä välittömästi lääkärin puoleen ja näytettävä tälle pakkausselostetta.
Lääkäriin on otettava uudelleen yhteyttä, jos kipu jatkuu yli 12 tuntia lääkärintarkastuksen jälkeen.
Miten pitkään on odotettava, ennen kuin eläin voidaan teurastaa ja sen lihaa käyttää ihmisravinnoksi (varoaika)?
Varoaika on nolla päivää.
Miksi Suvaxyn Aujeszky 783 + O/ W on hyväksytty?
Eläinlääkekomitea (CVMP) totesi, että Suvaxyn Aujeszky 783 + O/ W - valmisteen hyödyt ovat sen riskejä suuremmat sikojen aktiivisessa ja passiivisessa immunisoinnissa Aujeszkyn taudin aiheuttaman kuolleisuuden ja sen kliinisten oireiden ehkäisemiseksi sekä Aujeszkyn taudin villiviruksen erityksen vähentämiseksi, ja se suositteli myyntiluvan myöntämistä Suvaxyn Aujeszky 783 O/ W - valmistetta varten.
Hyötyriskisuhde esitetään tämän EPAR - arviointikertomuksen moduulissa 6.
Muita tietoja Suvaxyn Aujeszky 783 + O/ W - valmisteesta:
Euroopan komissio myönsi Fort Dodge Animal Health Hollandille koko Euroopan unionin alueella voimassa olevan myyntiluvan Suvaxyn Aujeszky 783 + O/ W - valmisteelle 7. elokuuta 1998.
Myyntilupa uusittiin 7. elokuuta 2003.
Myyntipäällysmerkinnöissä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 3. lokakuuta 2007.
©EMEA 2007
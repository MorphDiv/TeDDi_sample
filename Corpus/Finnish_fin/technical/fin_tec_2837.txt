# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 141
EUROOPAN JULKINEN ARVIOINTILAUSUNTO (EPAR)
LOXICOM
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta.
Tekstissä selitetään, miten eläinlääkekomitea (CVMP) on toimitetun aineiston perusteella päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat CVMP: n suositusten perusteella lisätietoa, lue tieteellisen käsittelyn teksti (sisältyy myös EPAR- arviointilausuntoon).
Mitä Loxicom on?
Loxicomia saa vaaleankeltaisena oraalisuspensiona, jota annetaan koirille ruokaan sekoitettuna tai suoraan suuhun, tai vaaleankeltaisena injektioliuoksena koirille tai kissoille.
Loxicom sisältää vaikuttavana aineena meloksikaamia, jonka vahvuus oraalisuspensiossa on 0, 5 tai 1, 5 mg/ ml ja injektioliuoksessa 5 mg/ ml.
Loxicom on geneerinen valmiste, mikä tarkoittaa sitä, että Loxicom on samankaltainen kuin EU: ssa jo aiemmin myyntiluvan saanut alkuperäinen eläinlääke (Metacam 1, 5 mg/ ml oraalisuspensio).
Tutkimuksia on suoritettu osoittamaan Loxicomin olevan bioekvivalentti alkuperäiseen eläinlääkkeeseen nähden.
Näin ollen Loxicom vastaa Metacam 1, 5 mg/ ml - suspensiota siltä osin, miten se imeytyy kehoon ja miten keho sitä käyttää.
Mihin Loxicomia käytetään?
Loxicomia käytetään tulehduksen ja kivun lievittämiseen koirien lihas - ja luustosairauksissa.
Sitä voidaan käyttää sekä akuuteissa sairauksissa (esimerkiksi loukkaantumisen jälkeen) että kroonisissa (pitkäaikaisissa) sairauksissa.
Injektioliuosta käytetään myös kivun ja tulehduksen lievitykseen koirien ortopedisten ja pehmytkudoskirurgisten leikkausten jälkeen tai kivun lievitykseen kissojen munasarja - ja kohdunpoistoleikkauksen sekä pienten pehmytkudosleikkausten jälkeen.
Miten Loxicom vaikuttaa?
Loxicom sisältää meloksikaamia, joka on steroideihin kuulumaton tulehduskipulääke (NSAID).
Meloksikaami toimii estämällä prostaglandiinisynteesiä.
Prostaglandiinit ovat tulehduksia, kipua, tulehduksellista tihkumista ja kuumetta edistäviä aineita, joten meloksikaami lieventää näitä reaktioita.
Miten Loxicomin tehoa on tutkittu?
Tutkimuksessa tarkasteltiin Loxicomin imeytymistä ja sen vaikutuksia kehossa verrattuna Metacam 1, 5 mg/ ml - oraalisuspensioon.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA European Medicines Agency, 2009.
Reproduction is authorised provided the source is acknowledged Mitkä ovat Loxicomin sivuvaikutukset?
Loxicomin aiheuttamat ajoittain ilmenevät sivuvaikutukset ovat tyypillisiä steroideihin kuulumattomille tulehduskipulääkkeille (NSAID): ruokahaluttomuus, oksentelu, ripuli, veri ulosteessa, munuaisten vajaatoiminta ja apatia (vireyden puute).
Nämä sivuvaikutukset ilmenevät yleensä ensimmäisen hoitoviikon aikana.
Ne ovat yleensä tilapäisiä ja häviävät hoidon päätyttyä.
Hyvin harvinaisissa tapauksissa ne saattavat olla vakavia tai kuolemaan johtavia.
Hyvin harvoin injektioliuokseen voi liittyä anafylaktoidisia (hypersensitiivisesti allergisia) reaktioita, jotka on hoidettava oireenmukaisesti.
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Henkilöiden, jotka ovat yliherkkiä (allergisia) steroideihin kuulumattomille tulehduskipulääkkeille (NSAID), on vältettävä kosketusta Loxicomin kanssa.
Mikäli henkilö on vahingossa niellyt valmistetta, on hänen käännyttävä välittömästi lääkärin puoleen.
Jos valmistetta on saatu ravinnossa tai injisoitu vahingossa, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miksi Loxicom on hyväksytty?
Eläinlääkekomitea (CVMP) katsoi, että Loxicomin on osoitettu olevan bioekvivalentti Metacam 1, 5 mg/ ml - oraalisuspension kanssa Euroopan unionin vaatimusten mukaisesti.
Tämän vuoksi CVMP katsoi, että Metacam 1, 5 mg/ ml - oraalisuspension tavoin Loxicomin hyöty on sen riskejä suurempi hoidettaessa koirien lihas - tai niveltulehdusta tai - kipua.
Komitea suositteli myyntiluvan myöntämistä Loxicomia varten.
Loxicom- injektioliuoksen koostumus on olennaisilta osin sama kuin Metacam - injektioliuoksen.
Hyöty- riskisuhde esitetään tämän julkisen EPAR- arviointilausunnon kohdassa 6.
Muita tietoja Loxicom- valmisteesta
Euroopan komissio myönsi Norbrook Laboratories Limited - yhtiölle koko Euroopan unionin alueella voimassa olevan myyntiluvan Loxicomia varten 10 / 02 / 2009.
Tietoa tämän valmisteen reseptistatuksesta on pakkausmerkinnöissä.
Tämä tiivistelmä on päivitetty viimeksi helmikuussa 2009
Sivu 2/ 2 ©EMEA 2009
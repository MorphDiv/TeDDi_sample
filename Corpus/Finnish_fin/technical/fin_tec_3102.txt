# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 331
EUROOPAN JULKINEN ARVIOINTIKERTOMUS (EPAR)
FASTURTEC
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Fasturtec on?
Fasturtec on lääke, jonka vaikuttava aine on rasburikaasi.
Se on saatavana kuiva- aineena ja liuottimena infuusioliuosta varten (annetaan tiputuksena suoneen), joka sisältää 1, 5 milligrammaa rasburikaasia yhdessä millilitrassa liuosta.
Mihin Fasturtecia käytetään?
Fasturtecia käytetään akuutin (äkillisen) hyperurikemian (veren kohonneen virtsahappotason) hoitamiseen ja ennaltaehkäisyyn munuaisten vajaatoiminnan estämiseksi.
Fasturtecia käytetään pahanlaatuisia verisairauksia (verisyöpiä) sairastavilla potilailla, joilla on kasvaimen nopean lyysin (hajoamisen) tai kutistumisen riski kemoterapian (syöpälääkityksen) aloittamisen yhteydessä.
Lääkevalmistetta saa vain lääkemääräyksellä.
Miten Fasturtecia käytetään?
Fasturtec- hoidon tulee tapahtua pahanlaatuisten verisairauksien kemoterapiaan koulutetun lääkärin valvonnassa.
Fasturtecia annetaan kemoterapian alussa.
Suositeltu annos on 0, 20 milligrammaa painokiloa kohden sekä lapsilla että aikuisilla.
Lääke annetaan päivittäisinä infuusioina enintään seitsemän päivän ajan.
Hoidon kesto määräytyy potilaan urikemian (veren virtsahappotason) ja lääkärin harkinnan mukaisesti.
Infuusion kesto on 30 minuuttia.
Miten Fasturtec vaikuttaa?
Verisyöpiä sairastavilla potilailla on riski saada hyperurikemia kemoterapian alussa.
Tämä johtuu siitä, että kemoterapia tuhoaa kasvainsoluja ja hajottaa niiden geneettistä materiaalia, jolloin veren virtsahappotaso lisääntyy huomattavasti.
Keho ei pysty poistamaan liiallista virtsahappoa, vaan virtsahappo voi kerääntyä munuaisiin ja aiheuttaa niiden toiminnan estymisen.
Fasturtecin vaikuttava aine, rasburikaasi, on uraattioksidaasi- niminen entsyymi, joka muuttaa virtsahappoa allantoiini - nimiseksi kemialliseksi yhdisteeksi.
Allantoiini erittyy helposti munuaisten kautta virtsaan.
Entsyymi saatiin alun perin sienestä, mutta Fasturtec- valmisteessa se tuotetaan yhdistelmä- DNA- menetelmällä: se saadaan hiivasta, johon on liitetty geeni (DNA), jonka avulla hiiva kykenee tuottamaan uraattioksidaasia.
Miten Fasturtecia on tutkittu?
Fasturtecia on tutkittu neljässä tutkimuksessa, joissa oli yhteensä 372 potilasta.
Kahden tutkimuksen tavoite oli määrittää parhaiten soveltuva annos.
Fasturtecia verrattiin toiseen hoitoon (allopurinoliin, joka on virtsahappotason alentamisessa käytettävä vakiohoito) yhdessä tutkimuksessa, jossa oli 52 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged potilasta.
Tutkimuksessa tehokkuuden pääasiallinen mittari oli veren mitattu virtsahappomäärä 96 tunnin aikana.
Mitä hyötyä Fasturtecista on havaittu tutkimuksissa?
Annosmäärätutkimusten mukaan Fasturtec annoksella 0, 20 mg/ kg alensi virtsahappotason normaaliarvoon 95 prosentilla potilaista 48 tunnin kuluttua.
Vertailevassa tutkimuksessa Fasturtec oli tehokkaampaa kuin allopurinoli: ensimmäisten 96 tunnin kuluttua hoidosta Fasturtecilla hoidettujen potilaiden veren keskimääräinen virtsahappotaso oli alhaisempi kuin allopurinolilla hoidettujen potilaiden (128, 1 ja 328, 5 mg. h/ dl).
Mitä riskejä Fasturteciin liittyy?
Fasturtecin yleisimmät haittavaikutukset (joita esiintyy 1– 10 potilaalla sadasta) ovat allergiset reaktiot, useimmiten ihottumat, sekä kuume.
Potilaita tulee seurata tarkasti allergisten reaktioiden varalta hoidon aikana.
Pakkausselosteessa on luettelo kaikista Fasturtecin ilmoitetuista sivuvaikutuksista.
Fasturtecia ei tule käyttää potilailla, jotka ovat yliherkkiä (allergisia) rasburikaasille tai jollekin muulle lääkkeen aineelle.
Fasturtecia ei pidä käyttää potilailla, joilla on glukoosi- 6- fosfaattidehydrogenaasin (G6PD) puutos tai muu hemolyyttistä anemiaa (solujen liian nopeasta hajoamisesta aiheutuvaa alhaista punasolumäärää) aiheuttava aineenvaihduntasairaus.
Miksi Fasturtec on hyväksytty?
Lääkevalmistekomitea (CHMP) katsoi, että Fasturtecin hyödyt ovat riskejä suuremmat, kun valmistetta käytetään akuutin hyperurikemian ennaltaehkäisyssä munuaisten akuutin vajaatoiminnan estämiseksi pahanlaatuista verisairautta sairastavilla potilailla, joilla on paljon kasvainsoluja ja joilla on kasvaimen nopean lyysin tai kutistumisen riski kemoterapian alussa.
Komitea suositteli myyntiluvan myöntämistä Fasturtecille.
Muita tietoja Fasturtecista:
Euroopan komissio myönsi sanofi- aventis- yhtiölle koko Euroopan alueella voimassa olevan myyntiluvan Fasturtecia varten 23. helmikuuta 2001.
Myyntilupa uusittiin 23. helmikuuta 2006.
Fasturtecia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
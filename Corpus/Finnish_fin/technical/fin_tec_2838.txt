# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 142
EUROOPAN JULKINEN ARVIOINTILAUSUNTO (EPAR)
KARVEA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Karvea on?
Karvea on lääke, joka sisältää vaikuttavana aineena irbesartaania.
Sitä on saatavana valkoisina, soikeina tabletteina (75 mg, 150 mg tai 300 mg).
Mihin Karveaa käytetään?
Karveaa käytetään potilailla, joilla on essentiaali hypertensio (korkea verenpaine).
Essentiaali tarkoittaa sitä, että korkean verenpaineen aiheuttajana ei ole muu sairaus.
Karveaa käytetään myös munuaistaudin hoitoon potilailla, joilla on korkea verenpaine ja tyypin 2 diabetes (insuliinista riippumaton diabetes).
Karveaa ei suositella käytettäväksi alle 18- vuotiailla potilailla.
Lääkevalmistetta saa vain lääkemääräyksellä.
Miten Karveaa käytetään?
Karvea otetaan suun kautta joko aterian yhteydessä tai muulloin.
Tavallinen suositeltu annos on 150 mg kerran päivässä.
Jos verenpaine ei ole riittävästi hallinnassa, annosta voidaan nostaa 300 mg: aan päivässä, tai hoitoon voidaan lisätä muita verenpainelääkkeitä, esim. hydroklooritiatsidia.
Hemodialyysia (verenpuhdistustekniikka) saaville potilaille tai yli 75- vuotiaille potilaille voidaan antaa 75 mg: n aloitusannos.
Potilaille, joilla on korkea verenpaine ja tyypin 2 diabetes, Karveaa annetaan muiden verenpainelääkkeiden lisäksi.
Aloitusannos on 150 mg kerran päivässä, ja sitä nostetaan yleensä 300 mg: aan kerran päivässä.
Miten Karvea vaikuttaa?
Karvea vaikuttava aine, irbesartaani, on angiotensiini- II- reseptorin antagonisti, mikä tarkoittaa, että se estää angiotensiini- II- nimisen hormonin toiminnan kehossa.
Angiotensiini- II on voimakas vasokonstriktori (verisuonia supistava aine).
Salpaamalla reseptorit, joihin angiotensiini- II normaalisti kiinnittyy, irbesartaani estää angiotensiinin vaikutuksen, jolloin verisuonet laajenevat.
Tämä johtaa verenpaineen alenemiseen ja korkean verenpaineen aiheuttamien riskien, esim. aivohalvauksen riskin, vähenemiseen..
Miten Karveaa on tutkittu?
Karvean vaikutusta verenpaineeseen tutkittiin aluksi 11 tutkimuksessa.
Sitä verrattiin lumelääkehoitoon 712 potilaalla ja muihin verenpainetta alentaviin lääkkeisiin (atenololi, enalapriili, 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged amlodipiini) 823 potilaalla.
Sen käyttöä yhdessä hydroklooritiatsidin kanssa tutkittiin myös 1 736 potilaalla.
Tehon pääasiallisena mittana oli diastolisen verenpaineen (kaden sydämenlyönnin välillä mitattu verenpaine) laskeminen.
Karveaa tutkittiin lisäksi kahdessa suuressa munuaistaudin hoitoa koskeneessa tutkimuksessa, joihin osallistui 2 326 tyypin 2 diabetesta sairastavaa potilasta.
Näissä tutkimuksissa Karveaa käytettiin kaksi vuotta tai pitempään.
Yhdessä tutkimuksessa tutkittiin munuaisvaurioiden merkkejä mittaamalla, erittivätkö munuaiset albumiiniproteiinia virtsaan.
Toisessa tutkimuksessa tutkittiin, lisääkö Karvea aikaa, joka potilailla kuluu veren kreatiniinipitoisuuden kaksinkertaistumiseen (munuaistaudin merkki), tai aikaa siihen, että potilas tarvitsee munuaissiirrännäisen tai dialyysia tai hän kuolee.
Tässä tutkimuksessa Karveaa verrattiin lumelääkkeeseen ja amlodipiiniin.
Mitä hyötyä Karveasta on havaittu tutkimuksissa?
Verenpainetutkimuksissa Karvea alensi diastolista verenpainetta lumelääkettä tehokkaammin, ja sen vaikutukset olivat samankaltaiset kuin muiden verenpainelääkkeiden.
Kun Karveaa käytettiin yhdessä hydroklooritiatsidin kanssa, niiden yhteisvaikutus oli additiivinen.
Ensimmäisessä munuaistautitutkimuksessa Karvea pienensi lumelääkettä paremmin munuaisvaurioiden riskiä proteiinin erittymisenä mitattuna.
Toisessa munuaistautitutkimuksessa suhteellinen riski, että veren kreatiniinipitoisuus kaksinkertaistuisi tai potilas tarvitsisi munuaissiirrännäisen tai dialyysia tai kuolisi tutkimuksen aikana, pieneni Karveaa käytettäessä 20% verrattuna lumelääkkeeseen.
Suhteellinen riski pieneni 23% verrattuna amlodipiiniin.
Pääasiallinen hyöty oli lääkkeen vaikutus veren kreatiniinipitoisuuteen..
Mitä riskejä Karveaan liittyy?
Karvean yleisimmät sivuvaikutukset (esiintyy 1– 10 potilaalla 100: sta) ovat huimaus, pahoinvointi (huonovointisuus) tai oksentelu, väsymys ja veren kreatiinikinaasiarvon (lihaksissa oleva entsyymi) nousu.
Tämän lisäksi vähintään yhdellä tyypin 2 diabetesta ja munuaistautia sairastavalla potilaalla 100: sta on havaittu seuraavia sivuvaikutuksia: veren korkea kaliumpitoisuus (hyperkalemia), huimaus ylös noustessa (ortostaattinen huimaus), luu - ja lihaskipu (nivelkipu) ja alhainen verenpaine ylös noustessa (ortostaattinen hypotensio). Pakkausselosteessa on luettelo kaikista Karvean ilmoitetuista sivuvaikutuksista.
Karveaa ei saa antaa potilaille, jotka voivat olla yliherkkiä (allergisia) irbesartaanille tai jollekin muulle Karvean aineosalle.
Sitä ei saa antaa raskaana oleville naisille, joiden raskaus on jatkunut yli kolme kuukautta, eikä myöskään imettäville naisille.
Karvean käyttöä ei myöskään suositella raskauden ensimmäisten kolmen kuukauden aikana.
Miksi Karvea on hyväksytty?
Lääkevalmistekomitea (CHMP) katsoi, että Karvean hyöty on sen riskejä suurempi essentiaalin hypertension (korkean verenpaineen) ja munuaistaudin hoitamisessa korkeaa verenpainetta ja tyypin 2 diabetesta sairastavilla potilailla.
Komitea suositteli myyntiluvan myöntämistä Karvealle.
Muita tietoja Karveasta Euroopan komissio myönsi Bristol- Myers Squibb Pharma EEIG - yhtiölle koko Euroopan unionin alueella voimassa olevan myyntiluvan Karveaa varten 27. 8. 1997.
Myyntilupa uusittiin 27. 8. 2002 ja 27. 8. 2007.
Karveaa koskeva EPAR- arviointilausunto on kokonaisuudessaan tässä
Tämä yhteenveto on päivitetty viimeksi 06- 2008.
2/ 2
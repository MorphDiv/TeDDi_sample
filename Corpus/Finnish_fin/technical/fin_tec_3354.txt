# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 607
EUROOPAN JULKINEN ARVIOINTIKERTOMUS (EPAR)
OMNITROPE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Omnitrope on?
Omnitrope on lääkevalmiste, joka sisältää vaikuttavana aineena somatropiinia.
Sitä on saatavana injektiokuiva- aineena ja liuottimena injektiopullossa injektioliuosta (1, 3 tai 5 mg/ ml) varten tai käyttövalmiina liuoksena sylinteriampullissa (3, 3 tai 6, 7 mg/ ml).
Omnitrope on biosimilaarilääke.
Tämä tarkoittaa, että Omnitrope on samanlainen kuin Euroopan unionissa (EU) jo hyväksytty biologinen lääkevalmiste (alkuperäislääke), joka sisältää samaa vaikuttavaa ainetta.
Omnitropen alkuperäislääke on Genotropin.
Lisätietoja biosimilaarilääkkeistä on kysymys- vastausasiakirjassa tässä.
Mihin Omnitropea käytetään?
Omnitropella hoidetaan lapsia seuraavissa tapauksissa: • lapsella on kasvuhäiriö, joka johtuu riittämättömästä kasvuhormonin (GH) tuotannosta • lapsi on lyhyt munuaisten toimintahäiriön (munuaisten vajaatoiminta) tai Turnerin oireyhtymäksi kutsutun geneettisen häiriön vuoksi • lapsi on lyhyt, koska hän on syntynyt gestaatioikään nähden pienikokoisena, eikä ole saavuttanut normaalia pituuskasvua neljänteen ikävuoteen mennessä tai myöhemmin • lapsella on geneettinen sairaus nimeltä Prader- Willin oireyhtymä, jolloin Omnitropea annetaan lisäämään kasvua ja vartalon muotoutumista (rasvan ja lihasmassan suhde).
Diagnoosi on vahvistettava sopivalla geenitestillä.
Omnitropea käytetään myös korvaavana hoitona aikuisilla, joilla on selvästi havaittava kasvuhormonin vajaus.
Lääkevalmistetta saa vain lääkemääräyksellä.
Miten Omnitropea käytetään?
Omnitrope- hoitoa valvovalla lääkärillä on oltava kokemusta kasvuhäiriöitä sairastavien potilaiden hoidosta.
Omnitrope annetaan ruiskeena ihon alle kerran päivässä ennen nukkumaanmenoa.
Potilas tai huoltaja voi antaa Omnitrope- ruiskeen itse saatuaan opastusta lääkäriltä tai sairaanhoitajalta.
Omnitrope- sylinteriampulleja käytetään vain erityistä Omnitrope- injektiovälinettä käyttäen.
Lääkäri laskee annoksen yksilökohtaisesti jokaiselle potilaalle kehon painon ja hoidettavan sairauden perusteella.
Annosta on ehkä sovitettava ajan myötä painon ja vasteen muutoksen mukaan.
Miten Omnitrope vaikuttaa?
Kasvuhormoni on aine, jota erittää aivolisäke (aivojen pohjassa oleva rauhanen).
Se edistää kasvua lapsuudessa ja nuoruusiässä ja vaikuttaa myös siihen, miten keho käsittelee proteiineja, rasvaa ja hiilihydraatteja.
Omnitropen vaikuttava aine somatropiini on täysin samanlaista kuin ihmisen 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged kasvuhormoni.
Se tuotetaan niin sanotulla yhdistelmä- DNA- tekniikalla.
Hormonia tuottaa bakteeri, joka siihen lisätyn geenin (DNA) avulla pystyy tuottamaan tätä hormonia.
Omnitrope korvaa luonnollisen hormonin.
Miten Omnitropea on tutkittu?
Omnitropea on tutkittu sen osoittamiseksi, että se vastaa alkuperäislääkettä Genotropinia.
Omnitropea verrattiin Genotropiniin 89 lapsella, joilla oli kasvuhormonin puutos ja joita ei ollut hoidettu aiemmin.
Tutkimus kesti yhdeksän kuukautta ja siinä mitattiin pituus tutkimuksen alussa ja lopussa sekä kasvunopeus tutkimuksen aikana.
Omnitropen turvallisuuden tutkimista varten 51 muulle lapselle annettiin tätä lääkevalmistetta pisimmillään yhden vuoden ajan.
Mitä hyötyä Omnitropesta on havaittu tutkimuksissa?
Yhdeksän kuukauden kuluttua Omnitrope - ja Genotropin- hoito olivat tuottaneet samanlaisen lisäyksen kasvuun ja kasvunopeuteen (vastaa 10, 7 cm lisäystä vuodessa kummallakin lääkkeellä).
Omnitropen tehon on osoitettu vastaavan Genotropinin tehoa.
Mitä riskejä Omnitropeen liittyy?
Omnitropen käytössä havaitut sivuvaikutukset olivat samantyyppisiä ja yhtä vakavia kuin alkuperäislääkkeen Genotropinin käytössä havaitut.
Yleisimmät sivuvaikutukset (1– 10 potilaalla sadasta) ovat seuraavat: lapsilla ohimenevät paikalliset injektiokohdan ihoreaktiot, ja aikuisilla lievä turvotus (nesteen kertyminen), tuntoharhat (kuten puutuminen tai pistely), nivel - ja lihaskipu (etenkin lantiossa tai polvessa) ja raajojen jäykkyys.
Kuten kaikilla proteiinirakenteisilla lääkkeillä, jotkut potilaat saattavat kehittää vasta- aineita (proteiineja, joita keho tuottaa reaktiona Omnitropelle).
Näillä ei kuitenkaan ole kasvua estäviä vaikutuksia.
Pakkausselosteessa on luettelo kaikista Omnitropen ilmoitetuista sivuvaikutuksista.
Omnitropea ei saa antaa potilaille, jotka ovat yliherkkiä (allergisia) somatropiinille tai lääkevalmisteen muille ainesosille (liuotin Omnitrope 5 mg/ ml – liuosta varten ja käyttövalmis liuos sisältävät bentsyylialkoholia).
Omnitropea ei saa käyttää, jos potilaalla on aktiivinen kasvain tai akuutti henkeä uhkaava sairaus.
Pakkausselosteessa on luettelo kaikista rajoituksista.
Somatropiini saattaa vaikuttaa elimistön insuliinin käyttöön.
Verensokeriarvoja on seurattava säännöllisesti hoidon aikana ja insuliinihoitoa on ehkä sovitettava tai insuliinihoito on ehkä aloitettava somatropiinihoidon vuoksi.
Miksi Omnitrope on hyväksytty?
Lääkevalmistekomitea (CHMP) katsoi, että Omnitropen laatu, turvallisuus ja teho ovat osoittautuneet Genotropinia vastaaviksi EU: n vaatimusten mukaisesti.
Näin ollen CHMP: n näkemys oli, että Genotropinin tapaan lääkevalmisteen hyöty on havaittuja riskejä suurempi.
Miten voidaan varmistaa Omnitropen turvallinen käyttö?
Omnitropen käytön turvallisuuden varmistamiseksi tehdyt toimenpiteet liittyvät lääkkeen käytön syihin.
Omnitropea valmistava yritys tutkii tarkemmin lääkkeen mahdollisia pitkäaikaisia sivuvaikutuksia, kuten diabeteksen kehittymisen riskiä tai tiettyjen syöpätyyppien uusiutumisriskiä pitkäaikaisen somatropiinihoidon yhteydessä sekä vasta- aineiden kehittymisen vaikutuksia lääkkeen tehoon.
Muita tietoja Omnitropesta:
Euroopan komissio myönsi Sandoz GmbH - yhtiölle koko Euroopan unionin alueella voimassa olevan myyntiluvan Omnitropea varten 12. huhtikuuta 2006.
Omnitropea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2008.
2/ 2
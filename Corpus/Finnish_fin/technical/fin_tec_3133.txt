# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 522
EUROOPAN JULKINEN ARVIOINTIKERTOMUS (EPAR)
AVANDAMET
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Avandamet on?
Avandamet on lääke, jossa on kahta vaikuttavaa ainetta, rosiglitatsonia ja metformiinihydrokloridia.
Se on saatavilla tabletteina (keltainen 1 mg rosiglitatsonia ja 500 mg metformiinihydrokloridia sekä 2 mg rosiglitatsonia ja 1 000 mg metformiinihydrokloridia, haalean vaaleanpunainen 2 mg rosiglitatsonia ja 500 mg metformiinihydrokloridia, vaaleanpunainen 4 mg rosiglitatsonia ja 1 000 mg metformiinihydrokloridia).
Mihin Avandametia käytetään?
Avandametia käytetään potilailla (erityisesti ylipainoisilla), jotka sairastavat 2- tyypin diabetesta (insuliinista riippumaton diabetes mellitus).
Avandametia määrätään potilaille, jotka eivät saavuta tyydyttävää hoitotasapainoa pelkällä metformiinilla (diabeteslääke) suurimmalla mahdollisella annostuksella (kaksoishoito).
Avandametia voidaan myös käyttää yhdessä sulfonyyliurean (toinen diabeteslääketyyppi) kanssa potilailla, jotka eivät saavuta tyydyttävää hoitotasapainoa metformiinin ja sulfonyyliurean enimmäisannostuksella (kolmoishoito).
Lääkettä saa vain lääkemääräyksellä.
Miten Avandametia käytetään?
Suositeltava aloitusannostus on 4 mg rosiglitatsonia päivässä sekä 2 000 mg metformiinihydrokloridia päivässä.
Sitä annetaan kahtena erillisenä annoksena, joko kaksi 1 mg/ 500 mg: n tablettia tai yksi 2 mg/ 1000 mg: n tabletti.
Kahdeksan viikon kuluttua rosiglitatsoniannosta voidaan joutua nostamaan 8 mg: aan päivässä, mikäli tarvitaan parempi sokeritasapaino.
Tämä on kuitenkin suoritettava varovaisuutta noudattaen potilailla, jotka ottavat myös sulfonyyliureaa, koska tällöin on olemassa nesteretention riski.
Annostusta säädetään parhaan mahdollisen sokeritasapainon saavuttamiseksi.
Suositeltu päivittäinen enimmäisannos on 8 mg/ 2 000 mg.
Rosiglitatsoniannos voidaan ottaa metformiinin lisänä, ja sitä tarkistetaan ennen kuin potilas siirtyy käyttämään Avandametia.
Kun Avandamet- hoito aloitetaan kolmoishoitona potilailla, jotka jo saavat metformiinia ja sulfonyyliureaa, Avandametia annetaan siten, että potilas saa päivässä 4 mg rosiglitatsonia ja saman annoksen metformiinia kuin aikaisemminkin.
Jos potilas saa jo kolmoishoitoa, Avandametia annetaan siten, että rosiglitatsonin ja metformiinin annokset pysyvät samoina kuin ennenkin.
Avandametin ottaminen ruokailun yhteydessä tai heti sen jälkeen voi vähentää metformiinin mahdollisesti aiheuttamia vatsavaivoja.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu
European Medicines Agency, 2008.
Reproduction is authorised provided the source is acknowledged.
Miten Avandamet vaikuttaa?
2- tyypin diabetes on sairaus, jossa haima ei eritä riittävästi insuliinia verensokeritason säätelemiseksi tai keho ei pysty käyttämään insuliinia tehokkaasti.
Avandamet sisältää kahta vaikuttavaa ainetta, jotka toimivat eri tavoin: • rosiglitatsoni herkistää solut (rasva -, lihas - ja maksasolut) insuliinille, minkä ansiosta elimistö saa tuottamastaan insuliinista paremman hyödyn; • metformiini vaikuttaa pääasiallisesti estämällä glukoosintuotantoa ja vähentämällä sen imeytymistä suolistossa.
Näiden kahden vaikuttavan aineen vaikutuksesta verensokeri laskee, mikä auttaa saavuttamaan hoitotasapainon 2- tyypin diabeteksessa.
Avandametia käytetään 2- tyypin diabeteksen hoidossa ruokavalion ja liikunnan lisäksi.
Miten Avandametia on tutkittu?
Euroopan unioni (EU) on hyväksynyt vuodesta 2000 alkaen pelkän rosiglitatsonin nimellä Avandia käytettäväksi metformiinin kanssa 2- tyypin diabetesta sairastavilla potilailla, joilla ei saavuteta tyydyttävää hoitotasapainoa pelkän metformiinin avulla.
Tutkimuksia, joissa Avandiaa otettiin erillisinä tabletteina metformiinin kanssa, käytettiin tukemaan Avandametin käyttöä samassa käyttöaiheessa.
Toisessa tutkimuksessa vertailtiin rosiglitatsonin tai lumelääkkeen vaikutuksia metformiinin kanssa.
Kolmoishoitoa koskeneessa tutkimuksessa tarkasteltiin rosiglitatsonin lisäämisen vaikutusta hoitoon 1202 potilaalla, jotka saivat sulfonyyliureaa (glibenklamidi) ja metformiinia ja joiden veren sokeripitoisuutta ei saatu riittävän hyvin hallintaan tällä hoidolla.
Tutkimuksissa mitattiin verestä glykosyloidun hemoglobiinin (HbA1c) tasoa, joka osoittaa, miten hyvin verensokeri on tasapainossa.
Mitä hyötyä Avandametista on havaittu tutkimuksissa?
Avandamet oli tehokkaampi kuin pelkkä metformiini tai lumelääke HbA1c- arvon alentamisessa.
Rosiglitatsonin lisääminen metformiini - ja sulfonyyliureahoitoon pienensi HbA1c- arvoja edelleen niukasti mutta silti havaittavasti.
Mitä riskejä Avandametiin liittyy?
Avandametin yleisimmät haittavaikutukset (useammalla kuin yhdellä kymmenestä potilaasta) ovat hypoglykemia (alhainen verensokeri), turvotus ja gastrointestinaaliset oireet (vatsavaivat).
Katso pakkausselosteesta täydellinen selostus kaikista Avandametin yhteydessä raportoiduista haittavaikutuksista.
Avandametia eivät saa käyttää henkilöt, jotka voivat olla yliherkkiä (allergisia) rosiglitatsonille, metformiinille tai jollekin muulle lääkkeen ainesosalle.
Sitä ei saa käyttää potilailla, joilla on sydäninfarkti, ‘ akuutti koronaarisyndrooma ’ kuten epästabiili angina pectoris (voimakkuudeltaan vaihteleva rintakipu) tai tietyntyyppisiä sydänkohtauksia, kudosten hapensaantiin mahdollisesti vaikuttavia sairauksia (sydän - ja keuhkosairauksia, äskettäinen sydänkohtaus tai shokki), maksa - tai munuaisongelmia, akuutti alkoholimyrkytys (ylenmääräinen alkoholin nauttiminen), alkoholismi tai diabeteskomplikaatioita (diabeettinen ketoasidoosi tai diabeteskooma).
Avandametin annostusta saattaa olla tarpeen muuttaa, jos käytetään myös muuta lääkitystä (kuten gemfibrotsiilia ja rifampisiinia).
Täydellinen luettelo on pakkausselosteessa.
Miksi Avandamet on hyväksytty?
Lääkevalmistekomitea (CHMP) katsoi, että Avandametista saatava hyöty 2- tyypin diabetes mellituksen hoidossa on suurempi kuin sen riskit.
Komitea suositteli, että Avandametille myönnetään myyntilupa.
Muita tietoja Avandametista Euroopan komissio myönsi SmithKline Beecham plc - yhtiölle koko Euroopan unionin alueella voimassa olevan myyntiluvan Avandametia varten 20. lokakuuta 2003.
Myyntilupa uusittiin 20. lokakuuta 2008.
Avandametia koskeva täydellinen EPAR- arviointikertomus on tässä.
2/ 3 Tämä yhteenveto on päivitetty viimeksi 08- 2008.
3/ 3
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 277
EUROOPAN JULKINEN ARVIOINTIKERTOMUS (EPAR)
KEPPRA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Keppra on?
Keppra on lääke, joka sisältää vaikuttavana aineena levetirasetaamia.
Sitä on saatavilla soikeina (250 mg: n sinisinä, 500 mg: n keltaisina, 750 mg: n oransseina ja 1 000 mg: n valkoisina) tabletteina, oraaliliuoksena (100 mg/ ml) sekä infuusiokonsentraattina liuosta varten (tiputus laskimoon 100 mg/ ml).
Mihin Keppraa käytetään?
Keppraa voidaan käyttää yksinään paikallisalkuisten, sekundaarisesti yleistyvien tai yleistymättömien, kohtausten hoitoon yli 16- vuotiailla potilailla, joilla on äskettäin diagnosoitu epilepsia.
Tällaisessa epilepsiassa liian voimakas sähköinen toiminta toisessa aivopuoliskossa aiheuttaa oireita, kuten jonkin kehon osan äkkinäistä nykimistä, kuulo -, haju - tai näköaistin häiriöitä, puutumista tai äkillistä pelkoa.
Sekundaarinen yleistyminen tapahtuu, kun liikatoiminta leviää koko aivoihin.
Keppraa voidaan käyttää myös lisälääkkeenä jonkin muun epilepsialääkkeen kanssa hoitamaan • Paikallisalkuisia, sekundaarisesti yleistyviä tai yleistymättömiä, kohtauksia 4- vuotiailla ja sitä vanhemmilla potilailla, • myoklonisia kohtauksia (lihaksen tai lihasryhmän lyhytkestoista nykimistä) 12- vuotiailla ja sitä vanhemmilla potilailla, joilla on nuoruusiän myokloninen epilepsia, • primaarisesti yleistyneitä toonis- kloonisia kohtauksia (vaikeita kohtauksia, mukaan lukien tajunnanmenetys) 12- vuotiailla ja sitä vanhemmilla potilailla, joilla on idiopaattinen yleistynyt epilepsia (epilepsian tyyppi, jonka syyn ajatellaan olevan geneettinen).
Lääkevalmistetta saa vain lääkärin määräyksestä.
Miten Keppraa käytetään?
Kun Keppraa käytetään yksinään, aloitusannos on 250 mg kahdesti vuorokaudessa.
Kaksi viikkoa myöhemmin annos nostetaan 500 mg: aan kahdesti vuorokaudessa.
Annosta voidaan vielä nostaa potilaan vasteen mukaan kahden viikon välein enintään 1 500 mg: aan kahdesti vuorokaudessa.
Kun Keppraa käytetään toisen epilepsialääkkeen lisäksi, aloitusannos yli 12- vuotiailla potilailla, jotka painavat yli 50 kg, on 500 mg kahdesti vuorokaudessa.
Päivittäinen annos voidaan nostaa enintään 1 500 mg: aan kahdesti vuorokaudessa.
4– 17- vuotiailla potilailla, jotka painavat alle 50 kg, aloitusannos on 10 mg/ kg kahdesti vuorokaudessa, ja annos voidaan nostaa enintään 30 mg: aan/ kg kahdesti vuorokaudessa.
Alle 20- kiloisten lasten hoidon aloituksessa suositellaan käytettäväksi oraaliliuosta.
Potilaille, joilla on munuaisten vajaatoimintaa (esimerkiksi iäkkäät potilaat), annetaan alhaisempia annoksia.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Keppra- tabletit voidaan ottaa joko aterian yhteydessä tai ilman ateriaa.
Tabletit niellään nesteen kanssa, ja oraaliliuos voidaan sekoittaa lasilliseen vettä.
Keppra voidaan antaa infuusiona (sama annostus ja antotiheys), jos tablettien tai oraaliliuoksen käyttö on tilapäisesti mahdotonta.
Miten Keppra vaikuttaa?
Keppran vaikuttava aine levetirasetaami on epilepsialääke.
Epilepsia aiheutuu liiallisesta sähköisestä toiminnasta aivoissa.
Levetirasetaamin täsmällistä vaikutustapaa ei vieläkään tunneta, mutta se näyttää vaikuttavan synaptinen rakkulaproteiini 2A - nimiseen proteiiniin, jota on hermojen välisissä kohdissa (synapseissa) ja joka pysäyttää kemiallisten viestiaineiden vapautumisen hermosolujen välillä.
Tämä auttaa Keppraa vakauttamaan aivojen sähköistä toimintaa ja ehkäisemään kohtauksia.
Miten Keppraa on tutkittu?
Keppran tehoa lisälääkkeenä paikallisalkuisten kohtausten hoidossa on tutkittu kolmessa päätutkimuksessa yhteensä 904 potilaalla.
Näissä tutkimuksissa Keppran 1 000 mg: n, 2 000 mg: n tai 3 000 mg: n päiväannosta verrattiin lumelääkkeeseen 12– 14 viikon ajan.
Kaikki potilaat ottivat vähintään yhtä muuta epilepsialääkettä.
Keppraa on myös tutkittu 101: llä 4– 17- vuotiaalla lapsella tutkimuksessa, jossa sitä verrattiin lumelääkkeeseen.
Kaikissa tutkimuksissa tehon pääasiallisena mittarina oli viikoittaisten paikallisalkuisten kohtausten määrän väheneminen.
Keppran tehoa myoklonisissa kohtauksissa tutkittiin 122 potilaalla, jotka saivat joko Keppraa tai lumelääkettä tavanomaisen epilepsialääkkeensä lisäksi.
Tutkimus kesti 30 viikkoa, ja siinä mitattiin kohtausten vähenemistä tarkastelemalla niiden määrää ennen tutkimusta ja sen aikana.
Primaarisissa yleistyneissä toonis- kloonisissa kohtauksissa Keppran tehoa verrattiin lumelääkkeeseen 4– 65- vuotiailla 164 potilailla.
Tutkimuksessa tarkasteltiin muutosta kohtausten määrässä tutkimuksen käynnistymisestä alkaen 20 viikkoa, johon mennessä potilaat ottivat annoksen täysimääräisenä.
Keppran tehoa yksinään käytettynä tutkittiin 579 potilaalla, jotka saivat joko Keppraa tai karbamatsepiinia (toista epilepsialääkettä) enintään kahden vuoden ajan.
Tutkimuksessa mitattiin niiden potilaiden määrää, jotka eivät saaneet yhtään kohtausta kuuden kuukauden aikana sen jälkeen kun heille oli löytynyt tehokas annostus.
Mitä hyötyä Kepprasta on havaittu tutkimuksissa?
Lisälääkkeenä Keppra oli tehokkaampi kuin lumelääke.
Paikallisalkuisten kohtausten hoidossa lumelääkehoito vähensi viikoittaisten kohtausten määrää 6, 1– 7, 2 prosenttia; Keppra 1 000 mg/ vrk vähensi niiden määrää 17, 7– 32, 5 prosenttia tutkimuksen mukaan vaihdellen.
Keppra 2 000 mg: lla kohtausten määrä väheni 26, 5 prosenttia, ja Keppra 3 000 mg: lla 37, 1 tai 39, 9 prosenttia.
Lapsilla tehdyssä tutkimuksessa viikoittaisten kohtausten määrä väheni Keppraa saaneiden lasten ryhmässä 43, 3 prosenttia ja lumelääkettä saaneiden ryhmässä 16, 3 prosenttia.
Myoklonisia kohtauksia sisältäneiden päivien määrä viikossa väheni yli 50 prosenttia 58, 3 prosentilla Keppraa saaneista potilaista, kun lumelääkettä saaneiden potilaiden ryhmässä vastaava luku oli 23, 3 prosenttia.
Toonis- kloonisten kohtausten määrä väheni keskimäärin 28, 2 prosenttia lumelääkettä saaneilla verrattuna 56, 5 prosenttiin Keppraa saaneilla.
Alle 12- vuotiaiden lasten määrä oli kuitenkin liian vähäinen, jotta saataisiin tukea Keppran käytölle tämäntyyppisissä kohtauksissa tätä nuoremmilla potilailla.
Yksinään paikallisalkuisten kohtausten hoidossa Keppra oli yhtä tehokas kuin karbamatsepiini kohtausten ehkäisemisessä.
Kummassakin ryhmässä 73 prosentilla potilaista ei ollut yhtään kohtausta kuuden kuukauden aikana sopivan annostuksen löytämisestä.
Mitä riskejä Keppraan liittyy?
Keppran yleisimmät sivuvaikutukset (joita esiintyy useammalla kuin yhdellä potilaalla kymmenestä) ovat uneliaisuus ja voimattomuus tai väsymys.
Pakkausselosteessa on luettelo kaikista Keppran ilmoitetuista sivuvaikutuksista.
Keppraa ei saa antaa henkilöille, jotka voivat olla yliherkkiä (allergisia) levetirasetaamille, muille pyrrolidonijohdoksille (lääkevalmisteet, joilla on samankaltainen rakenne) tai jollekin muulle Keppran aineosalle.
Miksi Keppra on hyväksytty?
Lääkevalmistekomitea (CHMP) katsoi, että Keppran hyödyt ovat sen riskejä suuremmat, kun sitä annetaan yksinään paikallisalkuisiin sekundaarisesti yleistyneisiin tai yleistymättömiin kohtauksiin yli
©EMEA 2007
2/ 3
16- vuotiaille potilaille, joilla on hiljattain todettu epilepsia, ja kun sitä annetaan lisälääkkeenä paikallisalkuisiin kohtauksiin tai myoklonisiin kohtauksiin potilaille, joilla on nuoruusiän myokloninen epilepsia, sekä primaarisesti yleistyneisiin toonis- kloonisiin kohtauksiin potilaille, joilla on idiopaattisesti yleistynyt epilepsia.
Lääkevalmistekomitea suositteli myyntiluvan myöntämistä Keppraa varten.
Muita tietoja Kepprasta:
Euroopan komissio myönsi koko Euroopan unionin alueella voimassa olevan myyntiluvan Keppraa varten 29. syyskuuta 2000.
Myyntilupa uusittiin 29. syyskuuta 2005.
Myyntiluvan haltija on UCB Pharma SA.
Keppraa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
3/ 3
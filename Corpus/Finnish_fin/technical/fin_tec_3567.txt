# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 235
EUROOPAN JULKINEN ARVIOINTIKERTOMUS (EPAR)
ARAVA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Arava on?
Arava on lääkevalmiste, jonka aktiivinen aine on leflunomidi.
Aravaa on saatavana tabletteina (10 mg: valkoinen, pyöreä; 20 mg: keltainen, kolmionmuotoinen; 100 mg: valkoinen, pyöreä).
Mihin Aravaa käytetään?
Aravaa käytetään aikuisten aktiivin nivelreuman ja aktiivin nivelpsoriaasin (psoriaasiartriitin) hoitoon.
Nivelreuma on immuunijärjestelmän sairaus, joka aiheuttaa nivelten tulehtumista; nivelpsoriaasi puolestaan aiheuttaa punottavia, hilseileviä iholäiskiä ja nivelten tulehtumista.
Lääkevalmistetta saa vain lääkärin määräyksestä.
Miten Aravaa käytetään?
Arava- hoidon ja sen aloittamisen on tapahduttava nivelreuman ja nivelpsoriaasin hoitoon perehtyneen erikoislääkärin valvonnassa.
Ennen hoidon aloittamista lääkärin on tehtävä verikokeet potilaan maksan toiminnan sekä valkosolu - ja verihiutalemäärän tarkistamiseksi.
Näitä verikokeita tehdään säännöllisesti myös hoidon kuluessa.
Arava- hoito aloitetaan 100 mg: n vuorokautisella kyllästysannoksella kolmen vuorokauden ajan.
Hoito jatkuu ylläpitoannoksella, joka on suositusten mukaisesti 10– 20 mg vuorokaudessa nivelreumapotilaille ja 20 mg vuorokaudessa nivelpsoriaasipotilaille.
Lääkkeen vaikutukset alkavat tyypillisesti näkyä 4– 6 viikon käytön jälkeen.
Lisäparanemista saatetaan havaita vielä kuuden kuukauden kuluttua hoidon aloittamisesta.
Arava- hoitoa ei suositella alle 18- vuotiaiden lastenreuman hoitoon.
Miten Arava vaikuttaa?
Aravan aktiivinen aine, leflunomidi, on immuunisalpaaja.
Se lieventää tulehdusta vähentämällä lymfosyyttien (erään tulehdusta aiheuttavan immuunisolutyypin) tuotantoa.
Leflunomidin vaikutus perustuu tietyn entsyymin, dihydro- orotaattidehydrogenaasin, toiminnan estämiseen.
Tätä entsyymiä tarvitaan lymfosyyttien lisääntymisessä.
Kun elimistössä on vähemmän lymfosyyttejä, myös tulehdusta on vähemmän, ja näin myös niveloireet vähenevät.
Miten Aravaa on tutkittu?
Aravan tehoa nivelreuman hoidossa on tutkittu neljässä, yhteensä yli 2 000 potilasta käsittävässä tutkimuksessa.
Aravan vaikutusta verrattiin metotreksaattiin tai sulfasalatsiiniin (muita nivelreumalääkkeitä) tai lumelääkkeeseen.
Tutkimuksista kaksi kesti kuusi kuukautta ja kaksi vuoden.
Vuoden pituisia tutkimuksia jatkettiin edelleen niin, että tutkimuspotilaat käyttivät lääkkeitä vielä ainakin vuoden ajan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2008 Reproduction and/ or distribution of this document is authorised for non commercial purposes only provided the EMEA is acknowledged Aravan tehoa on tutkittu myös 186 nivelpsoriaasipotilaan hoidossa:
Aravan vaikutusta verrattiin lumelääkkeeseen kuuden kuukauden tutkimusjaksossa.
Hoitotehon pääasiallisena mittana käytettiin kaikissa tutkimuksissa hoitovastetta, jota mitattiin tautikohtaisilla kriteereillä: nivelreumassa ARC: n mukaiset hoitovasteet (American College of Rheumatology response rates) ja nivelpsoriaasissa PsARC: n mukaiset hoitovasteet (The Psoriatic Arthritis treatment Response Criteria).
Mitä hyötyä Aravasta on havaittu tutkimuksissa?
Nivelreuman hoidossa Arava osoittautui tehokkaammaksi kuin lumelääke ja yhtä tehokkaaksi kuin sulfasalatsiini.
Hoitovaste saatiin Arava- ryhmässä 49– 55 prosentilla potilaista, kun lumelääkeryhmässä vastaava potilaiden osuus oli 26– 28%.
Sulfasalatsiinia nauttivilla hoitovaste saatiin 54 prosentilla potilaista.
Tulokset pysyivät muuttumattomina pidennetyissä tutkimuksissa.
Ensimmäisen hoitovuoden aikana Arava oli metotreksaatin kanssa yhtä tehokas, mutta vain, jos Aravan kanssa nautittiin folaattia (erästä B- vitamiinia).
Pidennetyssä tutkimuksessa Arava ei ollut yhtä tehokas kuin metotreksaatti.
Nivelpsoriaasin hoidossa Arava todettiin lumelääkettä tehokkaammaksi:
Hoitovaste saatiin 59 prosentilla Aravaa nauttineista potilaista ja 30 prosentilla lumelääkettä nauttineista potilaista.
Mitä riskejä Aravaan liittyy?
Yleisimmät Aravan käyttöön liittyvät sivuvaikutukset (joita havaittiin 1– 10 potilaalla 100: sta) ovat leukopenia (alhainen valkosolujen määrä), lievät allergiset reaktiot, anoreksia (ruokahaluttomuus), painon väheneminen, päänsärky, huimaus, parestesiat (ihon tuntoharhat), lievä verenpaineen nousu, ripuli, huonovointisuus, oksentelu, suun limakalvon sairaudet kuten suun haavaumat, vatsakivut, maksa- arvojen kohoaminen, hiustenlähtö, ekseema, kuiva iho, ihottuma, kutina, jännetupen tulehdus ja heikotus.
Pakkausselosteessa on luettelo kaikista Aravan ilmoitetuista sivuvaikutuksista.
Jos potilas on yliherkkä (allerginen) leflunomidille tai muille Aravan aineosille, lääkevalmistetta ei pidä käyttää.
Aravaa ei myöskään saa käyttää, jos potilaalla on • maksan toiminnan häiriö, • vaikea immuunijärjestelmän puutostila, kuten AIDS, • merkittävästi heikentynyt luuytimen toiminta tai merkittävästi alentunut verisolupitoisuus (punasolut, valkosolut tai verihiutaleet), minkä syynä on jokin muu kuin nivelreuma tai nivelpsoriaasi, • vaikea infektio, • keskivaikea tai vaikea munuaisten vajaatoiminta, • vaikea hypoproteinemia (alentuneet veren proteiinipitoisuudet).
Raskaana olevien naisten tai naisten, joille raskaus Arava- hoidon aikana on mahdollinen, ei pidä käyttää lääkevalmistetta.
Aravaa ei pidä käyttää myöskään imetyksen aikana.
Aravaa määräävän lääkärin on otettava huomioon lääkevalmisteeseen liittyvä maksaongelmien riski.
Erityistä lääkärin valvontaa edellytetään myös, jos potilaan lääkitys vaihdetaan jostain muusta lääkkeestä Aravaan tai Aravasta johonkin toiseen lääkkeeseen.
Miksi Arava on hyväksytty?
Lääkevalmistekomitea (CHMP) katsoi, että Aravan edut ovat sen riskejä suuremmat aikuisten aktiivin nivelreuman hoidossa ” sairauden kulkuun pitkällä aikavälillä vaikuttavana reumalääkkeenä ” (DMARD) sekä aktiivin nivelpsoriaasin hoidossa.
Komitea huomautti, että Arava- hoitoa aloitettaessa hoitavan lääkärin on arvioitava huolellisesti hoidosta saatava hyöty sen valossa, mitä tiedetään lääkevalmisteen käyttöön mahdollisesti liittyvästä maksaongelmien riskistä erityisesti potilailla, jotka käyttävät tai ovat aiemmin käyttäneet muita, mahdollisesti veren tai maksan häiriöitä aiheuttavia DMARD- lääkkeitä.
Komitea suositteli myyntiluvan myöntämistä Aravralle.
Muita tietoja Aravasta Euroopan komissio myönsi sanofi- aventis Deutchland GmbH - yhtiölle koko Euroopan unionin alueella voimassa olevan myyntiluvan Aravaa varten 2. 9. 1999.
Myyntilupa uusittiin 2. 9. 2004.
Aravaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2007.
©EMEA 2008
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 893
EUROOPAN JULKINEN ARVIOINTIKERTOMUS (EPAR)
GLUBRAVA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Glubrava on?
Glubrava on lääkevalmiste, joka on saatavana valkoisina pitkulaisina tabletteina, jotka sisältävät kahta vaikuttavaa ainetta, pioglitatsonia (15 mg) ja metformiinihydrokloridia (850 mg).
Lääke on sama kuin Competact, jolla jo on myyntilupa Euroopan unionin alueella.
Competactia valmistava yritys on hyväksynyt tieteellisten tietojensa käytön Glubravaa varten.
Mihin Glubravaa käytetään?
Glubravaa käytetään potilailla (erityisesti ylipainoisilla), joilla on insuliinista riippumaton diabetes (tyypin 2 diabetes).
Glubravaa määrätään potilaille, jotka eivät saavuta tyydyttävää hoitotasapainoa pelkällä metformiinilla (diabeteslääke) suurimmalla mahdollisella annostuksella.
Lääkevalmistetta saa vain lääkemääräyksellä.
Miten Glubravaa käytetään?
Glubravan tavallisin annos on yksi tabletti kaksi kertaa päivässä.
Pelkästään metformiinista Glubravaan vaihtavien potilaiden saattaa olla tarpeen lisätä lääkitykseensä vaiheittain pioglitatsonia kunnes 30 mg: n päiväannos on saavutettu.
Tarvittaessa on mahdollista siirtyä suoraan metformiinista Glubravaan.
Glubravan ottaminen ruokailun yhteydessä tai heti sen jälkeen voi vähentää metformiinin aiheuttamia vatsavaivoja.
Iäkkäämpien potilaiden pitäisi huolehtia munuaistoimintansa säännöllisestä seurannasta.
Miten Glubrava vaikuttaa?
Tyypin 2 diabetes on sairaus, jossa haima ei tuota riittävästi insuliinia säätelemään verensokeria.
Glubrava sisältää kahta vaikuttavaa ainetta, jotka toimivat eri tavoin.
Pioglitatsoni herkistää soluja (rasva -, lihas - ja maksasoluja) insuliinille, minkä ansiosta elimistö saa tuottamastaan insuliinista paremman hyödyn.
Metformiini vaikuttaa pääasiallisesti estämällä glukoosintuotantoa ja vähentämällä sen imeytymistä suolistossa.
Näiden kahden vaikuttavan aineen vaikutuksesta verensokeri laskee, mikä auttaa saavuttamaan hoitotasapainon 2- tyypin diabeteksessa.
Miten Glubravaa on tutkittu?
EU on hyväksynyt pioglitatsonin yksinään nimellä Actos käytettäväksi metformiinin kanssa 2- tyypin diabetesta sairastavilla potilailla, joilla ei saavuteta tyydyttävää hoitotasapainoa pelkän metformiinin avulla.
Kolmea tutkimusta, joissa tutkittiin Actosin käyttöä erillisinä tabletteina metformiinin kanssa, käytettiin tukemaan Glubravan käyttöä samassa käyttöaiheessa.
Tutkimukset kestivät neljästä
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 70 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. kuukaudesta kahteen vuoteen ja niissä oli mukana 1 305 potilasta, jotka saivat yhdistelmähoitoa.
Mitatut veren HbA1c- tasot osoittavat, miten hyvin veren glukoosipitoisuus on tasapainossa.
Mitä hyötyä Glubravasta on havaittu tutkimuksissa?
Kaikissa tutkimuksissa havaittiin, että 30 mg: n pioglitatsoniannoksen lisääminen metformiiniin paransi verensokerin hallintaa ja HbA1c - pitoisuutta, jotka laskivat 0, 64 – 0, 89% verrattuna yksinomaan metformiinilla saavutettuihin arvoihin.
Mitä riskejä Glubravaan liittyy?
Glubravan yleisimmät sivuvaikutukset (esiintyy yhdestä kymmeneen potilaalla sadasta) ovat anemia (punasolujen alhainen määrä), näköhäiriöt, painonnousu, artralgia (nivelkipu), päänsärky, hematuria (verivirtsaisuus) sekä erektiohäiriöt.
Pakkausselosteessa on luettelo kaikista Glubravan ilmoitetuista sivuvaikutuksista.
Henkilöt, jotka voivat olla yliherkkiä (allergisia) pioglitatsonille, metformiinille tai jollekin muulle lääkkeen ainesosalle, eivät saa käyttää Glubravaa, eivätkä myöskään henkilöt, joilla on sydänvika tai ongelmia maksan tai munuaisten toiminnassa.
Glubravaa eivät saa myöskään käyttää potilaat, joilla on jokin sellainen sairaus, joka aiheuttaa kudosten hapenpuutetta, kuten esim. äskettäin koettu sydänkohtaus tai shokki.
Glubravaa ei saa käyttää alkoholimyrkytyksen yhteydessä, diabeettisessa ketoasidoosissa (korkeat ketonitasot), mahdollisesti munuaisiin vaikuttavissa sairaustiloissa eikä myöskään imetyksen aikana.
Täydellinen luettelo rajoituksista on pakkausselosteessa.
Miksi Glubrava on hyväksytty?
Lääkevalmistekomitea (CHMP) katsoi, että pioglitatsonin ja metformiinin tehokkuus tyypin 2 diabeteksen hoidossa on osoitettu ja että Glubrava yksinkertaistaa hoitamista ja parantaa hoitomyöntyvyyttä silloin, kun on tarpeen antaa vaikuttavien aineiden yhdistelmää.
Lääkevalmistekomitea (CHMP) katsoi, että Glubravan edut 2- tyypin diabeteksen hoidossa ovat suuremmat kuin sen riskit.
CHMP suositteli myyntiluvan myöntämistä Glubravalle.
Muita tietoja Glubravasta:
Euroopan komissio myönsi Takeda Global Research and Development Centre (Europe) Ltd - yhtiölle koko Euroopan unionin alueella voimassa olevan myyntiluvan Glubravaa varten 11 joulukuuta 2007.
Glubravaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2008.
2/ 2
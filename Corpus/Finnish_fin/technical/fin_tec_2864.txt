# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 0106 EMEA/ CVMP/ 343595/ 2006
EUROOPAN JULKINEN ARVIOINTIKERTOMUS (EPAR)
CERENIA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Cerenia on?
Cerenian vaikuttava aine on maropitantti, ja sitä on saatavissa tablettina tai injektionesteenä.
Tabletit ovat vaaleanoransseja, ja niiden molemmilla puolilla on jakouurre, jonka avulla tabletti voidaan puolittaa.
Jokaisessa tabletissa on yhdellä puolella Pfizerin logo ja toisella puolella kirjaimet ” MPT ” ja maropitanttimäärä.
Injektioneste on kirkas ja väritön tai vaaleankeltainen.
Mihin Cereniaa käytetään?
Cerenia on antiemeetti eli se estää oksentelua.
Sitä käytetään koirilla ehkäisemään oksentelua, joka johtuu esimerkiksi kemoterapiasta (syövän hoitamiseen käytettävistä lääkkeistä, joista jotkin aiheuttavat oksentelua).
Cereniaa voidaan käyttää yhdessä tukitoimenpiteiden, kuten muun eläinlääkintähoidon tai erityisruokavalion, kanssa myös oksentelun hoitoon (joko pelkkänä injektiona tai injektiona ja sen jälkeen tabletteina).
Tähän tarkoitukseen Cereniaa voidaan antaa enintään viiden päivän ajan.
Cerenia- tabletteja voidaan lisäksi antaa suurina annoksina enintään kahden päivän ajan matkapahoinvoinnista johtuvan oksentelun ehkäisyyn silloin, kun koira oksentaa usein automatkoilla.
Miten Cerenia vaikuttaa?
Cerenia salpaa neurokiniini 1 (NK1) - reseptorin, joka toimii keskushermostossa.
Se estää oksentelua aiheuttavaa peptidiä (” substanssi P: tä ”) sitoutumasta NK1- reseptoreihin.
Pysäyttämällä substanssi P: n Cerenia toimii antiemeettinä.
Miten Cerenian tehoa on tutkittu?
Cereniaa on tutkittu paljon sekä laboratoriokoirilla että koirilla, joita on hoidettu eläinlääkäreiden vastaanotoilla Euroopan eri maissa ja Yhdysvalloissa.
Oksentelun ehkäisyn osalta Cereniaa tutkittiin koirilla, joille annettiin joko Cereniaa tai lumelääkettä (tabletti tai injektio, joka ei sisällä mitään vaikuttavaa ainetta) ennen kuin niille annettiin toista ainetta, jonka tiedetään laukaisevan oksentamisen (kuten sellaista, jota käytetään kemoterapiassa).
Oksentelun hoidon osalta Cerenian (tai lumelääkkeen) tehoa tutkittiin sairailla koirilla, jotka oksentelivat erilaisista syistä, esimerkiksi gastrointestinaalisen
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged tulehduksen takia.
Useimmat näistä koirista saivat myös muuta hoitoa.
Koirille annettiin joko 1 mg/ kg (injektio) tai 2 mg/ kg (tabletti) kerran vuorokaudessa enintään viiden päivän ajan.
Cerenian tehoa matkapahoinvointiin tutkittiin siten, että koiria, joiden tiedettiin oksentavan matkoilla, vietiin useiden tuntien ja enintään kahden päivän automatkoille.
Eläimille annettiin joko Cerenia- tabletteja 8 mg/ painokilo - annoksena tai lumelääkettä enintään kahden päivän ajan.
Mitä hyötyä Cereniasta on havaittu tutkimuksissa?
Tutkimustulokset osoittivat, että Cerenia oli sekä oksentelun hoidossa että sen ehkäisyssä tehokkaampi kuin lumelääke: lääkevalmistetta saaneet koirat oksentelivat vähemmän kuin koirat, jotka olivat saaneet lumelääkettä.
Oksentelevan koiran hoito tulisi aloittaa injektiolla, koska oksentavat eläimet eivät välttämättä pysty pitämään tablettia sisällään (vaan ne saattavat oksentaa sen kokonaisena).
Jatkohoidossa eläimen omistaja voi antaa tabletit koiralle.
Oksentelun hoitoon pitäisi myös aina liittyä muita tukitoimenpiteitä tai eläinlääkintähoitoa, jolla puututaan oksentelun syihin.
Mitä riskejä Cereniaan liittyy?
Cerenia oli yleisesti katsoen hyvin siedetty, kun sitä annettiin pitkään (jopa kolme kertaa hoidon suositeltua enimmäiskestoa pidempään) päivittäin annoksina, jotka olivat jopa viisi kertaa suositusannoksia suurempia.
Yleinen sivuvaikutus ryhmässä, joka sai suuren 8 mg/ kg - annoksen (matkapahoinvointi), oli oksentaminen ennen automatkan alkua.
Tämä sivuvaikutus todettiin pääasiallisesti koirilla, joilla oli tyhjä maha, joten koiralle suositellaan annettavaksi kevyt ateria tai välipala ennen tabletin antamista.
Muita ilmoitettuja sivuvaikutuksia olivat aktiivisuuden heikentyminen ja väsymys.
Cerenian vaikuttava aine maropitantti hajoaa maksassa, joten sitä on annettava varoen koirille, joilla on maksasairaus.
Maropitantti saattaa myös vaikuttaa sydämen toimintaan, joten Cereniaa on annettava varoen eläimille, joilla on tiettyjä sydänsairauksia.
Cereniaa ei ole tutkittu hyvin nuorilla koirilla eikä imettävillä tai tiineillä nartuilla, joten Cerenian antamisesta tällaisille eläimille on keskusteltava eläinlääkärin kanssa.
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
Cerenia ei aiheuta ihmisille erityistä riskiä.
Maropitantti voi kuitenkin ärsyttää silmiä, ja jos sitä joutuu vahingossa silmään, silmä on huuhdeltava runsaalla vedellä ja on hakeuduttava lääkärin vastaanotolle.
Jos henkilö vahingossa nielee lääkettä, hänen on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miksi Cerenia on hyväksytty?
Eläinlääkevalmistekomitea (CVMP) katsoi, että Cerenian edut ovat sen riskejä suuremmat oksentelun, myös kemoterapiasta ja matkapahoinvoinnista johtuvan oksentelun, hoidossa ja ehkäisyssä, ja se suositteli myyntiluvan myöntämistä Cereniaa varten.
Hyödyn ja riskien suhde esitetään tämän EPAR- arviointikertomuksen kohdassa 6.
Muita tietoja Cereniasta:
Euroopan komissio myönsi Pfizer Ltd: lle koko Euroopan unionin alueella voimassa olevan myyntiluvan Cereniaa varten 29/ 09/ 2006.
Myyntipäällysmerkinnässä/ ulkopakkauksessa on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 29/ 09/ 2006
Sivu 2/ 2 ©EMEA 2006
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 564
EUROOPAN JULKINEN ARVIOINTIKERTOMUS (EPAR)
ALIMTA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Alimta on?
Alimta on infuusiokuiva- aine suoneen tiputettavaa liuosta varten.
Sen vaikuttava aine on pemetreksedi.
Mihin Alimtaa käytetään?
Alimtaa käytetään seuraavien kahden syövän hoitoon: • pahanlaatuinen keuhkopussin mesoteliooma (tavallisesti asbestialtistuksen aiheuttama keuhkosyöpä); Alimtaa annetaan yhdessä sisplatiinin (toinen syöpälääke) kanssa aikaisemmin kemoterapiaa (syövän lääkehoitoa) saamattomille potilaille, kun syöpä on pahanlaatuinen (on levinnyt tai voi helposti levitä muualle elimistöön) ja pelkkä syövän leikkaushoito ei riitä • edennyt tai metastaattinen ei- pienisoluinen keuhkosyöpä, jota ei ole okasoluissa; Alimtaa käytetään yhdessä sisplantiinin kanssa, jos potilas ei ole aikaisemmin saanut hoitoa, ja yksinään, jos potilas on aikaisemmin saanut toisenlaista kemoterapiaa.
Lääkevalmistetta saa vain lääkärin määräyksestä.
Miten Alimtaa käytetään?
Alimtaa saa antaa vain syövän kemoterapiaan perehtyneen lääkärin valvonnassa.
Alimtan suositusannos on 500 mg kehon pinta- alan neliömetriä kohti (lasketaan potilaan pituuden ja painon perusteella).
Se annetaan 10 minuutin laskimoinfuusiona kolmen viikon välein.
Sivuvaikutusten vähentämiseksi potilaalle annetaan hoidon aikana kortikosteroidia ja foolihappoa (eräs vitamiini) sekä B12- vitamiiniruiskeita.
Jos Alimta yhdistetään sisplatiiniin, potilaalle tulee ennen sisplatiiniannosta tai sen jälkeen antaa antiemeettejä (oksentelun estämiseksi) sekä nestettä (kuivumisen estämiseksi).
Hoitoa on lykättävä tai se on keskeytettävä tai annosta on pienennettävä, jos potilaalla on epätavallisen heikot veriarvot tai tiettyjä muita sivuvaikutuksia.
Alimtaa ei suositella potilaille, joilla on kohtalainen tai vaikea munuaisten vajaatoiminta.
Lisätietoja on valmisteyhteenvedossa (sisältyy myös EPAR - arviointikertomukseen).
Miten Alimta vaikuttaa?
Alimtan vaikuttava aine, pemetreksedi, on sytotoksinen lääke (jakautuvia soluja, kuten syöpäsoluja tuhoava lääke), joka kuuluu antimetaboliittien ryhmään.
Muunnuttuaan elimistössä aktiiviseen muotoon pemetreksedi estää nukleotidien (DNA: n ja RNA: n rakenneosa, solujen geneettinen aines) tuotantoon osallistuvien entsyymien toimintaa.
Aktiivisessa muodossaan pemetreksedi hidastaa DNA: n ja RNA: n muodostumista ja estää siten soluja jakautumasta.
Pemetreksedin muuntuminen 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. aktiiviseen muotoon tapahtuu syöpäsoluissa nopeammin kuin terveissä soluissa.
Siksi aktiivisessa muodossa olevaa lääkettä on syöpäsoluissa enemmän ja sen vaikutusaika on pidempi.
Sen vaikutuksesta syöpäsolujen jakautuminen vähenee, kun taas terveissä soluissa ilmenee vain lieviä vaikutuksia.
Miten Alimtaa on tutkittu?
Pahanlaatuisen keuhkopussin mesoteliooman hoidon osalta Alimtaa on tutkittu yhdessä päätutkimuksessa.
Siihen osallistui 456 potilasta, jotka eivät aikaisemmin olleet saaneet kemoterapiaa.
Tutkimuksessa verrattiin Alimtan ja sisplatiinin yhdistelmähoidon tehoa pelkkään sisplatiiniin.
Ei- pienisoluisen keuhkosyövän hoidosta on tehty tutkimus, jossa Alimtan tehoa verrattiin doketakselin (toinen syöpälääke) tehoon.
Tutkimus käsitti 571 paikallisesti levinnyttä tai metastaattista syöpää sairastavaa potilasta, jotka olivat aikaisemminkin saaneet kemoterapiaa.
Alimtaa verrattiin myös gemsitabiiniin (toinen syöpälääke) – molempia annettiin yhdessä sisplantiinin kanssa - tutkimuksessa, johon osallistui 1 725 potilasta, jotka eivät aikaisemmin olleet saaneet kemoterapiaa keuhkosyövän hoitoon.
Kaikissa kolmessa tutkimuksissa tehon pääasiallisena mittana oli potilaiden elossaoloaika.
Mitä hyötyä Alimtasta on havaittu tutkimuksissa?
Alimta pidensi elossaoloaikaa potilailla, joilla oli pahanlaatuinen keuhkopussin mesoteliooma.
Alimtan ja sisplatiinin yhdistelmähoitoa saaneiden potilaiden keskimääräinen elossaoloaika oli 12, 1 kuukautta ja pelkällä sisplatiinilla hoidettujen potilaiden 9, 3 kuukautta.
Ei- pienisoluista keuhkosyöpää sairastavien potilaiden hoidossa Alimta oli yhtä tehokas, kuin vertailulääkkeet.
Aikaisemmin kemoterapiaa saaneiden Alimtaa käyttäneiden potilaiden keskimääräinen elossaoloaika oli 8, 3 kuukautta, kun se doketakselia saaneilla potilailla oli 7, 9 kuukautta.
Potilailla, jotka eivät aikaisemmin olleet saaneet kemoterapiaa, keskimääräinen elossaoloaika oli 10, 3 kuukautta molemmissa ryhmissä.
Molemmissa tutkimuksissa todettiin kuitenkin, että potilailla, joilla syöpää ei ollut okasoluissa, Alimtaa saaneiden potilaiden elossaoloaika oli pidempi kuin vertailulääkettä saaneiden.
Kuitenkin potilaat, joilla syöpää oli okasoluissa, Alimtaa saaneiden ryhmässä elossaoloaika oli lyhyempi.
Mitä riskejä Alimtaan liittyy?
Alimtan yleisimmät sivuvaikutukset (useammalla kuin yhdellä potilaalla kymmenestä) ovat neutrofiili - tai granulosyytti - ja leukosyyttiarvojen (veren valkosolutyyppejä) lasku, hemoglobiinin (punasoluissa oleva proteiini, joka kuljettaa happea elimistössä) lasku, ripuli, oksentelu, stomatiitti tai faryngiitti (suu - tai nielutulehdus), pahoinvointi, ruokahaluttomuus, väsymys ja ihottuma tai ihon hilseily.
Pakkausselosteessa on luettelo kaikista Alimtan ilmoitetuista sivuvaikutuksista.
Alimtaa eivät voi käyttää potilaat, jotka ovat allergisia (yliherkkiä) pemetreksedille tai valmisteen muille aineosille.
Alimtaa ei saa antaa imetyksen aikana tai samanaikaisesti keltakuumerokotuksen kanssa.
Potilaiden on oltava selvillä siitä, että Alimta saattaa vaikuttaa hedelmällisyyteen sekä miehillä että naisilla.
Miksi Alimta on hyväksytty?
Lääkevalmistekomitea (CHMP) katsoi, että Alimtan hyödyt ovat sen riskejä suuremmat, kun sitä käytetään yhdessä sisplatiinin kanssa keuhkopussin pahanlaatuisen mesoteliooman hoidossa – johon pelkkä leikkaushoito ei riitä – potilaille, jotka eivät aikaisemmin ole saaneet kemoterapiaa, sekä ensisijaisena yhdistelmähoitona sisplantiinin kanssa ja toissijaisena monoterapiana paikallisesti levinneen tai metastaattisen ei- pienisoluisen keuhkosyövän hoidossa, jos syöpä on pääasiassa muualla kuin okasoluissa.
Komitea suositteli myyntiluvan antamista Alimtaa varten.
Muita tietoja Alimtasta Euroopan komissio myönsi Eli Lilly Nederland B. V. - yhtiölle koko Euroopan unionin alueella voimassa olevan myyntiluvan Alimtaa varten 20. syyskuuta 2004.
Alimtaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
2/ 2
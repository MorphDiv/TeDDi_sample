# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Comtess 200 mg kalvopäällysteiset tabletit
2.
VAIKUTTAVAT AINEET JA NIIDEN MÄÄRÄT
Yksi kalvopäällysteinen tabletti sisältää entakaponia 200 mg.
Täydellinen apuaineluettelo, ks. kohta 6. 1.
3.
LÄÄKEMUOTO
Tabletti, kalvopäällysteinen Ruskehtavan- oranssi, soikea, kaksoiskupera, kalvopäällysteinen tabletti, jonka toisella puolella merkintä ’ COMT ’.
4.
KLIINISET TIEDOT
4. 1 Käyttöaiheet
Entakaponia käytetään yhdessä tavanomaisten levodopa/ benseratsidi - tai levodopa/ karbidopa - valmisteiden kanssa Parkinsonin tautia sairastavilla aikuispotilailla, joiden annosvaikutuksen lopussa esiintyviä motorisia tilanvaihteluita ei ole saatu vakautettua näillä yhdistelmillä.
4. 2 Annostus ja antotapa
Entakaponia käytetään ainoastaan yhdessä levodopa/ benseratsidin tai levodopa/ karbidopan kanssa.
Levodopavalmisteiden valmisteyhteenveto pätee myös käytettäessä niitä samanaikaisesti entakaponin kanssa.
Annostus:
Yksi 200 mg: n tabletti otetaan jokaisen levodopa/ dopadekarboksylaasiestäjä- annoksen kanssa.
Korkein suositeltu vuorokausiannos on 200 mg 10 kertaa päivässä, eli 2000 mg entakaponia päivässä.
Entakaponi tehostaa levodopan vaikutuksia.
Tämän vuoksi on ensimmäisten päivien ja viikkojen aikana usein tarpeen muuttaa levodopan annostusta, jotta levodopasta johtuvia dopaminergisiä haittavaikutuksia, kuten dyskinesiaa, pahoinvointia, oksentelua ja hallusinaatioita, saadaan vähennettyä.
Levodopan vuorokausiannosta pienennetään 10– 30% pidentämällä annosväliä ja/ tai pienentämällä yksittäisten annosten levodopamäärää potilaan kliinisen vasteen mukaisesti.
Jos entakaponi- hoito keskeytetään, on aiheellista muuttaa muiden parkinsonlääkkeiden, erityisesti levodopan, annostelua, jotta Parkinsonin taudin oireet pysyisivät hallinnassa.
Entakaponi lisää levodopan hyötyosuutta tavanomaisista levodopa/ benseratsidivalmisteista hieman enemmän (5- 10%) kuin tavanomaisista levodopa/ karbidopavalmisteista.
Tämän vuoksi tavanomaisia levodopa/ benseratsidivalmisteita käyttävät potilaat saattavat tarvita vieläkin pienemmän levodopa - annoksen, kun entakaponihoito aloitetaan.
Munuaisten vajaatoiminta:
Munuaisten vajaatoiminta ei vaikuta entakaponin farmakokinetiikkaan, joten annoksen tarkistus ei ole tarpeen näillä potilailla.
Kuitenkin dialyysihoitoa saavien potilaiden kohdalla annosvälin pidennystä voidaan harkita (ks. kohta 5. 2).
2 Maksan vajaatoiminta:
Ks. kohta 4. 3.
Iäkkäät:
Entakaponin annostelua ei tarvitse muuttaa iäkkäillä potilailla.
Lapset:
Comtessin käyttöä alle 18- vuotiaille lapsille ei suositella, koska tiedot turvallisuudesta ja tehosta puuttuvat.
Antotapa:
Entakaponi otetaan suun kautta samanaikaisesti yhdessä jokaisen levodopa/ karbidopa - tai levodopa/ benseratsidi- annoksen kanssa.
Entakaponi voidaan ottaa joko ruoan kanssa tai ilman ruokaa (ks. kohta 5. 2).
4. 3 Vasta- aiheet
- Yliherkkyys vaikuttavalle aineelle tai apuaineille.
- Maksan vajaatoiminta.
- Feokromosytooma.
- Entakaponia yhdessä epäselektiivisten monoamino- oksidaasi- estäjien (MAO- A ja MAO- B) kanssa
(esim. feneltsiini, tranyylisypromiini).
- Selektiivisten MAO- A - ja MAO- B- estäjien samanaikainen käyttö yhdessä entakaponin kanssa (ks.
kohta 4. 5).
- Aiempi maligni neuroleptioireyhtymä (NMS) ja/ tai ei- traumaattinen rabdomyolyysi.
4. 4 Varoitukset ja käyttöön liittyvät varotoimet
Rabdomyolyysia on harvoissa tapauksissa kuvattu vakavien dyskinesioiden tai malignin neuroleptioireyhtymän (NMS) seurauksena potilailla, joilla on Parkinsonin tauti.
NMS- oireyhtymälle, johon kuuluvat rabdomyolyysi ja hypertermia, tyypillisiä piirteitä ovat motoriset oireet (rigiditeetti, lihasnykäykset ja vapina), psyykkisen tilan vaihtelut (mm. kiihtyneisyys, sekavuus ja kooma), hypertermia, autonomisen hermoston häiriöt (takykardia, epävakaa verenpaine) ja kohonnut seerumin kreatiinikinaasitaso.
Joskus voi esiintyä vain osa näistä oireista ja/ tai löydöksistä.
Kliinisissä tutkimuksissa ei ole raportoitu malignia neuroleptioireyhtymää tai rabdomyolyysia, kun entakaponihoito on äkillisesti keskeytetty.
Markkinoille tulon jälkeen malignia neuroleptioireyhtymää on raportoitu yksittäisiä tapauksia erityisesti silloin, kun entakaponihoito ja muu samanaikainen dopaminerginen lääke on äkillisesti lopetettu tai annosta on äkillisesti pienennetty.
Tarpeen mukaan entakaponihoidon ja muun dopaminergisen lääkityksen lopettamisen tulee tapahtua hitaasti ja asteittain ja mikäli löydöksiä ja/ tai oireita entakaponihoidon hitaasta lopetuksesta huolimatta esiintyy, voi levodopa- annoksen nostaminen olla tarpeen.
Vaikutusmekanisminsa perusteella entakaponi voi estää katekoliryhmiä sisältävien lääkeaineiden metaboliaa ja voimistaa niiden vaikutuksia.
Tämän vuoksi entakaponia tulee annostella varoen potilaille, joita hoidetaan katekoli- O- metyylitransferaasin (COMT) kautta metaboloituvilla lääkeaineilla, kuten esim. rimiterolilla, isoprenaliinilla, adrenaliinilla, noradrenaliinilla, dopamiinilla, dobutamiinilla, alfametyylidopalla ja apomorfiinilla (ks. myös kohta 4. 5).
Entakaponia käytetään aina yhdessä levodopahoidon kanssa.
Tämän vuoksi levodopahoitoa koskevat varoitukset pitää huomioida myös entakaponilääkityksen yhteydessä.
Entakaponi lisää levodopan hyötyosuutta tavanomaisista levodopa/ benseratsidivalmisteista hieman enemmän (5- 10%) kuin tavanomaisista levodopa/ karbidopavalmisteista.
Tästä johtuen dopaminergisia haittavaikutuksia saattaa esiintyä useammin silloin kun entakaponi lisätään levodopa/ benseratsidihoitoon (ks. myös kohta 4. 8).
Levodopan aiheuttamien dopaminergisten haittavaikutusten vähentämiseksi on usein tarpeen muuttaa levodopan annosta potilaan kliinisen vasteen mukaisesti ensimmäisten päivien tai viikkojen aikana entakaponihoidon aloittamisen jälkeen (ks. kohta 4. 2 ja kohta 4. 8).
3 Entakaponi saattaa voimistaa levodopasta johtuvaa ortostaattista hypotensiota.
Entakaponia tulee antaa varoen potilaille, joita hoidetaan muilla lääkeaineilla, jotka saattavat aiheuttaa pystyyn nousemiseen liittyvää verenpaineen laskua.
Kliinisissä tutkimuksissa ei- toivotut dopaminergiset vaikutukset, esim. dyskinesiat, olivat yleisempiä potilailla, jotka saivat entakaponia ja dopamiiniagonisteja (kuten bromokriptiinia), selegiliiniä tai amantadiinia kuin potilailla, jotka saivat plaseboa yhdessä näiden lääkeaineiden kanssa.
Muiden parkinsonlääkkeiden annosten tarkistaminen saattaa olla tarpeen aloitettaessa entakaponihoito.
Parkinsonpotilailla, jotka saavat entakaponia yhdessä levodopan kanssa, on havaittu uneliaisuutta ja yhtäkkisiä nukahtamisjaksoja.
Näin ollen varovaisuutta tulisi noudattaa ajettaessa tai käytettäessä koneita ja laitteita (ks. kohta 4. 7).
Ripuloivien potilaiden painon seuranta on suositeltavaa mahdollisen liiallisen painonmenetyksen estämiseksi.
Sairaalloista pelihimoa sekä sukupuolivietin ja seksuaalisen aktiviteetin huomattavaa lisääntymistä on raportoitu Parkinsonin tautia sairastavilla potilailla, joita hoidetaan dopamiiniagonisteilla ja muilla dopaminergisillä lääkevalmisteilla, kuten entakaponilla yhdessä levodopan kanssa.
Potilaille, jotka lyhyessä ajassa kokevat etenevää anoreksiaa, asteniaa ja painon laskua, pitäisi harkita tehtäväksi yleinen lääkärintutkimus, joka sisältää maksan toimintakokeet.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Entakaponin ja karbidopan välillä ei ole havaittu interaktioita suositelluilla hoitoannoksilla.
Farmakokineettistä interaktiota benseratsidin kanssa ei ole tutkittu.
Kerta- annostutkimuksissa terveillä vapaaehtoisilla ei ole havaittu interaktioita entakaponin ja imipramiinin eikä entakaponin ja moklobemidin välillä.
Myöskään entakaponin ja selegiliinin välillä ei ole havaittu interaktioita moniannostutkimuksissa parkinsonpotilailla.
Kokemukset entakaponin kliinisestä käytöstä useiden lääkeaineiden, kuten MAO- A - estäjien, trisyklisten antidepressanttien, noradrenaliinin takaisinoton estäjien, kuten desipramiinin, maprotiliinin ja venlafaksiinin, sekä COMT: n kautta metaboloituvien aineiden kanssa (esimerkiksi katekolirakenteiset aineet: rimiteroli, isoprenaliini, adrenaliini, noradrenaliini, dopamiini, dobutamiini, alfa- metyylidopa, apomorfiini ja paroksetiini) ovat kuitenkin vielä rajalliset.
Käytettäessä entakaponia yhdessä näiden lääkeaineiden kanssa on noudatettava varovaisuutta (ks. myös kohdat 4. 3 ja 4. 4).
Entakaponia voidaan käyttää yhdessä selegiliinin kanssa (selektiivinen MAO- B estäjä), mutta selegiliinin päivittäisen annoksen ei tulisi ylittää 10 mg.
Entakaponi voi kelatoida rautaa mahasuolikanavassa.
Siksi rautavalmisteiden nauttimisen ja entakaponin annostelun välin tulisi olla vähintään 2– 3 tuntia (ks. kohta 4. 8).
Entakaponi sitoutuu ihmisellä albumiinin sitoutumiskohtaan II, johon myös useat muut lääkeaineet sitoutuvat, mukaan lukien diatsepaami ja ibuprofeeni.
Kliinisiä interaktiotutkimuksia diatsepaamin ja ei- steroidisten tulehduskipulääkkeiden kanssa ei ole tehty.
In vitro tutkimusten mukaan merkittävää syrjäytymistä ei tapahdu näiden lääkeaineiden terapeuttisilla pitoisuuksilla.
Koska in vitro kokeissa entakaponilla on ollut affiniteettiä sytokromi P450 2C9 - isoentsyymiin (ks. kohta 5. 2), entakaponi voi mahdollisesti vaikuttaa niiden lääkeaineiden pitoisuuksiin, jotka metaboloituvat tämän isoentsyymin kautta, kuten S- varfariini.
Terveillä vapaaehtoisilla tehdyssä yhteisvaikutuskokeessa entakaponi ei kuitenkaan muuttanut plasman S- varfariinipitoisuuksia.
R- varfariinin AUC- arvo nousi keskimäärin 18% [CI90 11– 26%].
4 INR- arvot nousivat keskimäärin 13% [CI90 6– 19%].
Sen vuoksi suositellaan INR- arvojen kontrolloimista, kun entakaponihoito aloitetaan potilaille, jotka saavat varfariinia.
4. 6 Raskaus ja imetys
Eläinkokeissa, joissa käytettiin terapeuttisia altistuksia huomattavasti suurempia altistuksia, ei havaittu ilmeisiä teratogeenisiä tai suoria sikiötoksisia vaikutuksia.
Koska entakaponin käytöstä raskaana olevilla naisilla ei ole kokemusta, entakaponia ei tulisi käyttää raskauden aikana.
Eläinkokeissa entakaponi erittyy maitoon.
Entakaponin turvallisuudesta imeväisikäisillä ei ole tietoa, joten entakaponihoidon aikana ei tulisi imettää.
4. 7 Vaikutus ajokykyyn ja koneiden käyttökykyyn
Comtessilla voi yhdessä levodopan kanssa olla tuntuva vaikutus ajokykyyn ja koneiden käyttökykyyn.
Entakaponi yhdessä levodopan kanssa saattaa aiheuttaa huimauksen tunnetta ja verenpaineen laskua, joka ilmenee pystyyn noustessa.
Tämän vuoksi potilaan tulisi noudattaa varovaisuutta ajaessaan tai käyttäessään koneita ja laitteita.
Potilaita, jotka saavat entakaponia yhdessä levodopan kanssa ja joilla esiintyy uneliaisuutta ja/ tai yhtäkkisiä nukahtamisjaksoja, on neuvottava välttämään ajamista tai toimintoja, joissa alentunut huomiokyky voi aiheuttaa heille tai muille vakavan loukkaantumis - tai kuolemanvaaran (esim. koneita käytettäessä), kunnes nämä oireet ovat menneet ohi (ks. myös kohta 4. 4).
4. 8 Haittavaikutukset
Yleisimmät entakaponin aiheuttamat haittavaikutukset liittyvät lisääntyneeseen dopaminergiseen aktiivisuuteen ja ne ilmenevät yleisimmin hoidon alussa.
Levodopa- annoksen pienentäminen vähentää näiden oireiden vaikeusastetta ja määrää.
Toiseen haittavaikutusten pääluokkaan kuuluvat mahasuolikanavan oireet, kuten pahoinvointi, oksentelu, vatsakipu, ummetus ja ripuli.
Entakaponi voi värjätä virtsan punaruskeaksi, mikä on kuitenkin vaaratonta.
Yleensä entakaponin aiheuttamat haittavaikutukset ovat lieviä tai keskivaikeita.
Kliinisissä kokeissa tavallisimmat hoidon keskeyttämiseen johtaneet haittavaikutukset ovat olleet mahasuolikanavan oireet (esim. ripuli 2, 5%: lla) ja lisääntyneet levodopan dopaminergiset haittavaikutukset (esim. dyskinesia 1, 7%).
Dyskinesiaa (27%), pahoinvointia (11%), ripulia (8%), vatsakipua (7%) ja suun kuivuutta (4, 2%) on raportoitu merkittävästi enemmän entakaponihoidon kuin plasebohoidon aikana kliinisten tutkimusten yhdistetyssä aineistossa, jossa 406 potilasta sai tutkimuslääkettä ja 296 potilasta sai lumelääkettä.
Jotkut entakaponihoidon haittavaikutukset, kuten dyskinesia, pahoinvointi ja vatsakipu, saattavat olla tavanomaisempia korkeammilla (1 400– 2 000 mg päivässä) kuin matalammilla entakaponiannoksilla.
Alla olevaan taulukkoon 1 on kerätty entakaponin haittavaikutukset, joita on ilmennyt kliinisissä tutkimuksissa sekä markkinoille tulon jälkeen.
5 Taulukko 1 Haittavaikutukset *
Hermosto
Hyvin yleinen:
Yleinen:
Dyskinesia Parkinsonin taudin oireiden paheneminen, huimauksen tunne, dystonia, hyperkinesia
Ruoansulatuselimistö
Hyvin yleinen:
Yleinen:
Hyvin harvinainen:
Tuntematon:
Pahoinvointi Ripuli, vatsakipu, suun kuivuminen, ummetus, oksentelu Anoreksia Koliitti
Munuaiset ja virtsatiet
Hyvin yleinen:
Virtsan värjääntyminen
Ihon ja ihonalainen kudos
Harvinainen:
Hyvin harvinainen:
Tuntematon:
Erytematoottinen ja makulopapulaarinen ihottuma Urtikaria Ihon, hiusten, parran ja kynsien värjääntyminen
Yleisoireet ja antopaikassa todettavat haitat
Yleinen:
Hyvin harvinainen:
Väsymys, lisääntynyt hikoilu, kaatuminen Painonmenetys
Maksa - ja sappi
Harvinainen:
Tuntematon:
Poikkeava maksan toimintakokeen tulos Hepatiitti, jossa on lähinnä kolestaattisia piirteitä (ks. kohta 4. 4)
Psyykkiset häiriöt
Yleinen:
Hyvin harvinainen:
Unettomuus, hallusinaatiot, sekavuus, paroniria (lisääntynyt unennäkö) Kiihtyneisyys
*
Haittavaikutukset
on luokiteltu esiintymistiheyden mukaan, ensimmäisenä yleisin, seuraavasti:
Hyvin yleinen (≥1/ 10); yleinen (≥1/ 100, < 1/ 10); melko harvinainen (≥1/ 1 000, < 1/ 100); harvinainen (≥1/ 10 000, < 1/ 1 000); hyvin harvinainen (< 1/ 10 000), tuntematon (koska saatavissa oleva tieto kliinisistä tai epidemiologista tutkimuksista ei riitä arviointiin).
Entakaponihoitoon yhdessä levodopan kanssa on liittynyt yksittäisiä tapauksia, joissa on esiintynyt lisääntynyttä päiväaikaista uneliaisuutta ja yhtäkkisiä nukahtamisjaksoja.
Sairaalloista pelihimoa sekä sukupuolivietin ja seksuaalisen aktiviteetin huomattavaa lisääntymistä on raportoitu Parkinsonin tautia sairastavilla potilailla, joita hoidetaan dopamiiniagonisteilla ja muilla dopaminergisillä lääkevalmisteilla, kuten entakaponilla yhdessä levodopan kanssa, erityisesti suurilla annoksilla.
Oireet ovat yleensä menneet ohi, kun annosta on pienennetty tai kun hoito on keskeytetty.
Malignia neuroleptioireyhtymää on raportoitu yksittäisiä tapauksia, kun entakaponihoito ja muu samanaikainen dopaminerginen lääke on äkillisesti lopetettu tai annosta on äkillisesti pienennetty.
Yksittäisiä rabdomyolyysitapauksia on raportoitu.
4. 9 Yliannostus
Markkinoille tulon jälkeinen aineisto sisältää yksittäisiä yliannostustapauksia missä korkein päivittäinen entakaponiannos on ollut 16 000 mg.
Akuutteja oireita ja löydöksiä näissä yliannostustapauksissa olivat mm. sekavuustila, alentunut aktiviteetti, uneliaisuus, hypotonia, ihon värjääntyminen ja urtikaria.
Akuutin yliannostuksen hoito on oireenmukaista.
6 5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä: muut dopaminergit, ATC- koodi:
NO4BX02.
Entakaponi kuuluu uuteen terapialuokkaan, katekoli- O- metyylitransferaasin (COMT) estäjiin.
Se on reversiibeli, spesifinen ja pääasiassa perifeerisesti vaikuttava COMT- estäjä, joka on tarkoitettu yhteiskäyttöön levodopavalmisteiden kanssa.
Entakaponi vähentää levodopan metaboloitumista 3- O - metyylidopaksi (3- OMD) estämällä COMT- entsyymin toimintaa.
Tämä johtaa korkeampaan levodopan AUC- arvoon ja aivoihin saatavilla oleva levodopan määrä kasvaa.
Näin entakaponi pidentää levodopan kliinistä vastetta.
Entakaponi estää COMT- entsyymiä pääasiassa perifeerisissä kudoksissa.
Punasolujen COMT- eston taso seuraa läheisesti plasman entakaponipitoisuutta, mikä selvästi ilmentää COMT- eston reversiibeliä luonnetta.
Kliiniset tutkimukset
Kahteen faasi III: n kaksoissokkotutkimukseen osallistui yhteensä 376 Parkinsonin tautia sairastavaa potilasta, joilla esiintyi motorisia tilanvaihteluita levodopa- annosten välillä; entakaponi tai plasebo annosteltiin samanaikaisesti levodopa/ dopadekarboksylaasiestäjän kanssa.
Tulokset on esitetty taulukossa 2.
Tutkimuksessa I päivittäinen ON- aika (tunteina) mitattiin kotipäiväkirjoilla ja tutkimuksessa II mitattiin päivittäisen ON- ajan osuutta.
Taulukko 2.
Päivittäinen ON- aika (Keskiarvo±SD)
Tutkimus I Päivittäinen ON- aika (h) Lähtötilanne
Entakaponi (n=85) Keskiarvo (± SD) 9, 3 ± 2, 2
Placebo (n=86) Keskiarvo (± SD) 9, 2 ± 2, 5
Ero
Viikot 8– 24
10, 7 ± 2, 2
9, 4 ± 2, 6
1 t 20 min (8, 3%) CI 95% 45 min, 1 t 56 min
Tutkimus II Päivittäisen ON- ajan osuus (%) Lähtötilanne
Entakaponi (n=103) 60, 0 ± 15, 2
Placebo (n=102) 60, 8 ± 14, 0
Ero
Viikot 8– 24
66, 8 ± 14, 5
62, 8 ± 16, 80
4, 5% (0 t 35 min) CI 95% 0, 93%, 7, 97%
Aika, jolloin levodopahoito ei vaikuta (OFF- aika), väheni vastaavasti.
Tutkimuksessa I entakaponihoito vähensi OFF- aikaa 24% lähtötilanteesta ja plasebohoito 0%.
Vastaavat lukemat tutkimuksessa II olivat – 18% ja – 5%.
5. 2 Farmakokinetiikka
Vaikuttavan aineen yleiset ominaisuudet
Imeytyminen
Entakaponin imeytymisessä esiintyy suuria yksilön sisäisiä ja yksilöiden välisiä vaihteluita.
Plasman huippupitoisuus (Cmax) saavutetaan tavallisesti noin yhden tunnin kuluttua 200 mg: n entakaponi- tabletin ottamisesta.
Lääkkeen ensikierron metabolia on huomattava.
Entakaponin
7 hyötyosuus on noin 35% suun kautta otetun annoksen jälkeen.
Ruoka ei vaikuta merkittävästi entakaponin imeytymiseen.
Jakautuminen
Imeydyttyään ruoansulatuskanavasta entakaponi jakautuu nopeasti perifeerisiin kudoksiin.
Vakaan tilan jakautumistilavuus (Vdss) on 20 litraa.
Annoksesta n.
92% eliminoituu β- vaiheen aikana, ja eliminaation puoliintumisaika on lyhyt, 30 min.
Entakaponin kokonaispuhdistuma on n.
800 ml/ min.
Entakaponi sitoutuu voimakkaasti plasman proteiineihin, pääasiassa albumiiniin.
Ihmisen plasmassa sitoutumaton osuus on n.
2% terapeuttisella pitoisuusalueella.
Terapeuttisilla pitoisuuksilla entakaponi ei syrjäytä muita proteiineihin voimakkaasti sitoutuvia lääkeaineita (esim. varfariinia, salisyylihappoa, fenyylibutatsonia tai diatsepaamia) eikä mikään näistä lääkeaineista myöskään syrjäytä entakaponia merkittävässä määrin terapeuttisilla tai niitä suuremmilla pitoisuuksilla.
Metabolia
Pieni määrä entakaponia, joka on molekyylin (E) - isomeeri, muuttuu (Z) - isomeeriksi.
(E) - isomeeri muodostaa 95% AUC: sta.
(Z) - isomeeri ja vähäinen määrä muita metaboliitteja muodostavat loput 5% AUC: sta.
Ihmisen maksan mikrosomipreparaateilla suoritettujen in vitro tutkimusten tulokset osoittavat, että entakaponi inhiboi sytokromi P450 2C9 - isoentsyymiä (IC50 ~ 4 μM).
Muihin P450- isoentsyymeihin (CYP1A2, CYP2A6, CYP2D6, CYP2E1, CYP3A ja CYP2C19) entakaponilla on vähäisesti tai ei ollenkaan inhiboivaa vaikutusta (ks. kohta 4. 5).
Eliminaatio
Entakaponin eliminaatio tapahtuu pääasiassa muiden eliminaatioreittien kuin munuaisten kautta.
On arvioitu, että annoksesta 80– 90% erittyy ulosteeseen, vaikka tätä ei ole varmistettu ihmisellä.
Noin 10– 20% erittyy virtsaan.
Vain pieni määrä muuttumatonta entakaponia erittyy virtsaan.
Suurin osa (95%) virtsaan erittyneestä lääkeaineesta on konjugoitunut glukuronihapon kanssa.
Virtsasta esiintyvistä metaboliiteista vain n.
1% on muodostunut oksidaation kautta.
Ominaisuudet potilailla
Entakaponin farmakokineettiset ominaisuudet ovat samanlaiset sekä nuorilla että vanhemmilla aikuisilla.
Lääkeaineen metabolia on hidastunut lievässä ja keskivaikeassa maksan vajaatoiminnassa (Child- Pugh - luokka A ja B), mikä johtaa plasman entakaponipitoisuuksien kasvuun sekä imeytymis - että eliminaatiovaiheen aikana (ks. kohta 4. 3).
Munuaisten vajaatoiminta ei vaikuta entakaponin farmakokinetiikkaan, mutta annosvälin pidentämistä voi harkita jos potilas saa dialyysihoitoa.
5. 3 Prekliiniset tiedot turvallisuudesta
Farmakologista turvallisuutta, toistuvan altistuksen aiheuttamaa toksisuutta, geenitoksisuutta ja karsinogeenisuutta koskevien konventionaalisten tutkimusten tulokset eivät viittaa erityiseen vaaraan ihmisille.
Toistuvaisannosten toksisuustutkimuksissa on havaittu anemiaa, joka mitä todennäköisimmin johtuu entakaponin rautaa kelatoivista ominaisuuksista.
Reproduktiotoksisuutta koskevissa tutkimuksissa on havaittu sikiöiden painon alentuneen ja luuston kehityksen lievästi hidastuneen kaniinilla systeemisillä altistustasoilla, jotka ovat terapeuttisella alueella.
6.
FARMASEUTTISET TIEDOT
6. 1 Apuaineet
Tablettiydin:
8 Selluloosa, mikrokiteinen Kroskarmelloosinatrium Povidoni Magnesiumstearaatti
Kalvopäällyste:
Poly( vinyylialkoholi), osittain hydrolysoitu Talkki Makrogolit Soijalesitiini Keltainen rautaoksidi (E 172) Punainen rautaoksidi (E 172) Titaanidioksidi (E 171).
6. 2 Yhteensopimattomuudet
Ei oleellinen.
6. 3 Kestoaika
3 vuotta.
6. 4 Säilytys
Tämä lääkevalmiste ei vaadi erityisiä säilytysolosuhteita.
6. 5 Pakkaustyyppi ja pakkauskoot
Valkoinen HD- polyeteeni- pullo (HDPE), jossa on sinettirenkaalla varustettu valkoinen polypropeeni (PP) - suljin.
Pakkauskoot 30, 60, 100 ja 175 tablettia.
Kaikkia pakkauskokoja ei välttämättä ole myynnissä.
6. 6 Erityiset varotoimet hävittämiselle
Ei erityisvaatimuksia.
7.
MYYNTILUVAN HALTIJA
Orion Corporation Orionintie 1 FI- 02200 Espoo Suomi
8.
MYYNTILUVAN NUMEROT
EU/ 1/ 98/ 082/ 001- 003 EU/ 1/ 98/ 082/ 005
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
Myyntiluvan myöntämispäivämäärä:
16. 9. 1998 Edellinen uudistamispäivämäärä:
17. 10. 2003
9 10.
TEKSTIN MUUTTAMISPÄIVÄMÄÄRÄ
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
10 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
11 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Orion Corporation Orionintie 1 FI- 02200 Espoo Suomi
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Reseptilääke.
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Ei oleellinen.
12 LIITE III
MYYNTIPÄÄLLYSMERKINNÄT JA PAKKAUSSELOSTE
13 A.
MYYNTIPÄÄLLYSMERKINNÄT
14 ULKOPAKKAUKSESSA JA SISÄPAKKAUKSESSA ON OLTAVA SEURAAVAT MERKINNÄT
KOTELO JA ETIKETTI
1.
LÄÄKEVALMISTEEN NIMI
Comtess 200 mg kalvopäällysteiset tabletit entakaponi
2.
VAIKUTTAVA AINE
Jokainen tabletti sisältää 200 mg entakaponia.
3.
LUETTELO APUAINEISTA
4.
LÄÄKEMUOTO JA SISÄLLÖN MÄÄRÄ
Tabletti, kalvopäällysteinen
30 kalvopäällysteistä tablettia 60 kalvopäällysteistä tablettia 100 kalvopäällysteistä tablettia 175 kalvopäällysteistä tablettia
5.
ANTOTAPA JA TARVITTAESSA ANTOREITTI (ANTOREITIT)
Suun kautta.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
EXP
9.
ERITYISET SÄILYTYSOLOSUHTEET
15 10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVIEN JÄTEMATERIAALIEN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Orion Corporation Orionintie 1 FI- 02200 Espoo Suomi
12.
MYYNTILUVAN NUMEROT
EU/ 1/ 98/ 082/ 001 EU/ 1/ 98/ 082/ 002 EU/ 1/ 98/ 082/ 003 EU/ 1/ 98/ 082/ 005
30 kalvopäällysteistä tablettia 60 kalvopäällysteistä tablettia 100 kalvopäällysteistä tablettia 175 kalvopäällysteistä tablettia
13.
ERÄNUMERO
Lot
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
comtess 200 mg [Ainoastaan kotelo]
16 B.
PAKKAUSSELOSTE
17 PAKKAUSSELOSTE
Comtess 200 mg tabletti, kalvopäällysteinen Entakaponi
Lue tämä seloste huolellisesti, ennen kuin aloitat lääkkeen ottamisen.
- Säilytä tämä seloste.
Voit tarvita sitä myöhemmin.
- Jos sinulla on lisäkysymyksiä, käänny lääkärisi tai apteekin puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä Comtess on ja mihin sitä käytetään 2.
Ennen kuin otat Comtessia 3.
Miten Comtessia otetaan 4.
Mahdolliset haittavaikutukset 5.
Comtessin säilyttäminen 6.
Muuta tietoa
1.
MITÄ COMTESS ON JA MIHIN SITÄ KÄYTETÄÄN
Comtessia käytetään yhdessä levodopan kanssa Parkinsonin taudin hoitoon.
Comtess tehostaa levodopahoidon terapeuttista vaikutusta Parkinsonin taudin oireiden lievittäjänä.
Comtess ei tehoa Parkinsonin tautiin ilman levodopaa.
2.
ENNEN KUIN OTAT COMTESSIA
Älä käytä Comtessia:
- jos olet allerginen (yliherkkä) entakaponille tai Comtessin jollekin muulle aineelle
- jos sinulla on lisämunuaisen ytimen kasvain (eli feokromosytooma; tämä saattaa lisätä vakavan
verenpaineen nousun riskiä)
- jos käytät tiettyjä masennuslääkkeitä (kysy lääkäriltä tai apteekista voiko sinun
masennuslääkettäsi käyttää yhdessä Comtessin kanssa)
- jos sinulla on maksasairaus
- jos sinulla on ollut harvinainen psykoosilääkkeen aiheuttama reaktio, jota kutsutaan
pahanlaatuiseksi neuroleptioireyhtymäksi (NMS) ja/ tai rabdomyolyysiksi kutsuttu harvinaislaatuinen lihassairaus, joka ei ole aiheutunut mistään vammasta.
Ole erityisen varovainen Comtessin suhteen
- jos käytät lääkettä, joka voi aiheuttaa verenpaineen laskua noustessa seisomaan tuolilta tai
sängystä.
- jos sinulla on ripulia, painon seuranta on suositeltava liiallisen painonmenetyksen estämiseksi.
- jos sinulla ilmenee pelihimoa tai sukupuolivietin ja seksuaalisen aktiviteetin huomattavaa
lisääntymistä.
- jos koet lyhyessä ajassa etenevää anoreksiaa, asteniaa (heikkous, voimattomuus) ja painon
laskua, sinulle pitäisi harkita tehtäväksi yleinen lääkärintutkimus (sisältäen maksan toimintakokeet).
18 Muiden parkinsonismilääkkeiden annosta voi olla tarpeen muuttaa, kun aloitat Comtessin käytön.
Noudata niitä ohjeita, jotka lääkäri on sinulle antanut.
Entakaponi voi yhdessä levodopan kanssa aiheuttaa uneliaisuutta ja joskus äkillisiä nukahtamisia.
Jos tällaista tapahtuu, sinun ei pidä ajaa tai käyttää koneita ja laitteita (katso kohta ” Ajaminen ja koneiden käyttö ”).
On ollut yksittäisiä tapauksia malignin neuroleptioireyhtymää (NMS), erityisesti kun sekä entakaponihoito että muu samanaikainen dopaminerginen lääke on äkillisesti lopetettu tai annosta on äkillisesti pienennetty.
NMS - taudin kuvaus löytyy kohdasta 4.
Lääkärisi saattaa neuvoa sinua lopettamaan entakaponihoidon ja muun dopaminergisen lääkkeen käytön hitaasti.
Lapset Comtessin käytöstä alle 18- vuotiailla on rajallisesti kokemusta.
Comtessin käyttöä ei voi tämän vuoksi suositella lapsille.
Muiden lääkevalmisteiden samanaikainen käyttö
Comtess voi lisätä muiden lääkkeiden vaikutusta (esim. sellaisten lääkkeiden, jotka sisältävät rimiterolia, isoprenaliinia, adrenaliinia, noradrenaliinia, dopamiinia, dobutamiinia, alfa- metyylidopaa ja apomorfiinia).
Kerro lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt tai rohdosvalmisteita.
Comtess voi vaikeuttaa raudan imeytymistä.
Vältä sen vuoksi rautavalmisteiden ottamista samanaikaisesti Comtessin kanssa.
Pidä ainakin 2– 3 tunnin tauko näiden valmisteiden välillä.
Raskaus ja imeytys
Älä käytä Comtessia raskauden tai imetyksen aikana.
Ajaminen ja koneiden käyttö
Comtess yhdessä levodopan kanssa saattaa aiheuttaa verenpaineen laskua, mikä ilmenee pyörrytyksen tai huimauksen tunteena.
Ole erityisen varovainen, kun ajat autoa tai käytät koneita ja laitteita.
Comtess- lääkitys yhdessä levodopan kanssa saattaa aiheuttaa uneliaisuutta (lisääntynyttä väsymystä) tai yhtäkkistä nukahtamista.
Mikäli sinulla esiintyy näitä oireita, vältä ajamista tai muita tarkkaavaisuutta vaativia toimintoja (esim. koneiden ja laitteiden käyttöä) kunnes oireet ovat menneet ohi, sillä vähentynyt huomiokyky voi aiheuttaa sinulle tai muille vakavia vahinkoja tai kuolemanvaaran.
3.
MITEN COMTESSIA OTETAAN
Ota Comtessia juuri sen verran kuin lääkärisi on määrännyt.
Tarkista lääkäriltäsi tai apteekistasi, mikäli olet epävarma.
Comtessia käytetään yhdessä levodopaa sisältävien valmisteiden kanssa (joko levodopa/ karbidopa - valmisteiden tai levodopa/ benseratsidi- valmisteiden).
Voit myös käyttää muita Parkinsonin taudin lääkkeitä samanaikaisesti.
Tavallinen Comtess annos on yksi 200 mg: n tabletti jokaisen levodopa- annoksen yhteydessä.
Jos olet dialyysihoidossa munuaisten vajaatoiminnan vuoksi, lääkärisi saattaa määrätä pidentämään Comtess - annosten väliä.
Korkein suositeltu annos on 10 tablettia päivässä, eli 2000 mg Comtessia.
19 Jos otat enemmän Comtessia kuin sinun pitäisi
Yliannostustapauksessa ota välittömästi yhteys lääkäriin tai lähimpään sairaalaan.
Jos unohdat ottaa Comtessia
Jos unohdat ottaa Comtess- tabletin levodopa- annoksen yhteydessä, jatka lääkitystä ottamalla seuraava Comtess- tabletti seuraavan levodopa- annoksen yhteydessä.
Älä ota kaksinkertaista annosta korvataksesi unohtamasi tabletin.
Jos lopetat Comtessin käytön
Älä keskeytä Comtess- hoitoa, ellei lääkäri näin määrää.
Tällöin lääkäri voi tarvittaessa muuttaa muiden parkinsonlääkkeiden annostusta.
Comtessin ja muiden parkinsonlääkkeiden käytön äkillinen lopettaminen voi aiheuttaa ei- toivottuja haittavaikutuksia.
Jos sinulla on kysymyksiä tämän lääkkeen käytöstä, käänny lääkärisi tai apteekin puoleen.
4.
MAHDOLLISET HAITTAVAIKUTUKSET
Kuten kaikki lääkkeet, Comtesskin voi aiheuttaa haittavaikutuksia.
Kaikki eivät kuitenkaan niitä saa.
Tavalliset Comtessin aiheuttamat haittavaikutukset ovat lieviä tai keskivaikeita.
Haittavaikutusten yleisyysluokat on määritelty seuraavasti:
Hyvin yleinen (useammalla kuin yhdellä potilaalla 10: stä) Yleinen (1– 10 potilaalla 100: sta) Melko harvinainen (1– 10 potilaalla 1 000: sta) Harvinainen (1– 10 potilaalla 10 000: sta) Hyvin harvinainen (harvemmalla kuin yhdellä potilaalla 10 000: sta) Tuntematon (koska saatavissa oleva tieto ei riitä arviointiin).
Hyvin yleinen Tahattomat liikkeet (dyskinesia), huonovointisuuden tunne (pahoinvointi) ja vaaraton virtsan värjäytyminen punaruskeaksi.
Yleinen Tahattomat liikkeet (hyperkinesia), pahoinvointi (oksentelu), Parkinsonin taudin oireiden paheneminen, huimaus, ripuli, vatsakipu, ummetus, suun kuivuminen, hallusinaatiot (sellaisten asioiden näkeminen, kuuleminen, tunteminen, haistaminen, joita ei todellisuudessa ole), pitkittyneet lihasjänteyshäiriöt (dystonia), uupumus, lisääntynyt hikoilu, unettomuus, vilkkaat unet, kaatuminen ja sekavuus.
Harvinainen Ihottumat ja normaaliarvoista poikkeavia tuloksia maksan toimintakokeissa.
Hyvin harvinainen Henkinen levottomuus, vähentynyt ruokahalu, painon lasku, nokkosihottuma.
Seuraavien haittavaikutuksien tarkka yleisyys on tuntematon mutta perustuvat tietoon, jota on saatu tuotteen markkinoille tulon jälkeen: koliitti (paksusuolitulehdus), hepatiitti sekä ihon, hiusten, parran ja kynsien värjääntyminen.
Haittavaikutukset johtuvat yleensä levodopahoidon tehostuneesta vaikutuksesta ja ovat yleisimpiä hoidon alussa.
Jotkut haittavaikutukset kuten tahattomat liikkeet, pahoinvointi ja vatsakipu, voivat olla
20 yleisempiä annosten ollessa suuria (1400– 2000 mg päivässä).
Jos sinulla on mitään näistä oireista Comtess- hoidon alussa, ota yhteys lääkärin levodopa- annoksen mahdollista pienentämistä varten.
Lisääntynyttä uneliaisuutta päiväsaikaan on raportoitu harvoissa tapauksissa potilailla, jotka käyttävät sekä Comtessia että levodopaa, myös yksittäisiä tapauksia äkillisistä nukahtamista on raportoitu.
Muutama neuroleptioireyhtymä - (NMS) ja rabdomyolyysitapaus on raportoitu.
NMS on harvinainen vakava reaktio lääkkeisiin, jotka käytetään keskushermostohäiriöiden hoitoon.
NMS: lle tyypillisiä piirteitä ovat jäykkyys, lihasnykäykset, vapina, psyykkisen tilan vaihtelut, tajuttomuus, kuume, nopeutunut pulssi ja epävakaa verenpaine.
Rabdomyolyysi on harvinainen ja vakava lihassairaus.
Voimakasta pelaamisen tarvetta (sairaalloista pelihimoa) tai lisääntynyttä voimakasta sukupuolista halukkuutta ja tarvetta (voimistunutta sukupuoliviettiä) on raportoitu potilailla, joita on hoidettu dopaminergisillä lääkkeillä, kuten Comtessilla yhdessä levodopan kanssa.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai apteekkiin.
5.
COMTESSIN SÄILYTTÄMINEN
Ei lasten ulottuville eikä näkyville.
Älä käytä pakkauksessa ja etiketissä mainitun viimeisen käyttöpäivämäärän jälkeen.
Viimeinen käyttöpäivämäärä tarkoittaa kuukauden viimeistä päivää.
Tämä lääkevalmiste ei vaadi erityisiä säilytysolosuhteita.
6.
MUUTA TIETOA
Mitä Comtess sisältää
- Vaikuttava aine on entakaponi, jota on 200 mg yhdessä tabletissa.
- Muut aineet tablettiytimessä ovat mikrokiteinen selluloosa, kroskarmelloosinatrium, povidoni ja
magnesiumstearaatti.
- Muut aineet kalvopäällysteessä ovat osittain hydrolysoitu poly( vinyylialkoholi), talkki,
makrogolit, soijalesitiini, keltainen rautaoksidi (E 172), punainen rautaoksidi (E 172) ja titaanidioksidi (E 171).
Lääkevalmisteen kuvaus ja pakkauskoot
Comtess 200 mg kalvopäällysteinen tabletti on ruskehtavan- oranssi, ovaali tabletti, jonka toisella puolella on merkintä ’ COMT ’.
Lääke on pakattu purkkiin.
Pakkauskokoja on neljä (30, 60, 100 tai 175 tabletin pakkaukset), mutta kaikkia pakkauskokoja ei välttämättä ole myynnissä.
Myyntiluvan haltija ja valmistaja
Orion Corporation Orionintie 1 FI- 02200 Espoo Suomi
21 Lisätietoja tästä lääkevalmisteesta antaa myyntiluvan haltijan paikallinen edustaja.
Belgique/ België/ Belgien Orion Corporation Tél. / Tel: +358 10 4261
Luxembourg/ Luxemburg Orion Corporation Tél. / Tel: +358 10 4261
България Orion Corporation Тел: +358 10 4261
Magyarország Orion Corporation Tel.: +358 10 4261
Malta Česká republika Orion Corporation Orion Corporation Tel: +358 10 4261 Tel: +358 10 4261
Nederland Danmark Orion Corporation Orion Pharma A/ S Tel: +358 10 4261 Tlf: +45 49 12 66 00
Deutschland Orion Pharma GmbH Tel: +49 40 899 689- 0
Norge Orion Pharma AS Tlf.: +47 40 00 42 10
Eesti Orion Pharma Eesti OÜ Tel: +372 6 616 863
Österreich Orion Corporation Tel: +358 10 4261
Ελλάδα Orion Corporation Tηλ: +358 10 4261
Polska Orion Oyj S. A.
Przedstawicielstwo w Polsce Tel.: +48 22 8333177, 8321036
España Orion Corporation Tel: +358 10 4261
Portugal Orion Corporation Tel: +358 10 4261
France Orion Corporation Tél.: +358 10 4261
România Orion Corporation Tel: +358 10 4261
Ireland
Slovenija
Orion Pharma (Ireland) Ltd. c/ o Allphar Services Ltd.
Tel: +353 1 404 16 00
Orion Corporation Tel: +358 10 4261
Slovenská republika Ísland Vistor hf.
Sími: +354 535 7000
Orion Corporation Tel: +358 10 4261
Italia Orion Corporation Tel: +358 10 4261
Suomi/ Finland Orion Corporation Puh. / Tel: +358 10 4261
Κύπρος Orion Corporation Tηλ: +358 10 4261
Sverige Orion Pharma AB Tel: +46 8 623 6440
22 United Kingdom Latvija Orion Pharma (UK) Ltd.
Orion Corporation Tel: +44 1635 520 300 Orion Pharma pārstāvniecība Tel: +371 7455563
Lietuva UAB Orion Pharma Tel. +370 5 276 9499
Tämä seloste on hyväksytty viimeksi
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
23
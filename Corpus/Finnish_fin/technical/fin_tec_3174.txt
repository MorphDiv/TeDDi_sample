# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 280
EUROOPAN JULKINEN ARVIOINTIKERTOMUS (EPAR)
PEGINTRON
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä PegIntron on?
PegIntron on lääke, jonka vaikuttava aine on peginterferoni alfa- 2b.
Valmistetta on saatavana injektiokuiva- aineena ja liuottimena liuosta varten sekä esitäytettynä kerta- annoskynänä.
Nämä sisältävät 50, 80, 100, 120 tai 150 mikrogrammaa peginterferoni alfa- 2b: tä 0, 5 millilitraa kohti.
Mihin PegIntronia käytetään?
PegIntron on tarkoitettu aikuispotilaille, joilla on krooninen (pitkäaikainen) C- hepatiitti (C - hepatiittivirusinfektion aiheuttama maksasairaus).
PegIntronia voivat käyttää potilaat, joiden maksa yhä toimii mutta joilla kuitenkin esiintyy taudin oireita (transaminaasiarvot ovat koholla ja veressä on tulehduksen merkkejä, kuten virus- RNA: ta tai viruksen vasta- aineita).
Sitä voidaan antaa myös potilaille, joilla on HIV- infektio (immuunikatovirus).
Paras tapa käyttää PegIntronia on yhdessä ribaviriinin (viruslääke) kanssa.
Tämä yhdistelmä soveltuu sekä aiemmin hoitamattomille potilaille että potilaille, joilla aikaisempi hoito ei ole vaikuttanut, mukaan lukien ikaikki interferoni alfan tyypit yhdessä ribaviriinin kanssa tai ilman sitä.
PegIntronia voidaan käyttää yksinään, jos haittavaikutukset tai vasta- aiheet estävät ribaviriinin käytön.
Lääkevalmistetta saa vain lääkemääräyksellä.
Mihin PegIntronia käytetään?
PegIntron- hoidon aloittavan ja sitä valvovan lääkärin tulee olla perehtynyt C- hepatiitin hoitoon.
PegIntron annetaan kerran viikossa ihonalaisena injektiona.
Käytettäessä pelkkää PegIntronia annos on 0, 5 tai 1 mikrogrammaa potilaan painokiloa kohti kerran viikossa.
Yhdessä ribaviriinin kanssa käytettynä annos on 1, 5 mikrogrammaa painokiloa kohti kerran viikossa.
Hoidon kesto riippuu potilaan kunnosta ja hoitovasteesta, ja se vaihtelee 24 viikosta yhteen vuoteen.
Annosta on pienennettävä, jos potilaalla ilmenee haittavaikutuksia.
Tarkemmat annostusohjeet on esitetty valmisteyhteenvedossa (myös tämän EPAR- kertomuksen liitteenä).
PegIntronia säilytetään jääkaapissa (2– 8°C).
Miten PegIntron vaikuttaa?
PegIntronin vaikuttava aine, peginterferoni alfa- 2b, kuuluu interferonien ryhmään.
Interferonit ovat luonnollisia aineita, joita elimistö tuottaa esimerkiksi virusinfektioiden torjumiseksi.
Alfainterferonien tarkkaa vaikutusta virustauteihin ei täysin tunneta, mutta niiden arvellaan toimivan immunomodulaattoreina (aineita, jotka muuttavat immuunijärjestelmän eli kehon puolustusjärjestelmän toimintaa).
Alfainterferonit saattavat myös estää virusten monistumista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Peginterferoni alfa- 2b on samanlainen kuin Euroopan unionissa jo saatavana olevan IntronA - valmisteen interferoni alfa- 2b.
PegIntronissa käytetty interferoni alfa- 2b on pegyloitu (päällystetty polyeteeniglykoli- nimisellä kemikaalilla).
Se hidastaa aineen poistumista elimistöstä, jolloin lääkettä ei tarvitse antaa niin usein.
PegIntronissa käytettyä interferoni alfa- 2b: tä valmistetaan yhdistelmä - DNA- tekniikalla: interferoni alfa- 2b: tä tuottavaan bakteerisoluun on lisätty geeni (DNA), jonka avulla solu pystyy tuottamaan interferonia.
Keinotekoisesti tuotettu interferoni alfa- 2b vaikuttaa samalla tavalla kuin luontaisesti tuotettu alfainterferoni.
Miten PegIntronia on tutkittu?
Pelkän PegIntronin käyttöä C- hepatiitin hoidossa on selvitetty yhdessä tutkimuksessa, joka käsitti 1 224 aikaisemmin hoitamatonta potilasta.
PegIntronia 0, 5 mikrogramman, 1 mikrogramman tai 1, 5 mikrogramman annoksena painokiloa kohti kerran viikossa 48 viikon ajan verrattiin interferoni alfa- 2b: hen 3 miljoonan kansainvälisen yksikön (IU) annoksena kolmesti viikossa.
PegIntronin käyttöä yhdessä ribaviriinin kanssa on tutkittu yli 48 viikon ajan 1 580 aikaisemmin hoitamattomalla potilaalla.
Tässä tutkimuksessa PegIntronin ja ribaviriinin yhdistelmää verrattiin kahdessa hoito - ohjelmassa interferoni alfa- 2b: n ja ribaviriinin yhdistelmään.
Näiden lisäksi tehtiin kaksi muuta tutkimusta, joissa tarkasteltiin PegIntronin käyttöä yhdessä ribaviriinin kanssa 565 potilaalla, joilla oli lisäksi HIV- infektio.
Yhdistelmän käyttöä tutkittiin myös 1 354 potilaalla, joilla aikaisempi hoito, mukaan lukien alfainterferoni - hoito (sekä pegyloitu että ei- pegyloitu), ei tehonnut, tai joilla sairaus uusi edellisen hoidon loputtua.
Valmisteen tehon pääasiallisena mittana oli veren HCV- RNA- pitoisuus ennen hoitoa ja hoidon aikana sekä 24 viikkoa hoidon päättymisen jälkeen tehdyllä seurantakäynnillä.
Mitä hyötyä PegIntronista on havaittu tutkimuksissa?
Ensimmäisessä tutkimuksessa PegIntron osoittautui tehokkaammaksi kuin interferoni alfa- 2b.
PegIntronia saaneiden potilaiden ryhmässä potilaita, joiden veressä ei ollut virus- RNA: ta 24 hoitoviikon jälkeen, oli enemmän kuin interferoni alfa- 2b: llä hoidettujen potilaiden ryhmässä: osuus oli 46 prosenttia 1, 5 mikrogrammaa PegIntronia painokiloa kohti viikossa saaneista potilaista ja 24 prosenttia vertailuvalmistetta saaneista potilaista.
Ribaviriinin ja PegIntronin yhdistelmä (kerran viikossa ruiskeena 1, 5 mg/ kg) oli tehokkaampi kuin ribaviriinin ja interferoni alfa- 2b: n yhdistelmä (3 miljoonaa IU: ta kolmesti viikossa): ensiksi mainitussa ryhmässä oli tutkimuksen lopussa enemmän hoitoon vastanneita potilaita kuin jälkimmäisessä (65%, kun osuus jälkimmäisessä ryhmässä oli 54%).
PegIntronin ja ribaviriinin yhdistelmähoito oli tehokas myös C- hepatiitin hoidossa potilailla, joilla oli HIV- infektio.
Kun PegIntron ja ribaviirin yhdistelmää tutkittiin potilailla, joilla aikaisempi hoito ei ollut tehonnut, noin viidenneksellä saavutettiin hoitovaste.
Mitä riskejä PegIntroniin liittyy?
PegIntronin yleisimmät haittavaikutukset (havaittu useammalla kuin yhdellä potilaalla kymmenestä) ovat virusinfektiot, painon aleneminen, masentuneisuus, ärtyneisyys, unettomuus, ahdistuneisuus, heikentynyt keskittymiskyky, tunnetilan epävakaisuus (mielialan vaihtelut), päänsärky, suun kuivuminen, dyspnea (hengenahdistus), nielutulehdus (kurkkukipu), yskä, oksentelu, pahoinvointi, vatsakipu, ripuli, ruokahaluttomuus, hiustenlähtö, kutina (pruritus), ihon kuivuminen, ihottuma, lihassärky, nivelkipu, luu - ja lihaskipu, pistoskohdan tulehdus, pistoskohdan reaktiot (kipu ja punoitus), huimaus, väsymys, vilunväreet, kuume, vilustumisen kaltaiset oireet ja voimattomuus.
Pakkausselosteessa on luettelo kaikista PegIntronin ilmoitetuista haittavaikutuksista.
PegIntronia ei saa antaa henkilöille, jotka ovat yliherkkiä (allergisia) interferoneille tai valmisteen muille aineille.
PegIntronia eivät voi käyttää • potilaat, joilla on vakava sydänsairaus, • potilaat, joilla on muu vaikea sairaus, • potilaat, joilla on autoimmuunisairaus (sairaus, jossa immuunijärjestelmä hyökkää elimistön omia soluja vastaan), • potilaat, joilla on vakava maksan toimintahäiriö, • potilaat, joilla on kilpirauhasen sairaus, jos sitä ei pystytä pitämään hallinnassa, • potilaat, joilla on epilepsia tai muu keskushermoston toiminnan häiriö, • potilaat, joilla on HIV- infektio ja vakavan maksasairauden oireita.
PegIntronia ei saa antaa yhdessä ribaviriinin kanssa potilaille, joilla on munuaisten toimintahäiriö.
©EMEA 2007
2/ 3
Pakkausselosteessa on luettelo kaikista PegIntronin rajoituksista.
Miksi PegIntron on hyväksytty?
Lääkevalmistekomitea (CHMP) katsoi, että PegIntronin hyödyt ovat sen riskejä suuremmat hoidettaessa aikuispotilaita, joilla on krooninen C- hepatiitti ja joiden transaminaasiarvot ovat koholla mutta joiden maksan toiminta ei ole heikentynyt ja jotka ovat HCV- RNA - tai anti- HCV- positiivisia, mukaan lukien aiemmin hoitamattomat potilaat, joilla on samanaikaisesti kliinisesti vakaa HIV - infektio.
Komitea suositteli myyntiluvan antamista PegIntronia varten.
Muita tietoja PegIntronista Euroopan komissio myönsi SP Europe - yhtiölle koko Euroopan unionin alueella voimassa olevan myyntiluvan Pegintronia varten 25. toukokuuta 2000.
Myyntilupa uusittiin 25. toukokuuta 2005.
PegIntronia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2007
3/ 3
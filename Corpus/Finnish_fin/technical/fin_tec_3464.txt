# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 368
EUROOPAN JULKINEN ARVIOINTIKERTOMUS (EPAR)
KALETRA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Kaletra on?
Kaletra on lääke, joka sisältää kahta vaikuttavaa ainetta, lopinaviiria ja ritonaviiria.
Valmistetta on saatavana oransseina kapseleina (133, 3 mg lopinaviiria ja 33, 3 mg ritonaviiria), oraaliliuoksena (80 mg lopinaviiria ja 20 mg ritonaviiria/ millilitra) ja tabletteina (vaaleankeltaiset:
100 mg lopinaviiria ja 25 mg ritonaviiria; keltaiset:
200 mg lopinaviiria ja 50 mg ritonaviiria).
Mihin Kaletraa käytetään?
Kaletra on antiviraalinen eli viruksia tuhoava lääke.
Sitä käytetään ihmisen immuunikatoviruksen 1 - tyypin (HIV- 1) tartunnan saaneiden aikuisten ja yli 2- vuotiaiden lasten hoitoon yhdessä muiden antiviraalisten lääkkeiden kanssa.
HIV- 1 on virus, joka aiheuttaa hankitun immuunikato- oireyhtymän (AIDS).
Valmistetta saa vain lääkemääräyksellä.
Miten Kaletraa käytetään?
Vain HIV- infektioiden hoitoon perehtyneiden lääkäreiden tulee määrätä Kaletraa.
Annossuositus on kolme kapselia, 5 ml oraaliliuosta tai kaksi 200/ 50 mg: n tablettia kahdesti päivässä.
Aikuisten annos soveltuu lapsille, joiden paino on vähintään 40 kg ja joiden kehon pinta- ala (lapsen pituuden ja painon perusteella laskettuna) on yli 1, 4 m2.
Pienempien lasten annos riippuu lapsen kehon pinta- alasta ja muista lapsen käyttämistä lääkkeistä.
Oraaliliuos on sellaisia potilaita varten, jotka eivät voi ottaa tabletteja tai kapseleita.
Kapselit ja oraaliliuos on otettava aterian yhteydessä, mutta tabletit voi ottaa myös tyhjään mahaan.
Kaletra- tabletit on nieltävä kokonaisina eikä niitä siis saa pureskella, murtaa tai murskata.
Kaletraa eivät voi käyttää potilaat, joilla on vaikea maksasairaus.
Varovaisuus on tarpeen myös silloin, kun potilaalla on vaikea munuaissairaus.
Lisätietoja on pakkausselosteessa.
Miten Kaletra vaikuttaa?
Kaletra sisältää kahta vaikuttavaa ainetta, lopinaviiria ja ritonaviiria.
Molemmat aineet ovat HIV - proteaasinestäjiä: ne häiritsevät proteaasiksi kutsuttua entsyymiä, jota HIV tarvitsee monistuakseen.
Entsyymin esto aiheuttaa sen, että virus ei monistu normaalisti, ja tämä hidastaa infektion leviämistä elimistössä.
Kaletrassa varsinaisen vaikutuksen saa aikaan lopinaviiri, ja ritonaviiri toimii "tehostimena", joka hidastaa lopinaviirin hajoamista maksassa.
Tämä nostaa veren lopinaviiritasoa, jolloin pienempi annos lopinaviiria riittää tuottamaan saman viruksia tuhoavan vaikutuksen.
Kaletra ei paranna HIV- infektiota eikä aidsia, mutta se voi hidastaa immuunijärjestelmän heikkenemistä ja aidsiin liittyvien infektioiden ja tautien kehittymistä.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Kaletraa on tutkittu?
Kaletralla on tehty kaksi päätutkimusta aikuisille ja yksi lapsille.
Ensimmäiseen tutkimukseen osallistui 653 aikuista potilaista, jotka eivät aikaisemmin olleet saaneet hoitoa HIV- infektioonsa.
Siinä Kaletraa verrattiin nelfinaviiriin (toinen antiviraalinen lääke).
Toisessa tutkimuksessa oli mukana 118 aikuista, joita oli aikaisemmin hoidettu toisella proteaasinestäjällä.
Kokeessa Kaletraa verrattiin proteaasinestäjään, jonka tutkija valitsi potilaskohtaisesti.
Kolmas tutkimus käsitti 100 lapsipotilasta, joista kutakin hoidettiin toisella kahdesta eri Kaletra- annoksesta.
Kaikissa kolmessa tutkimuksessa Kaletraan ja verrokkilääkkeisiin yhdistettiin muita antiviraalisia lääkkeitä.
Tehoa mitattiin pääasiassa sen perusteella, kuinka monen potilaan veren HIV- 1- viruspitoisuus (viruskuorma) oli hoidon jälkeen pienentynyt hyvin vähäiseksi.
Mitä hyötyä Kaletrasta on havaittu tutkimuksissa?
Kaikissa tutkimuksessa Kaletra alensi viruskuormaa.
Hoitoa saamattomien aikuisten ryhmässä viruskuorma alitti 400 kopiota/ ml 79 prosentilla Kaletraa saaneesta potilaasta (259 potilaalla 326: sta) ja 71 prosentilla nelfinaviiria saaneesta potilaasta (233 potilaalla 327: stä), kun hoito oli jatkunut 24 viikkoa.
Aikaisemmin toisella proteaasinestäjällä hoidettujen aikuisten ryhmässä viruskuorma alitti 400 kopiota/ ml 73 prosentilla Kaletraa saaneesta potilaasta (43 potilaalla 59: stä) ja 54 prosentilla verrokkilääkettä saaneesta potilaasta (32 potilaalla 59: stä), kun hoito oli kestänyt 16 viikkoa.
Samanlaisia tuloksia saatiin lapsipotilaiden tutkimuksessa molemmilla Kaletra- annoksilla:
12 viikkoa kestäneen hoidon jälkeen viruskuorma alitti 400 kopiota/ ml noin 70 prosentilla lapsista.
Mitä riskejä Kaletraan liittyy?
Hoidon yleisimmät sivuvaikutukset (useammalla kuin yhdellä 10 potilaasta) ovat aikuisilla ripuli sekä veren rasva- arvojen (kolesteroli ja triglyseridit) ja maksaentsyymien (GGT) muutokset.
Lapsilla sivuvaikutukset ovat samankaltaisia kuin aikuisilla.
Pakkausselosteessa on luettelo kaikista Kaletran ilmoitetuista sivuvaikutuksista.
Kaletraa eivät voi käyttää potilaat, jotka ovat yliherkkiä (allergisia) lopinaviirille, ritonaviirille tai jollekin muulle Kaletran aineosalle.
Kaletraa ei saa antaa potilaille, joilla on vakava maksasairaus tai jotka käyttävät jotakin seuraavista lääkkeistä: • Lääkkeet, jotka pilkkoutuvat samalla tavalla kuin Kaletra ja ovat haitallisia korkeina pitoisuuksina veressä.
Pakkausselosteessa on luettelo kaikista näistä lääkkeistä • mäkikuisma (yrttivalmiste, jota käytetään masennuksen hoitoon).
Varovaisuutta on noudatettava myös otettaessa Kaletraa samanaikaisesti muiden lääkkeiden kanssa.
Tarkemmat tiedot ovat pakkausselosteessa.
Muiden HIV- lääkkeiden tapaan myös Kaletraa ottavilla potilailla on riski saada lipodystrofia (rasva- aineenvaihduntahäiriö), osteonekroosi (luukudoksen kuoleminen) tai immuunireaktivaatio - oireyhtymä (immuunijärjestelmän paranemisesta johtuvia infektio- oireita).
Potilailla, joilla on maksaongelmia (mukaan luettuina B - tai C- hepatiitti), voi olla kohonnut maksan vaurioitumisriski otettaessa Kaletraa.
Miksi Kaletra on hyväksytty?
Lääkevalmistekomitea (CHMP) katsoi, että Kaletran hyödyt ovat sen riskejä suuremmat HIV- 1 - tartunnan saaneiden aikuisten ja yli 2- vuotiaiden lasten hoidossa yhdessä muiden antiretroviraalisten lääkkeiden kanssa.
Se suositteli myyntiluvan antamista Kaletraa varten.
Kaletran myyntilupa myönnettiin alun perin poikkeuksellisilla perusteilla, koska lääkevalmisteesta ei tuolloin ollut saatavilla täydellistä tietoa tieteellisten syiden takia.
Koska valmistaja on sittemmin toimittanut siltä pyydetyt lisätiedot, poikkeukselliset perusteet lakkasivat 12. marraskuuta 2002.
Miten voidaan varmistaa Kaletran turvallinen käyttö?
Koska Kaletraa on ollut aikaisemmin saatavilla vain kapseleina ja oraaliliuoksena, valmistaja laatii tiedotteen henkilöille, jotka osallistuvat potilaiden hoitoon Kaletralla.
Tiedotteessa selitetään Kaletra - kapselien ja Kaletra- tablettien välinen ero sekaannusten välttämiseksi potilaille annettavien tablettien määrästä siinä vaiheessa, kun tablettihoito aloitetaan.
2/ 3 Muita tietoja Kaletrasta Euroopan komissio myönsi Abbott Laboratories Limitedille koko Euroopan unionin alueella voimassa olevan myyntiluvan Kaletraa varten 20. maaliskuuta 2001.
Myyntilupa uusittiin 20. maaliskuuta 2006.
Kaletraa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 07- 2008.
3/ 3
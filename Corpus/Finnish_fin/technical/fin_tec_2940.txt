# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 278
EUROOPAN JULKINEN ARVIOINTILAUSUNTO (EPAR)
HERCEPTIN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Herceptin on?
Herceptin on kuiva- aine infuusioliuoksen tekemistä varten (tiputus suoneen).
Se sisältää vaikuttavana aineena trastutsumabia.
Mihin Herceptiniä käytetään?
Herceptiniä käytetään rintasyövän hoitoon.
Sitä voidaan käyttää vain, kun kasvaimissa esiintyy HER2: ta: tämä tarkoittaa sitä, että kasvaimet tuottavat (ilmentävät) suuria määriä tiettyä proteiinia, HER2: ta, syöpäsolujen pinnalla.
Herceptiniä käytetään metastasoituneen rintasyövän hoidossa (syöpä on levinnyt muihin kehon osiin) ja varhaisen rintasyövän hoidossa (syöpä on levinnyt rinnassa tai kainaloiden rauhasiin mutta ei muihin kehon osiin).
Metastaattisen rintasyövän hoidossa Herceptiniä voidaan käyttää • yksinään potilaille, joilla vähintään kaksi aiempaa hoitomuotoa on osoittautunut tehottomaksi • yhdistettynä paklitakseliin tai doketakseliin (muita syöpälääkkeitä) • yhdistettynä aromataasisalpaajaan (toisentyyppinen syöpälääke) menopaussin ohittaneilla naisilla, joiden syöpäsairaudessa solujen pinnalla esiintyy myös esim. estrogeeni - tai progesteronihormonien reseptoreja.
Varhaisen rintasyövän hoidossa Herceptiniä käytetään (tarvittaessa) leikkauksen, kemoterapian ja sädehoidon jälkeen.
Potilaat on testattava ennen hoidon aloittamista, jotta varmistetaan, että heidän rintasyövässään esiintyy suuria määriä HER2: ta.
Lääkevalmistetta saa vain lääkärin määräyksestä.
Miten Herceptiniä käytetään?
Herceptin- hoidon saa aloittaa vain lääkäri, jolla on kokemusta syöpälääkkeiden käytöstä.
Infuusioon voi liittyä allergisia reaktioita, joten potilasta on valvottava infuusion aikana ja sen jälkeen.
Metastasoituneen syövän hoidossa Herceptiniä annetaan viikoittain tai kolmen viikon välein, ja hoitoa jatketaan niin kauan, kun se tehoaa.
Varhaisen vaiheen syövän hoidossa Herceptiniä annetaan kolmen viikon välein vuoden ajan tai kunnes se lakkaa tehoamasta.
Herceptiniä voidaan myös antaa viikoittain, kun sitä käytetään yhdessä muiden syöpälääkkeiden kanssa.
Tarkempia tietoja on valmisteyhteenvedossa (myös tämän EPAR- yhteenvedon liitteenä).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int
© European Medicines Agency, 2008.
Reproduction is authorised provided the source is acknowledged Miten Herceptin vaikuttaa?
Herceptinin vaikuttava aine trastutsumabi on monoklonaalinen vasta- aine.
Monoklonaalinen vasta - aine on vasta- aine (erääntyyppinen proteiini), joka on suunniteltu tunnistamaan tietyistä soluista nimenomainen rakenne (nk. antigeenin) ja sitoutumaan siihen.
Trastutsumabi on suunniteltu sitoutumaan HER2: een, epidermaalisen kasvutekijän reseptoriin, jota esiintyy tiettyjen syöpäsolujen pinnalla.
Kun trastutsumabi sitoutuu reseptoriin, se aktivoi immuunijärjestelmän (kehon luonnollinen puolustus) tiettyjä soluja, jotka sitten tappavat syöpäsoluja.
Trastutsumabi estää myös HER2 - reseptoria hajoamasta ja siten antamasta kasvaimen soluille signaalin kasvaa.
Noin neljännes rintasyövistä ilmentää suuria määriä HER2: ta.
Miten Herceptiniä on tutkittu?
Kaikki Herceptinin tutkimukset ovat koskeneet HER2: ta ilmentäviä syöpiä.
Metastasoituneen rintasyövän osalta Herceptiniä annettuna kerran viikossa tutkittiin neljässä päätutkimuksessa.
Yhdessä tutkimuksessa tarkasteltiin Herceptinin käyttöä yksinään 222 potilaalla, joihin muut kemoterapiamuodot eivät olleet tehonneet.
Kahdessa tutkimuksessa tarkasteltiin Herceptinin käyttöä yhdessä kahden muun syöpälääkkeen kanssa (paklitakseli 469 potilaalla ja dosetakseli 188 potilaalla).
Tutkimuksissa mitattiin, kuinka monta potilasta vastasi hoitoon.
Neljännessä tutkimuksessa (208 potilasta) verrattiin Herceptinin ja anastrotsolin (aromataasi - inhibiittori) yhdistelmää pelkkään anastrotsoliin.
Tehokkuuden pääasiallisena mittana oli mediaanielinaika ilman taudin etenemistä (aika, joka kuluu ennen kuin sairaus pahenee puolella potilaista tai puolet heistä on kuollut).
Neljässä lisätutkimuksessa tutkittiin Herceptinin vastetta, kun sitä annettiin kerran joka kolmas viikko joko yksinään (kaksi tutkimusta, yhteensä 177 potilasta) tai yhdessä paklitakselin kanssa (32 potilasta) tai yhdessä dosetakselin kanssa, joko kapesitabiinin (toinen syöpälääke) kanssa tai ilman (255 potilasta).
Herceptinin käyttöä varhaisen vaiheen rintasyövän hoidossa on tutkittu vuodesta kahteen vuoteen yhdessä päätutkimuksessa, jossa oli mukana yli 3 000 potilasta, joita oli aiemmin hoidettu leikkauksella, solunsalpaajahoidolla tai sädehoidolla.
Puolelle potilaista annettiin Herceptiniä, ja puolelle lääkettä ei annettu.
Tutkimuksessa mitattiin, kuinka kauan kesti, ennen kuin syöpä uusiutui jossakin kehon osassa.
Mitä hyötyä Herceptinistä on havaittu tutkimuksissa?
Metastasoituneen rinstasyövän kohdalla ensimmäinen tutkimus osoitti, että hoitovastetta ilmeni 15 prosentilla sellaisista potilaista, joihin muuntyyppiset solunsalpaajahoidot eivät olleet tehonneet.
Vasteluku oli 48 prosenttia, kun Herceptiniä käytettiin yhdessä paklitakselin kanssa verrattuna 17 prosenttiin, kun paklitakselia käytettiin yksinään.
Potilailla, jotka käyttivät Herceptiniä yhdessä dosetakselin kanssa, vasteprosentti oli 61% verrattuna 34%: iin pelkän dosetakselin kohdalla.
Kun Herceptiniä käytetiin yhdessä anastrotsolin kanssa, mediaanielinaika ilman taudin etenemistä oli 4, 8 kuukautta verrattuna 2, 4 kuukauteen yksinomaan anastrotsolia saaneilla potilailla.
Lisätutkimuksissa osoitettiin, että Herceptiin annettuna kerran kolmessa viikossa oli yhtä tehokas kuin, jos sitä annettiin kerran viikossa.
Varhaisen vaiheen rintasyöpää koskeneessa tutkimuksessa todettiin, että syövän uusiutumisen riski ensimmäisen vuoden kuluessa laski noin puoleen:
Syöpä uusiutui tutkimuksen aikana kahdeksalla prosentilla (127 potilaalla 1693: sta) Herceptiniä saaneista potilaista.
Potilailla, jotka eivät olleet saaneet Herceptiniä, vastaava luku oli 13 prosenttia (219 potilasta 1693: sta).
Mitä riskejä Herceptiniin liittyy?
Herceptin voi aiheuttaa kardiotoksisuutta (sydänhäiriö), mukaan lukien sydämen toiminnanvajavuus.
Sitä on annettava varoen potilaille, joilla on jo sydänongelmia, ja kaikkien potilaiden sydämen toimintaa on seurattava hoidon aikana.
Herceptinin yleisimmät sivuvaikutukset (joita on havaittu useammalla kuin yhdellä potilaalla kymmenestä) ovat vatsakipu, voimattomuus, rintakipu, vilunväristykset, kuume, päänsärky, kipu, ripuli, pahoinvointi, oksentelu, nivelkipu, lihaskipu ja ihottuma.
Pakkausselosteessa on luettelo kaikista Herceptinin ilmoitetuista sivuvaikutuksista.
Herceptiniä ei saa antaa henkilöille, jotka ovat yliherkkiä (allergisia) trastutsumabille tai jollekin muulle Herceptinin aineosalle.
Sitä ei myöskään saa antaa potilaille, joilla on vakavia syövästä johtuvia hengitysvaikeuksia levossa tai jotka tarvitsevat lisähappea.
2/ 3 Miksi Herceptin on hyväksytty?
Lääkevalmistekomitea (CHMP) on katsoi, että Herceptinin hyöty on sen riskejä suurempi sellaisten metastaattista rintasyöpä sairastavien potilaiden hoidossa, joiden kasvaimissa ilmenee suuria määriä HER2: sta, ja varhaista rintasyöpää sairastavien HER2- positiivisten potilaiden hoidossa.
Komitea suositteli myyntiluvan myöntämistä Herceptiniä varten.
Miten voidaan varmistaa Herceptinin turvallinen käyttö?
Herceptiniä valmistava yhtiö tekee lisätutkimuksia kardiotoksisuudesta, sekä kehittää lääkäreille annettavia ohjeita ja tarkastelee kuinka sydänvaivoille riskialttiit potilaat voidaan parhaiten tunnistaa huolellisen valvonnan varmistamiseksi.
Muita tietoja Herceptinistä:
Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan Herceptiniä varten 28. elokuuta 2000.
Myyntilupa uusittiin 28. elokuuta 2005.
Herceptiniä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 09- 2008.
3/ 3
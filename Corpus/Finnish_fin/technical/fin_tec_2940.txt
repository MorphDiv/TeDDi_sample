# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 047
EUROOPAN JULKINEN ARVIOINTILAUSUNTO (EPAR)
INCURIN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta.
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Incurin on?
Incurin on tabletti, joka sisältää vaikuttavana aineena luonnollista hormonia estriolia.
Mihin Incurinia käytetään?
Incurinia käytetään hoitamaan hormoniriippuvaista virtsainpidätyskyvyttömyyttä, joka johtuu sulkijalihaksen mekanismin heikkoudesta naaraskoirilla, joilta on poistettu kirurgisesti munasarjat ja kohtu.
Koska virtsanpidätyskyvyttömien koirien herkkyys estriolille vaihtelee, annostus määritetään yksilöllisesti.
Annostamisohjeet ovat pakkausselosteessa.
Miten Incurin vaikuttaa?
Incurinin sisältämä estrioli on lyhytvaikutteinen luonnollinen estrogeeni, joka sitoutuu estrogeenireseptoriin.
Vitrsainkontinenssi tarkoittaa tahatonta virtsankarkailua.
Sitä esiintyy naaraskoirilla; esiintyvyys on yleisintä munasarjojen poiston jälkeen.
Tämä on yhteydessä endogeenisen estrogeenituotannon laskuun.
Tieteelliset havainnot viittaavat vahvasti yhteyteen virtsainkontinenssin esiintyvyyden ja estrogeenin häviämisen välillä.
Estrogeenireseptoreja on virtsaputken sulkijalihaksessa, jossa estrogeenit saavat aikaan täyden vasteen, jolloin virtsaputken sulkeutuminen ja virtsan rakkoon kertyminen paranee.
Miten Incurinia on tutkittu?
Incurinia on tutkittu naaraskoirilla kolmessa laajassa kenttätutkimuksessa.
Tutkimuksissa toistuvasti annettu estrioliannos, enintään 2 mg/ koira, sai aikaan edullisia vaikutuksia naaraskoirissa, joilla oli tahatonta virtsankarkailua.
Tutkimukset myös osoittivat, ettei annostuksen ja koiran painon välillä ole selvää yhteyttä – niinpä annostuksesta on päätettävä yksilöllisesti.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Mitä hyötyä Incurinista on havaittu tutkimuksissa?
Tutkimukseen osallistuneiden koirien enemmistön vaste oli positiivinen: ne tulivat pidätyskykyisiksi ja pysyivät pidätyskykyisinä pitkään.
Tulosten perusteella Incurin on tehokas ja turvallinen, kun sitä käytetään virtsaputken sulkijalihaksen mekanismin heikkoudesta johtuvaan virtsanpidätyskyvyttömyyteen koirilla, joilta on poistettu munasarjat ja kohtu.
Mitä riskejä Incuriniin liittyy?
Incurinia ei pidä antaa leikkaamattomille naaraskoirille, koska tehokkuus on osoitettu vain naaraskoirilla, joilta on poistettu munasarjat ja kohtu.
Valmistetta ei pidä antaa eläimille, joilla on polyuria- polydipsia (liiallista juomista ja sen seurauksena runsasvirtsaisuutta).
Estrogeenien tyypillisiä vaikutuksia, kuten ulkosynnyttimien ja rintarauhasten turvotusta ja/ tai kiinnostavuutta urosten kannalta sekä oksentelua, on havaittu suurimmalla suositusannostuksella 2 mg/ koira.
Esiintyvyys on 5– 9%.
Nämä vaikutukset ovat kuitenkin ohimeneviä annoksen pienentämisen jälkeen.
Harvinaisissa tapauksissa esiintyi verenvuotoa emättimestä.
Hyvin harvinaisissa tapauksissa on myös havaittu alopesiaa (karvanlähtöä).
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Incurinia annettaessa ei tarvita mitään erityisiä varotoimia.
Miksi Inscurin on hyväksytty?
Eläinlääkekomitea (CVMP) katsoi Incurinin hyödyn olevan sen riskejä suurempi hoidettaessa hormoniriippuvaista virtsainpidätyskyvyttömyyttä, joka johtuu sulkijalihaksen mekanismin heikkoudesta naaraskoirilla, joilta on poistettu munasarjat ja kohtu.
CVMP suositteli myyntiluvan myöntämistä Incurinille.
Hyöty- riskisuhde on tämän julkisen EPAR - arviointilausunnon kohdassa 6.
Muita tietoja Incurinista Euroopan komissio myönsi Intervet International B. V. - yhtiölle koko Euroopan unionin alueella voimassa olevan myyntiluvan Incurinia varten 24. 3. 2000, ja uusi myyntiluvan 2005.
Myyntipäällysmerkinnöissä/ ulkopakkauksessa on tietoa valmisteen reseptistatuksesta.
Tämä yhteenveto on päivitetty viimeksi huhtikuussa 2008.
Sivu 2/ 2 ©EMEA 2008
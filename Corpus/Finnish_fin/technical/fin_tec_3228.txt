# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 958
EUROOPAN JULKINEN ARVIOINTILAUSUNTO (EPAR)
STELARA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Stelara on?
Stelara on injektioliuos, joka sisältää vaikuttavana aineena ustekinumabia.
Mihin Stelaraa käytetään?
Stelaraa käytetään kohtalaisen tai vaikean läiskäpsoriaasin (sairaus, joka aiheuttaa punaisia, hilseileviä läiskiä iholle) hoitoon aikuisilla.
Sitä käytetään potilailla, jotka eivät ole saaneet vastetta muihin systeemisiin (koko kehon) psoriaasihoitoihin, mukaan lukien siklosporiini -, metotreksaatti - ja PUVA - hoito (psoraleeni- ultravioletti- A), tai joille nämä hoitomuodot eivät sovi.
PUVA on hoito, jossa potilas saa psoraleeni- nimistä yhdistettä sisältävää lääkettä, minkä jälkeen hänet altistetaan ultraviolettivalolle.
Lääkevalmistetta saa vain lääkemääräyksellä.
Miten Stelaraa käytetään?
Stelaraa annetaan psoriaasin diagnosointiin ja hoitoon perehtyneen lääkärin valvonnassa.
Sitä annetaan 45 mg ihonalaisena ruiskeena.
Uusi ruiske annetaan neljä viikkoa myöhemmin ja sen jälkeen aina kolmen kuukauden (12 viikon) välein.
Jos potilaalla ei todeta vastetta 28 viikon hoidon jälkeen, lääkärin on harkittava hoidon lopettamista.
Yli 100 kg: n painoisille potilaille Stelaraa on annettava 90 mg: n annoksina.
Potilas voi antaa ruiskeet itse saatuaan siihen opastuksen, jos lääkäri katsoo tämän asianmukaiseksi.
Miten Stelara vaikuttaa?
Stelaran vaikuttava aine ustekinumabi on monoklonaalinen vasta- aine.
Monoklonaalinen vasta- aine on vasta- aine (erääntyyppinen proteiini), joka on kehitetty tunnistamaan tietty kehon rakenne (antigeeni) ja sitoutumaan siihen.
Ustekinumabi on tarkoitettu sitoutumaan proteiiniin nimeltä IL- 12/ IL- 23p40.
Tämä proteiini muodostaa osan kahdesta immuunijärjestelmän lähettimolekyylistä (sytokiinista), interleukiini 12: sta ja interleukiini 23: sta.
Nämä interleukiinit osallistuvat tulehduksen ja muiden psoriaasia aiheuttavien prosessien syntymiseen.
Ustekinumabi vähentää immuunijärjestelmän toimintaa ja sairauden oireita estämällä interleukiinien toimintaa.
Miten Stelaraa on tutkittu?
Stelaran vaikutuksia testattiin ensin kokeellisilla malleilla ennen ihmisillä tutkimista.
Stelaraa on verrattu lumelääkehoitoon kahdessa päätutkimuksessa, joihin osallistui yhteensä 1 996 kohtalaista tai vaikeaa läiskäpsoriaasia sairastavaa aikuista.
Yli puolet potilaista ei ollut saanut vastetta yhteen tai useampaan muuhun psoriaasihoitoon tai ei ollut sietänyt näitä hoitoja.
Molemmissa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged. tutkimuksissa tarkasteltiin kahta Stelara- annosta (45 mg ja 90 mg).
Tehon pääasiallisena mittana oli niiden potilaiden osuus, joilla hoito sai aikaan vasteen 12 viikon kuluttua.
Vasteeksi katsottiin oirepisteiden paraneminen vähintään 75 prosentilla.
Tutkimukset olivat lääkevalmistetta arvioitaessa edelleen käynnissä, ja niiden on tarkoitus kestää viisi vuotta.
Yhtiö toimitti pitkäaikaisempia tuloksia (18 kuukauden hoidon jälkeen) yhdestä tutkimuksesta ja varhaisia tuloksia käynnissä olevasta tutkimuksesta, jossa Stelaraa verrataan etanerseptiin (toinen psoriaasin hoidossa käytettävä lääke).
Mitä hyötyä Stelarasta on havaittu tutkimuksissa?
Stelara lievitti psoriaasin oireita lumelääkettä tehokkaammin.
Tarkasteltaessa kahden päätutkimuksen tuloksia yhdessä havaittiin, että noin 69%: lla Stelaraa saaneista potilaista saavutettiin hoitovaste 12 viikon jälkeen.
Lumelääkettä saaneista potilaista hoitovaste saavutettiin noin 3%: lla.
Alle 100 kg: n painoisilla potilailla, jotka saivat joko 45 tai 90 mg Stelaraa, vasteessa ei ollut eroa näiden kahden annoksen välillä.
Yli 100 kg: n painoisilla potilailla 90 mg: n annos tuotti paremman hoitovasteen.
Pidemmän aikavälin tulokset osoittivat, että Stelaran tuottama hoitovaste kestää vähintään 18 kuukautta, kun hoito on jatkuvaa.
Käynnissä oleva vertaileva tutkimus on osoittanut, että Stelara on etanerseptia tehokkaampaa 12 hoitoviikon jälkeen.
Mitä riskejä Stelaraan liittyy?
Stelaran yleisimmät sivuvaikutukset (useammalla kuin yhdellä potilaalla kymmenestä) ovat ylähengitystieinfektiot (flunssat) sekä nenän ja nielun tulehdus.
Pakkausselosteessa on luettelo kaikista Stelaran ilmoitetuista sivuvaikutuksista.
Stelaraa ei saa antaa potilaille, jotka saattavat olla yliherkkiä (allergisia) ustekinumabille tai jollekin muulle valmisteen sisältämälle aineelle.
Sitä ei saa antaa potilaille, joilla on aktiivinen infektio, jonka lääkäri katsoo merkittäväksi.
Lääkäri voi keskeyttää hoidon, jos potilaalle kehittyy vakava infektio.
Miksi Stelara on hyväksytty?
Lääkevalmistekomitea totesi, että Stelara toimii uudella tavalla estäen yhden sijasta kahden lähettimolekyylin (interleukiini 12: n ja interleukiini 23: n) toiminnan.
Lääkevalmistekomitea totesi myös, että joissakin tutkimuksissa havaittiin odottamattomasti lisääntyneitä sydämeen ja verisuoniin liittyviä ongelmia sekä psyykkisiä häiriöitä, kuten masennusta, ja että ne saattavat olla yhteydessä Stelaraan.
Näin ollen lääkevalmistekomitea päätti tällä hetkellä saatavilla olevien tietojen perusteella rajoittaa lääkevalmisteen käytön potilaisiin, joilla muut hoidot eivät tuottaneet vastetta tai joille ne eivät sopineet.
Lääkevalmistekomitea katsoi, että Stelarasta saatava hyöty on sen riskejä suurempi kohtalaisen tai vaikean läiskäpsoriaasin hoidossa aikuisilla, joilla muut systeemiset hoidot, kuten siklosporiini, metotreksaatti ja PUVA, eivät saa aikaan vastetta tai ovat vasta- aiheisia tai jotka eivät siedä näitä hoitoja.
Komitea suositteli myyntiluvan myöntämistä Stelaraa varten.
Miten voidaan varmistaa Stelaran turvallinen käyttö?
Stelaraa valmistava yhtiö toimittaa terveydenhuoltopalvelujen tarjoajille ja potilaille koulutusohjelmia.
Niissä keskitytään Stelaran turvallisuuteen, etenkin tuberkuloosin, muiden infektioiden ja syöpien riskiin.
Potilaiden ohjelma sisältää myös yksityiskohtaiset ohjeet Stelara- injektioiden antamisesta.
Muita tietoja Stelarasta Euroopan komissio myönsi Janssen- Cilag International NV - yhtiölle koko Euroopan unionin alueella voimassa olevan myyntiluvan Stelaraa varten 16. tammikuuta 2009.
Stelaraa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 630
EUROOPAN JULKINEN ARVIOINTILAUSUNTO (EPAR)
LIVENSA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Livensa on?
Livensa on depotlaastari (laastari, josta lääkettä imeytyy ihon läpi).
Laastarista vapautuu 300 mikrogrammaa vaikuttavaa ainetta testosteronia 24 tunnissa.
Mihin Livensaa käytetään?
Livensaa annetaan naisille, joilta on poistettu kohtu ja kumpikin munasarja ja joilla on seksuaalista haluttomuutta ja siitä johtuvaa psyykkistä haittaa.
Sitä annetaan potilaille, jotka saavat jo estrogeenia (naissukupuolihormoni).
Lääkevalmistetta saa vain lääkärin määräyksestä.
Miten Livensaa käytetään?
Livensaa käytetään jatkuvana hoitona, yksi laastari kahdesti viikossa.
Laastari asetetaan kuivalle, puhtaalle iholle alavatsalle (vyötärön alapuolelle).
Laastaria pidetään iholla 3– 4 päivää, minkä jälkeen se poistetaan ja uusi laastari asetetaan iholle eri paikkaan.
Samaa paikkaa saa käyttää uudelleen aikaisintaan seitsemän päivän kuluttua.
Voi kestää jopa yli kuukauden ennen kuin potilas huomaa parannusta.
Jos hoidosta ei ole ilmennyt hyötyä potilaalle 3– 6 kuukauden hoidon jälkeen, hänen on syytä ottaa yhteyttä lääkäriinsä ja tarkistuttaa hoitonsa.
Miten Livensa vaikuttaa?
Livensan vaikuttava aine testosteroni on luonnollinen sukupuolihormoni, jota miesten keho ja vähemmässä määrin myös naisten keho tuottaa.
Alhaisen testosteronin määrän katsotaan liittyvän seksuaaliseen haluttomuuteen, seksuaalisten ajatusten ja kiihottumisen vähentymiseen.
Naisilla, joilta kohtu ja munasarjat on poistettu, testosteronin tuotanto puolittuu.
Livensa vapauttaa testosteronia ihon läpi verenkiertoon, jotta saavutettaisiin kohdun ja munasarjojen poistoa edeltänyt testosteronipitoisuus.
Miten Livensaa on tutkittu?
Koska testosteroni on hyvin tunnettu vaikuttava aine, jota jo käytetään muissa lääkevalmisteissa, yhtiö käytti aiemmin julkaistuja tietoja omien tutkimustensa lisäksi.
Kahdessa päätutkimuksessa oli mukana 1 095 naista, joiden keski- ikä oli 49 vuotta.
He saivat Livensaa enimmillään vuoden ajan.
Livensaa verrattiin lumelääkkeeseen (laastari, joka ei sisältänyt vaikuttavaa ainetta).
Seksuaalisen kiinnostuksen ja aktiivisuuden mittaamiseen tutkimuksissa käytettiin erityistä kyselylomaketta, johon kirjattiin tyydyttävien seksuaalisten tapahtumien määrä neljän viikon jaksoissa.
Tehokkuuden pääasiallinen mitta oli muutos kyselytuloksissa ennen tutkimuksen alkua ja kuusi kuukautta hoidon jälkeen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. europa. eu
© European Medicines Agency, 2008.
Reproduction is authorised provided the source is acknowledged.
Mitä hyötyä Livensasta on havaittu tutkimuksissa?
Livensa tehosi lumelääkettä paremmin.
Kun kahden tutkimuksen tuloksia tarkasteltiin yhdessä, Livensaa käyttäneillä naisilla oli neljän viikon ajanjaksolla keskimäärin 1, 07 tyydyttävää seksuaalista tapahtumaa enemmän kuin lumelääkettä saaneilla naisilla.
Naisilla, joilla ennen hoitoa oli keskimäärin kolme tyydyttävää seksuaalista tapahtumaa neljän viikon ajanjaksolla, oli noin viisi tällaista tapahtumaa neljän viikon ajanjaksolla kuuden kuukauden Livensa- hoidon jälkeen.
Sen sijaan lumelääkettä saaneilla naisilla oli noin neljä tapahtumaa neljän viikon ajanjaksolla kuuden kuukauden jälkeen.
Mitä riskejä Livensaan liittyy?
Livensan yleisimmät sivuvaikutukset (useammalla kuin yhdellä potilaalla kymmenestä) ovat runsaskarvaisuus (hirsutismi, erityisesti leuassa ja ylähuulessa) sekä reaktiot (punoitus ja kutina) laastarin kiinnityskohdassa.
Pakkausselosteessa on luettelo kaikista Livensan ilmoitetuista sivuvaikutuksista.
Koska testosteroni on miessukupuolihormoni, Livensa- hoitoa saavia naisia on seurattava siltä varalta, että heille kehittyy androgeenisia sivuvaikutuksia (miehisten piirteiden kehittyminen), kuten karvoituksen lisääntymistä kasvoissa, äänen madaltumista tai hiustenlähtöä.
Naisten tulee ottaa yhteyttä lääkäriinsä, jos he huomaavat tällaisia vaikutuksia.
Livensaa ei saa antaa potilaille, jotka ovat yliherkkiä (allergisia) testosteronille tai Livensan muille valmistusaineille.
Sitä ei myöskään saa antaa naisille, joilla on tai on ollut rintasyöpä tai jokin muu estrogeeniriippuvainen syöpä, tai joilla on muita sairauksia, jotka estävät estrogeenia sisältävien lääkevalmisteiden käytön.
Livensa- hoitoa saavien naisten on saatava myös estrogeenihoitoa, joka ei kuitenkaan sisällä konjugoituneiksi estrogeeneiksi kutsuttua estrogeenityyppiä, sillä tämä yhdistelmä ei ole yhtä tehokas.
Miksi Livensa on hyväksytty?
Lääkevalmistekomitea (CHMP) katsoi, että Livensan hyöty on sen riskejä suurempi hoidettaessa vähentynyttä seksuaalista halua naisilla, joilta on poistettu kumpikin munasarja ja kohtu ja jotka saavat samalla estrogeenihoitoa.
Komitea suositteli myyntiluvan myöntämistä Livensalle.
Miten voidaan varmistaa Livensan turvallinen käyttö?
Livensaa valmistava yhtiö seuraa tiiviisti joitakin Livensan sivuvaikutuksia, kuten androgeenisia sivuvaikutuksia.
Yhtiö tarkistaa kaikki meneillään olevat Livensa- tutkimukset mahdollisten pitkäaikaisvaikutusten varalta, mukaan lukien rintasyöpä, kohdun limakalvon syöpä sekä sydämeen ja verisuoniin kohdistuvat sivuvaikutukset.
Yhtiö tekee myös perehdyttämissuunnitelman lääkäreitä ja potilaita varten.
Muita tietoja Livensasta:
Euroopan komissio myönsi Procter & Gamble Pharmaceuticals - Germany GmbH - yhtiölle koko Euroopan unionin alueella voimassa olevan myyntiluvan Livensaa varten 28. heinäkuuta 2006
Livensaa koskeva EPAR- arviointilausunto kokonaisuudessaan saatavilla tässä.
Tämä yhteenveto on päivitetty viimeksi 05- 2008.
2/ 2
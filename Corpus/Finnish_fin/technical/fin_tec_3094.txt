# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 870
EUROOPAN JULKINEN ARVIOINTILAUSUNTO (EPAR)
RELISTOR
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Relistor on?
Relistor on lääke, joka sisältää vaikuttavana aineena metyylinaltreksonibromidia.
Sitä on saatavilla injektionesteenä, jossa on 12 mg metyylinaltreksonibromidia 0, 6 millilitrassa.
Mihin Relistoria käytetään?
Relistoria käytetään opioidien (morfiinin sukuisia kivunlievittäjiä) aiheuttaman ummetuksen hoitoon vaikeista sairauksista kärsivillä aikuispotilailla, joille annetaan palliatiivista hoitoa (sairauden oireita lievittävä hoito, jonka tarkoituksena ei ole johtaa paranemiseen).
Sitä käytetään, kun tavanomaiset laksatiivit eivät ole tuottaneet riittäviä tuloksia.
Lääkevalmistetta saa vain lääkärin määräyksestä.
Miten Relistoria käytetään?
Relistoria annetaan ihonalaisena ruiskeena joka toinen päivä.
Annos riippuu potilaan painosta, ja sen pitäisi olla alhaisempi potilailla, joilla on vaikeita munuaisten toimintahäiriöitä.
Valmistetta ei suositella potilaille, joilla on erittäin vaikeita, dialyysihoitoa vaativia munuaisten toimintahäiriöitä tai vaikeita maksan toimintahäiriöitä.
Potilaat voivat antaa ruiskeet itse saatuaan asianmukaista opastusta.
Miten Relistor vaikuttaa?
Opioidit lievittävät kipua kiinnittymällä aivojen ja selkäytimen opioidireseptoreihin.
Opioidireseptoreita on myös suolistossa.
Kun opioidit kiinnittyvät suoliston opioidireseptoreihin, suoliston liikkuvuus vähenee, mikä johtaa ummetukseen.
Relistorin aktiivinen aine, metyylinaltreksonibromidi, on mu- opioidireseptorin antagonisti.
Se tarkoittaa sitä, että se estää tietyntyyppisen opioidireseptorin, ns, mu- opioidireseptorin, vaikutusta.
Metyylinaltreksonibromidi on naltreksonin, tunnetun opioidien vaikutuksen estämisessä käytetyn aineen johdannainen.
Metyylinaltreksonibromidi ei pääse aivoihin yhtä hyvin kuin naltreksoni, joten se salpaa mu- opioidireseptorit suolistossa mutta ei aivoissa.
Estämällä näiden reseptorien vaikutuksen Relistor vähentää opioidien aiheuttamaa ummetusta mutta ei niiden kipua lievittävään vaikutusta.
Miten Relistoria on tutkittu?
Relistorin vaikutuksia testattiin ensin kokeellisilla malleilla ennen ihmisillä tehtyjä tutkimuksia.
Relistoria tutkittiin kahdessa päätutkimuksessa, joihin osallistui 288 pitkälle edennyttä sairautta sairastavaa ja opioidien aiheuttamasta ummetuksesta kärsivää potilasta.
Molemmissa tutkimuksessa Relistorin tehoa verrattiin lumelääkkeeseen suolen tyhjenemisen edistämisessä.
Tehon pääasiallisena 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. mittana molemmissa tutkimuksissa oli niiden potilaiden määrä, joiden suoli tyhjeni neljän tunnin sisällä ensimmäisestä annoksesta.
Toisessa tutkimuksessa tarkasteltiin myös niiden potilaiden lukumäärää, joiden suoli tyhjeni vähintään kahdesti neljän tunnin sisällä neljästä ensimmäisestä annoksesta.
Mitä hyötyä Relistorista on havaittu tutkimuksissa?
Relistor edisti suolen tyhjenemistä lumelääkettä tehokkaammin.
Molemmissa tutkimuksissa yhteensä 55 prosentilla Relistoria saaneista potilaista suoli tyhjeni neljän tunnin sisällä ensimmäisestä ruiskeesta (91: llä 165: stä) verrattuna 15 prosenttiin lumelääkettä saaneista potilaista (18: lla 123: sta).
Toisessa tutkimuksessa 52 prosentilla Relistoria saaneista potilaista suoli tyhjeni vähintään kahdesti neljän tunnin sisällä neljästä ensimmäisestä ruiskeesta (32: lla 62: sta) verrattuna 8 prosenttiin lumelääkettä saaneista potilaista (6: lla 71: stä).
Mitä riskejä Relistoriin liittyy?
Relistorin yleisimmät sivuvaikutukset (joita esiintyy useammalla kuin joka 10. potilaalla) ovat vatsakipu, pahoinvointi, ilmavaivat ja ripuli.
Pakkausselosteessa on luettelo kaikista Relistorin ilmoitetuista sivuvaikutuksista.
Relistoria ei tule antaa potilaille, jotka saattavat olla yliherkkiä (allergisia) metyylinaltreksonibromidille tai jollekin muulle valmisteen sisältämälle aineelle.
Sitä ei myöskään tule antaa potilaille, joiden suoli on tukkeutunut tai joiden tila vaatii välitöntä suolileikkausta.
Miksi Relistor on hyväksytty?
Lääkevalmistekomitea (CHMP) katsoi, että Relistorin hyödyt ovat sen riskejä suuremmat opioidien aiheuttaman ummetuksen hoidossa pitkälle edenneitä sairauksia sairastavilla potilailla, joille annetaan palliatiivista hoitoa, kun tavanomainen laksatiivihoito ei ole tuottanut riittäviä tuloksia.
Komitea suositteli myyntiluvan myöntämistä Relistoria varten.
Muita tietoja Relistorista:
Euroopan komissio myönsi Wyeth Europa Limitedille koko Euroopan unionin alueella voimassa olevan myyntiluvan Relistoria varten 02. heinäkuuta 2008.
Relistoria koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 05- 2008.
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 113
EUROOPAN JULKINEN ARVIOINTILAUSUNTO (EPAR)
INVIRASE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Invirase on?
Invirase on lääke, jonka vaikuttava aine on sakinaviiri.
Sitä on saatavana ruskeina ja vihreinä kapseleina (200 mg) ja oransseina soikeina tabletteina (500 mg).
Mihin Invirasea käytetään?
Invirase on viruslääke.
Sitä käytetään aikuispotilaiden tyypin 1 immuunikatovirusinfektion (HIV- 1) hoitoon; tämä virus aiheuttaa hankinnaisen immuunikato- oireyhtymän (AIDS).
Invirasea käytetään aina yhdessä ritonaviirin (toinen viruslääke) ja muiden viruslääkkeiden kanssa.
Lääkevalmistetta saa vain lääkärin määräyksestä.
Miten Invirasea käytetään?
Invirase- hoidon aloittavan lääkärin on oltava perehtynyt HIV- infektion hoitoon.
Invirasen suositusannos aikuisille ja yli 16- vuotiaille nuorille on 1 000 mg kaksi kertaa vuorokaudessa yhdessä 100 mg: n ritonaviiriannoksen kanssa ruokailun yhteydessä tai jälkeen.
Invirasen käytössä on noudatettava varovaisuutta, jos potilaalla on vaikeita munuaisongelmia tai keskivaikeita maksaongelmia.
Invirasea ei saa antaa potilaille, joilla on vaikeita maksaongelmia.
Miten Invirase vaikuttaa?
Invirasen vaikuttava aine, sakinaviiri, on proteaasinestäjä.
Se salpaa HIV: n lisääntymiseen osallistuvan entsyymin (proteaasin) toiminnan niin, että virus ei monistu normaalisti ja infektion leviäminen elimistössä hidastuu.
Ritonaviiri on toinen proteaasinestäjä, jota käytetään tehosteena.
Se hidastaa sakinaviirin hajoamisnopeutta, mikä lisää sakinaviiripitoisuutta veressä.
Tämän ansiosta sama antiviraalinen vaikutus saavutetaan pienemmällä sakinaviiriannoksella.
Käytettynä yhdessä muiden viruslääkkeiden kanssa Invirase vähentää veren HI- viruspitoisuutta ja pitää sen alhaisena.
Invirase ei paranna HIV- infektiota tai AIDSia, mutta se voi viivästyttää immuunijärjestelmän vaurioita ja AIDSiin liittyvien infektioiden ja sairauksien kehittymistä.
Miten Invirasea on tutkittu?
Invirasea tutkittiin kuudessa päätutkimuksessa, joissa oli mukana 1 576 potilasta.
Ensimmäisissä neljässä tutkimuksessa arvioitiin lääkevalmisteen tehokkuutta ilman ritonaviiria.
Invirasen ja ritonaviirin yhdistelmää tutkittiin 656 potilaalla kahdessa tutkimuksessa, joissa Invirasea verrattiin indinaviirin ja lopinaviirin (muita viruslääkkeitä) kanssa; molempia tutkittiin yhdistelmänä ritonaviirin ja muiden viruslääkkeiden kanssa.
Näissä tutkimuksissa selvitettiin niiden potilaiden määrä, joilla 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2008.
Reproduction is authorised provided the source is acknowledged. hoito oli 48 viikon jälkeen lakannut vaikuttamasta mitattuna veren HIV- pitoisuuden (viruskuorma) nousuna.
Mitä hyötyä Invirasesta on havaittu tutkimuksissa?
Invirase otettuna yhdessä muiden viruslääkkeiden kanssa johti viruspitoisuuksien vähenemiseen ja parannuksiin immuunijärjestelmän toiminnassa.
Invirasen ja ritonaviirin yhdistelmää tutkittaessa ilmeni, että Invirase- hoito epäonnistui samassa määrin kuin indinaviiri, mutta lopinaviiria useammin.
Pääsyynä tähän oli, että Invirasea käyttävät potilaat keskeyttivät hoidon muita useammin, eikä eroavuudet lääkkeiden tehokkuudessa.
Mitä riskejä Inviraseen liittyy?
Tavallisimmat Invirasen ja ritonaviirin yhdistelmähoidon aikana esiintyvät sivuvaikutukset (useammalla kuin yhdellä potilaalla 10: stä) ovat ripuli, pahoinvointi, maksaentsyymien, kolesterolin ja triglyseridi - eli rasva- arvojen kohonneisuus veressä, sekä verihiutaleiden (veren hyytymiseen osallistuvat solut) määrän väheneminen veressä.
Pakkausselosteessa on luettelo kaikista Invirasen ilmoitetuista sivuvaikutuksista.
Henkilöiden, jotka ovat yliherkkiä (allergisia) sakinaviirille tai jollekin valmisteen sisältämistä muista aineista, ei pidä käyttää Invirasea.
Sitä ei myöskään saa antaa potilaille, joilla on vaikea maksan vajaatoiminta tai jotka käyttävät jotakin seuraavista lääkevalmisteista: • terfenadiini, astemitsoli (käytetään yleisesti allergisten oireiden hoitoon – näitä lääkevalmisteita voi olla saatavilla ilman reseptiä) • pimotsidi (käytetään psyykkisen sairauden hoitoon) • sisapridi (käytetään tiettyjen mahavaivojen lievittämiseen) • amiodaroni, propafenoni, flekainidi (käytetään sydämen rytmihäiriöiden hoitoon) • triatsolaami (suun kautta otettuna), midatsolaami (käytetään ahdistuneisuuden tai univaikeuksien hoitoon) • simvastatiini, lovastatiini (käytetään korkean kolesterolipitoisuuden alentamiseen) • torajyväalkaloidit, esim. ergotamiini, dihydroergotamiini, ergonoviini ja metyyliergonoviini (käytetään migreenipäänsärkyyn) • rifampisiini (käytetään tuberkuloosin hoitoon) • Invirasen ja muiden lääkevalmisteiden yhteisvaikutus saattaa aiheuttaa haitallisia sivuvaikutuksia.
Kun Invirasea otetaan samanaikaisesti muiden lääkevalmisteiden kanssa, on noudatettava varovaisuutta.
Katso yksityiskohtaiset tiedot pakkausselosteesta.
Muiden HIV- lääkkeiden tapaan myös Invirasea ottavilla potilailla on riski saada lipodystrofia (rasva - aineenvaihduntahäiriö), osteonekroosi (luukudoksen kuoleminen) tai immuunireaktivaatio- oireyhtymä (immuunijärjestelmän paranemisesta johtuvia infektio- oireita).
Potilailla, joilla on maksaongelmia (mukaan lukien hepatiitti B - tai C - infektio), voi olla kohonnut maksan vaurioitumisriski Invirasea käytettäessä.
Miksi Invirase on hyväksytty?
Lääkevalmistekomitea (CHMP) katsoi, että Invirasen edut ovat sen riskejä suuremmat HIV- 1 - tartunnan saaneiden aikuisten hoidossa käytettynä yhdessä muiden antiretroviraalisten lääkevalmisteiden kanssa.
Komitea suositteli, että Inviraselle annetaan myyntilupa.
Invirasen myyntilupa myönnettiin alun perin poikkeuksellisissa olosuhteissa, koska lääkevalmisteesta ei tuolloin ollut saatavilla täydellistä tietoa tieteellisten syiden takia.
Koska valmistaja sittemmin toimitti pyydetyt lisätiedot, poikkeuksellisten olosuhteiden katsottiin päättyneen 8. huhtikuuta 1999.
Muita tietoja Invirasesta Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan Invirasea varten 4. lokakuuta 1996.
Myyntilupa uusittiin 4. lokakuuta 2001 ja 4. lokakuuta 2006.
Invirasea koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 11- 2008.
2/ 2
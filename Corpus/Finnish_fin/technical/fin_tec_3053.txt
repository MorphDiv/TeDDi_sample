# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 863
EUROOPAN JULKINEN ARVIOINTILAUSUNTO (EPAR)
VIMPAT Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Vimpat on?
Vimpat on lääke, jonka vaikuttava aine on lakosamidi.
Sitä on saatavana soikeina tabletteina (pinkki:
50 mg; keltainen:
100 mg; lohenpunainen:
150 mg; sininen:
200 mg), siirappina (15 mg/ ml) ja infuusioliuoksena (suonensisäinen tiputus, 10 mg/ ml).
Mihin Vimpatia käytetään?
Vimpatia käytetään osittaisten kohtausten (tietyltä aivojen alueelta alkavat epileptiset kohtaukset) hoitoon muun epilepsialääkityksen lisänä 16- vuotiailla ja sitä vanhemmilla epilepsiapotilailla.
Sitä voidaan käyttää osittaisista kohtauksista kärsivillä potilailla, joilla joko ilmenee tai ei ilmene sekundaarista yleistymistä (jolloin kohtaus leviää kaikkialle aivoihin).
Lääkettä saa vain lääkemääräyksellä.
Miten Vimpatia käytetään?
Vimpatia otetaan kaksi kertaa päivässä aterian yhteydessä tai muulloin.
Suositeltu aloitusannos on 50 mg kaksi kertaa päivässä.
Ensimmäisen viikon jälkeen annostusta tulee nostaa 100 mg: aan kahdesti päivässä otettuna.
Sen jälkeen annostusta voidaan edelleen nostaa viikoittain 50 mg kahdesti päivässä otettuna potilaan hoitovasteen mukaan.
Suurin mahdollinen annos on 200 mg kahdesti päivässä.
Hoidon aloittamisvaiheen helpottamiseksi saatavana on kaikkia neljän lääkevahvuuden tabletteja sisältävä erikoispakkaus.
Munuaisongelmista kärsivät potilaat voivat käyttää pienempiä annoksia.
Jos potilas ei tilapäisesti voi ottaa tabletteja tai siirappia, Vimpatia voidaan antaa samansuuruisin annoksin 15 minuutista tuntiin kestävänä infuusiona.
Lääkettä tulee käyttää näin kuitenkin vain muutamia päiviä.
Miten Vimpat vaikuttaa?
Vimpatin vaikuttava aine, lakosamidi, on epilepsialääke.
Epilepsian aiheuttaa liiallinen aivosähkötoiminta.
Lakosamidin tarkkaa vaikutustapaa ei tunneta, mutta se näyttää vähentävän natriumkanavien (hermosolujen pinnalla olevia huokosia) toimintaa.
Natriumkanavat mahdollistavat sähköimpulssien välittymisen hermosolujen välillä.
Lakosamidin oletetaan osallistuvan myös vaurioituneiden hermosolujen kehitykseen.
Yhdessä nämä seikat saattavat estää epänormaalin sähköisen toiminnan leviämistä aivoissa, mikä vähentää epileptisen kohtauksen syntymisen mahdollisuutta.
Miten Vimpatia on tutkittu?
Vimpatin vaikutuksia testattiin ensin kokeellisilla malleilla ennen ihmisillä tutkimista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Suun kautta otetun Vimpatin vaikuttavuutta on verrattu lumelääkkeeseen kolmessa päätutkimuksessa, joihin osallistui yhteensä 1 308 potilasta.
Potilaat lisäsivät Vimpatia 200 mg: n, 400 mg: n tai 600 mg: n päiväannoksin tai lumelääkettä muuhun käyttämäänsä lääkitykseen, johon sisältyi korkeintaan kolme muuta epilepsialääkettä.
Vaikuttavuuden tärkein mittari oli niiden potilaiden määrä, joilla kohtausten määrä oli vähintään puolittunut 12 viikon jälkeen lääkeannoksen pysyessä samana.
Kahdessa lisätutkimuksessa tarkasteltiin Vimpat- liuoksena annetun infuusion sopivaa kestoa.
Sen turvallisuutta verrattiin lumelääkeinfuusioihin yhteensä 199 potilaalla.
Mitä hyötyä Vimpatista on havaittu tutkimuksissa?
200 mg: n tai 400 mg: n päiväannoksina Vimpat tehosi lumelääkettä paremmin kohtausten määrän vähentämisessä.
Kun kolmen päätutkimuksen tuloksia tarkastellaan yhdessä, 34 prosentilla potilaista, jotka lisäsivät Vimpatia 200 mg/ päivä ja 40 prosentilla potilaista, jotka lisäsivät Vimpatia 400 mg/ päivä muuhun lääkehoitoonsa, kohtaukset vähenivät vähintään 50 prosenttia.
Vastaava luku lumelääkettä saaneilla potilailla oli 23 prosenttia.
600 mg: n annos oli yhtä tehokas kuin 400 mg: n annos mutta siitä aiheutui enemmän haittavaikutuksia.
Mitä riskejä Vimpatiin liittyy?
Vimpatin yleisimmät sivuvaikutukset (useammalla kuin yhdellä potilaalla kymmenestä) ovat huimaus, päänsärky, diplopia (kahtena näkeminen) ja pahoinvointi.
Pakkausselosteessa on luettelo kaikista Vimpatin ilmoitetuista sivuvaikutuksista.
Vimpatia ei saa antaa potilaille, jotka saattavat olla yliherkkiä (allergisia) lakosamidille tai jollekin muulle valmisteen sisältämälle aineelle tai joilla on toisen tai kolmannen asteen eteis- kammiokatkos (eräs sydämen rytmihäiriötyyppi).
Vimpat- tabletteja ei saa antaa potilaille, jotka ovat allergisia maapähkinälle tai soijalle.
Miksi Vimpat on hyväksytty?
Lääkevalmistekomitea (CHMP) katsoi, että Vimpatin edut ovat sen riskejä suuremmat, kun sitä käytetään yhdistelmähoitona osittaisista kohtauksista kärsivillä 16- vuotiailla ja sitä vanhemmilla epilepsiapotilailla, joilla joko ilmenee tai ei ilmene sekundaarista yleistymistä.
Komitea suositteli myyntiluvan antamista Vimpatia varten.
Muita tietoja Vimpatista:
Euroopan komissio myönsi UCB Pharma S.
A - yhtiölle koko Euroopan unionin alueella voimassa olevan myyntiluvan Vimpatia varten 29. 8. 2008.
Vimpatia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 07- 2008.
2/ 2
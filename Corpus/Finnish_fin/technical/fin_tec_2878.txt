# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 551
EUROOPAN JULKINEN ARVIOINTIKERTOMUS (EPAR)
PRIALT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Prialt on?
Prialt on infuusioneste, joka sisältää vaikuttavana aineena tsikonotidia 100 tai 25 mikrogrammaa millilitrassa.
Mihin Prialtia käytetään?
Prialtia käytetään vaikean kroonisen (pitkäaikaisen) kivun hoitoon potilailla, jotka tarvitsevat intratekaalisena injektiona (pistos selkäydintä ja aivoja ympäröivään tilaan) annettavaa kipulääkettä.
Koska potilaita, joilla on intraspinaalista kivunlievitystä (suoraan selkäytimeen injisoitavia kipulääkkeitä) vaativaa kroonista kipua, on vähän, tämän sairauden katsotaan olevan harvinainen ja Prialt määriteltiin harvinaislääkkeeksi (harvinaisissa sairauksissa käytettävä lääkevalmiste) 9. heinäkuuta 2001.
Lääkevalmistetta saa vain lääkemääräyksellä.
Miten Prialtia käytetään?
Prialt- hoitoa saa antaa vain lääkäri, joka on perehtynyt lääkevalmisteiden intratekaaliseen antamiseen.
Prialt tulee antaa hyvin hitaana jatkuvana infuusiona intratekaalisen katetrin (selkäydinkanavaan asetettu putki) kautta käyttäen infuusiopumppua, jolla voidaan antaa tarkka määrä lääkevalmistetta.
Prialt täytyy ehkä laimentaa ennen käyttöä, erityisesti hoidon alussa tarvittavissa pienissä annoksissa.
Prialtin aloitusannos on 2, 4 mikrogrammaa vuorokaudessa.
Annosta voidaan lisätä 1– 2 päivän välein tai harvemmin, kunnes saavutetaan paras tasapaino kivunlievityksen ja mahdollisten sivuvaikutusten välillä.
Useimmat potilaat tarvitsevat alle 9, 6 mikrogrammaa vuorokaudessa.
Enimmäisannos on 21, 6 mikrogrammaa vuorokaudessa.
Prialtia ei suositella lapsille.
Miten Prialt vaikuttaa?
Prialtin vaikuttava aine tsikonotidi on kopio luonnollisesti esiintyvästä omega- konopeptidistä.
Se uutetaan erään merietanan myrkystä.
Tsikonotidi vaikuttaa kiinnittymällä kipusignaaleja välittävien hermosolujen pinnalla oleviin erityisiin kanaviin (kalsiumkanaviin).
Estämällä kalsiumin virtauksen hermosoluihin tsikonotidi estää kipusignaalien välittymisen selkärangassa.
Tämä lievittää kipua.
Miten Prialtia on tutkittu?
Prialtin vaikutuksia testattiin koemalleissa ennen kuin kokeita tehtiin ihmisillä.
Prialtia on tutkittu kolmessa päätutkimuksessa 589 potilaalla, joilla oli vaikeaa kroonista kipua.
Prialtin tehoa verrattiin lumelääkkeen tehoon.
Tutkimuksista kaksi oli lyhytaikaisia (5 ja 6 päivää).
Näistä toisessa tutkittiin pahanlaatuiseen sairauteen (syöpään) liittyvää kipua ja toisessa ei - 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged pahanlaatuiseen sairauteen liittyvää kipua.
Kolmannessa tutkimuksessa lääkevalmistetta tutkittiin kolmen viikon ajan aikuisilla potilailla, joilla oli vaikeaa kroonista kipua.
Kaikissa tutkimuksissa tehon pääasiallinen mittari oli kivun muutos VASPI- asteikolla (Visual Analog Scale of Pain Intensity) mitattuna.
Tämä on asteikko, jossa potilas arvioi kipunsa asteikolla 0 mm (ei kipua) – 100 mm (maksimikipu).
Mitä hyötyä Prialtista on havaittu tutkimuksissa?
Prialt oli lumelääkettä tehokkaampi kahdessa ensimmäisessä tutkimuksessa.
Ennen hoitoa potilaiden VASPI- tulokset olivat 74– 80 mm.
Hoidon jälkeen Prialtia saaneiden potilaiden arvot olivat 35 mm (pahanlaatuisen sairauden kipu) ja 54 mm (ei- pahanlaatuisen sairauden kipu).
Lumelääkettä saaneilla potilailla arvot olivat 61 ja 72 mm.
Kolmannessa tutkimuksessa havaitun suuntauksen mukaan Prialt oli lumelääkettä tehokkaampi.
Prialtia saaneiden potilaiden VASPI- tulos oli ennen hoitoa 81 mm ja hoidon jälkeen 68 mm.
Lumelääkettä saaneiden potilaiden VASPI- tulos oli hoidon jälkeen 74 mm.
Mitä riskejä Prialtiin liittyy?
Yleisimmät sivuvaikutukset (useammalla kuin yhdellä potilaalla kymmenestä) ovat sekavuus, huimaus, silmävärve (hallitsematon silmän liike), muistihäiriöt (unohtelu), päänsärky, uneliaisuus, näön hämärtyminen, pahoinvointi, oksentelu, epänormaali kävely ja astenia (voimattomuus).
Pakkausselosteessa on luettelo kaikista Prialtin ilmoitetuista sivuvaikutuksista.
Prialtia ei tule antaa potilaille, jotka ovat yliherkkiä (allergisia) tsikonotidille tai Prialtin muille valmistusaineille.
Prialtia ei saa antaa potilaille samanaikaisesti intratekaalisen kemoterapian (selkäydinkanavaan injisoitavien syöpälääkkeiden) kanssa.
Miksi Prialt on hyväksytty?
Lääkevalmistekomitea (CHMP) tuli siihen tulokseen, että Prialt tarjoaa vaihtoehdon muille intratekaalisille kipulääkkeille, kuten opiaateille.
Komitea katsoi, että Prialtin antama hyöty on sen riskejä suurempi vaikean kroonisen kivun hoidossa potilailla, jotka tarvitsevat intratekaalista analgesiaa.
Komitea suosittelee, että Prialtille annetaan myyntilupa.
Prialt on saanut myyntiluvan poikkeusolosuhteissa.
Tämä tarkoittaa, että sairauden harvinaisuuden vuoksi Prialtista ei ole saatu täydellisiä tietoja.
Euroopan lääkevirasto (EMEA) tarkistaa vuosittain uudet tiedot, joita voi tulla saataville, ja tätä yhteenvetoa päivitetään tarvittaessa.
Mitä tietoja Prialtista odotetaan vielä saatavan?
Prialtia valmistava yritys tekee tutkimusta, jossa tutkitaan lääkevalmisteen pitkäaikaista käyttöä ja erityisesti toleranssin kehittymisen mahdollisuutta hoidolle (aiemmin tehonnut annos menettää tehoaan ajan myötä).
Muita tietoja Prialtista Euroopan komissio myönsi koko Euroopan unionin alueella voimassa olevan myyntiluvan Prialtia varten 21. helmikuuta 2005.
Myyntiluvan haltija on Eisai Limited.
Prialtin harvinaislääkkeeksi nimeämistä koskeva asiakirja on saatavilla tässä.
Prialtia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 01- 2007.
©EMEA 2007
2/ 2
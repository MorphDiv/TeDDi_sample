# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 072
EUROOPAN JULKINEN ARVIOINTIKERTOMUS (EPAR)
SEVOFLO
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä SevoFlo on?
SevoFlo on sataprosenttista sevofluraania, kemikaalia, joka on nestemäinen huoneenlämmössä mutta joka muuttuu kuumennettaessa kaasuksi (höyrystyy).
Tätä kaasua käytetään yleisanestesiaan koirilla.
Mihin SevoFloa käytetään?
SevoFloa käytetään anestesian induktioon ja ylläpitoon koirilla.
SevoFlo annetaan erityisillä anestesiavälineillä yleensä huolellisesti valvottuna happea sisältävänä kaasuseoksena.
Kaasuseoksen hengittäminen saa koiralla aikaan tajuttomuuden tilan.
Miten SevoFlo vaikuttaa?
Kun koiran annetaan hengittää hapen ja sevofluraanin seosta, sevofluraani pääsee keuhkoihin, joista se leviää verenkiertoon, päätyy aivoihin ja saa aikaan tajuttomuuden tilan.
Anesteetin anto lopetetaan leikkauksen lopulla.
Kun anesteetin määrä aivoissa putoaa tietyn tason alapuolelle, koira herää.
Miten SevoFlon tehoa on tutkittu?
Lääkevalmisteen osalta on toimitettu tietoja sen farmaseuttisesta laadusta, koirien sietokyvystä sille ja sen turvallisuudesta ihmisille (tuotteen kanssa kosketuksessa oleville henkilöille) ja ympäristölle.
Koirilla tehtiin tutkimuksia, joissa SevoFlon tehoa verrattiin muiden anesteettisten aineiden, kuten isofluraanin (toinen anesteettinen kaasu), tiopentaalin, propofolin sekä ketamiinin ja diatsepaamin tehoon.
SevoFlon tehoa on myös tutkittu sekä anestesian aloittamisessa että sen ylläpidossa.
Mitä hyötyä SevoFlosta on havaittu tutkimuksissa?
SevoFlo oli tutkimuksissa yhtä tehokas kuin muut anesteettiset aineet.
SevoFlon osoitettiin aiheuttavan koirilla melko nopean ja tasaisen anestesian, josta koirat heräävät hyvin.
Tutkimukset osoittivat, että sevofluraania voidaan käyttää turvallisesti useiden muiden lääkevalmisteiden kanssa, joita koirille annetaan yleisesti ennen leikkausta tai leikkauksen aikana.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä riskejä SevoFloon liittyy?
Useimmin raportoituja sivuvaikutuksia, joita liittyy SevoFlon antoon koirille, ovat alentunut verenpaine, epänormaalin nopea hengitys, lihasjännitys, kiihtyneisyys, tilapäinen hengityspysähdys, lihasten nykiminen ja oksentelu.
Annoksia voi olla tarpeen mukauttaa vanhoille tai heikkokuntoisille koirille.
SevoFloa ei saa antaa tiineille tai imettäville nartuille eikä alle 12 viikon ikäisille koirille, koska niiden osalta on vain rajallisesti kliinistä kokemusta.
SevoFloa ei saa antaa koirille, joiden tiedetään tai epäillään olevan yliherkkiä tällaisille anesteeteille.
Pakkausselosteessa on luettelo kaikista SevoFlon ilmoitetuista sivuvaikutuksista.
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
Tämä eläinlääkevalmiste on kehitetty erityisesti koirille, eikä sitä ole tarkoitettu käytettäväksi ihmisillä.
Sevofluraani on yleisanesteetti, joten ihmisen altistuminen sevofluraanihöyrylle saattaa aiheuttaa väristyksiä, pahoinvointia, päänsärkyä, verenpaineen alenemista, sydämen harvalyöntisyyttä ja jopa hengitysdepression.
Kaikki roiskeet on siis siivottava välittömästi, höyryä ei saa hengittää sisään, ja kaikkea aineen joutumista kosketuksiin suun kansa on vältettävä.
Raskaana olevat ja imettävät naiset eivät saa olla missään yhteydessä valmisteeseen, ja heidän on vältettävä leikkaussaleja ja eläinten toipumistiloja, joissa valmistetta käytetään tai on hiljattain käytetty.
Pakkausselosteessa on lisätietoja ja ohjeita, jos ainetta joutuu vahingossa kosketuksiin ihon tai silmien kanssa.
Miksi SevoFlo on hyväksytty?
Eläinlääkevalmistekomitea (CVMP) katsoi, että SevoFlon hyödyt ovat sen riskejä suuremmat, kun valmistetta käytetään anestesian induktioon tai ylläpitoon koirilla, ja se suositteli myyntiluvan myöntämistä SevoFloa varten.
Hyötyriskisuhde esitetään tämän EPAR- arviointikertomuksen moduulissa 6.
Muita tietoja SevoFlosta:
Euroopan komissio myönsi Abbott Laboratories Ltd: lle koko Euroopan unionin alueella voimassa olevan myyntiluvan SevoFlolle 11. joulukuuta 2002.
Myyntipäällysmerkinnässä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 03- 2007.
©EMEA 2007
Page 2/ 2
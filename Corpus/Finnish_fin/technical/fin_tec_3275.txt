# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 703
EUROOPAN JULKINEN ARVIOINTILAUSUNTO (EPAR)
GARDASIL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Gardasil on?
Gardasil on rokote.
Se on injektioneste (suspensio), joka sisältää puhdistettuja L1- proteiineja neljästä ihmisen papilloomavirustyypistä (tyypeistä 6, 11, 16 ja 18).
Mihin Gardasilia käytetään?
Gardasil on tarkoitettu ehkäisemään prekanseroosisia leesioita (syövän esivaiheeseen kuuluva epänormaali solujen kasvua) sukupuolielimissä (kohdunkaulassa, ulkosynnyttimissä tai emättimessä), kohdunkaulansyöpää ja genitaalialueen visvasyyliä, jotka johtuvat ihmisen papilloomaviruksen (HPV) tyyppien 6, 11, 16 ja 18 aiheuttamasta infektiosta.
Gardasilin tehokkuutta on tutkittu aikuisilla 16– 26 - vuotiailla naisilla.
Gardasilin immunogeenisuutta (sen kykyä saada immuunijärjestelmä vastaamaan viruksiin) on tutkittu 9– 15- vuotiailla lapsilla ja nuorilla.
Suojaavaa tehokkuutta ei ole tutkittu miehillä.
Gardasilia on käytettävä virallisten suositusten mukaisesti.
Lääkevalmistetta saa vain lääkärin määräyksestä.
Miten Gardasilia käytetään?
Gardasilia annetaan 9- vuotiaille tai sitä vanhemmille henkilöille kolmena annoksena niin, että ensimmäisen ja toisen annoksen antoväli on kaksi kuukautta ja toisen ja kolmannen annoksen antoväli on neljä kuukautta.
Jos rokotusaikataulua on muutettava, on ensimmäisen ja toisen annoksen välillä oltava vähintään kuukausi ja toisen ja kolmannen annoksen välillä vähintään kolme kuukautta.
Kaikki kolme annosta on annettava yhden vuoden sisällä.
On suositeltavaa, että ensimmäisen annoksen Gardasilia saavat henkilöt ottavat sitä kaikki kolme annosta.
Rokote annetaan lihakseen, mielellään olkavarteen tai reiteen.
Miten Gardasil vaikuttaa?
Papilloomavirukset ovat viruksia, jotka aiheuttavat visvasyyliä ja epänormaalia kudoskasvua.
Papilloomaviruksia on yli sataa eri tyyppiä.
Osa virustyypeistä liittyy sukupuolielinten syöpiin.
HPV - tyypit 16 ja 18 aiheuttavat noin 70% kohdunkaulan syövistä, ja HPV- tyypit 6 ja 11 aiheuttavat noin 90% genitaalialueen visvasyylistä.
Kaikilla papilloomaviruksilla on proteiineista (L1- proteiineista) koostuva kuori (kapsidi).
Gardasil sisältää ihmisen neljän papilloomavirustyypin puhdistettuja L1- proteiineja: tyypit 6, 11, 16 ja 18.
Gardasilin sisältämät proteiinit tuotetaan niin sanotulla yhdistelmä- DNA- tekniikalla.
Niitä tuottaa hiiva, joka siihen lisätyn geenin (DNA) avulla pystyy tuottamaan L1- proteiineja.
Proteiinit kootaan
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged viruksen kaltaisiksi partikkeleiksi (HPV- viruksen kaltaisiksi rakenteiksi, jotka keho tunnistaa helposti).
Rokote sisältää myös adjuvanttia (alumiinia sisältävä yhdiste), joka tehostaa vastetta.
Kun potilaalle annetaan rokote, immuunijärjestelmä (tauteja torjuva järjestelmä) kehittää vasta- aineita näitä proteiineja vastaan.
Vasta- aineet auttavat estämään virusta siirtymästä soluihin elimistössä.
Rokotuksen jälkeen immuunijärjestelmä pystyy tuottamaan vasta- aineita nopeasti altistuessaan oikeille viruksille.
Tämä suojaa näiden virusten aiheuttamilta taudeilta.
Miten Gardasilia on tutkittu?
Gardasilin vaikutuksia testattiin koemalleissa ennen kuin kokeita tehtiin ihmisillä.
Neljään ihmisillä tehtyyn päätutkimukseen osallistui lähes 21 000 16– 26- vuotiasta naista.
Gardasilia verrattiin lumerokotteeseen.
Tutkimuksissa tarkasteltiin, kuinka monelle naiselle kehittyi HPV- infektiosta johtuvia genitaalialueen leesioita tai visvasyyliä.
Tutkimuksiin osallistuneet naiset olivat seurannassa noin 3 vuotta saatuaan kolmannen rokoteannoksen.
Mitä hyötyä Gardasilista on havaittu tutkimuksissa?
Gardasil tehosi HPV- tyyppeihin 6, 11, 16 ja 18 liittyviä kohdunkaulan, ulkosynnytinten ja emättimen prekanseroosisia leesioita, kohdunkaulansyöpää ja visvasyyliä vastaan.
Tarkasteltaessa kaikkien neljän tutkimuksen tuloksia yhdessä havaittiin, että niiden naisten joukosta, jotka saivat koko rokotusohjelman ja joilla ei ollut koskaan aiemmin ollut HPV- tyyppien 6, 11, 16 ja 18 aiheuttamia tulehduksia, yhdelle Gardasil- rokotteen saaneesta yli 8 000 naisesta tuli prekanseroosinen kohdunkaulan leesio, joka on saattanut johtua HPV- tyypistä 16 tai 18.
Sen sijaan 85 naiselle yli 8 000: sta lumelääkettä saaneesta naisesta kehittyi näistä kahdesta HPV- tyypistä johtuva leesio.
Vastaavanlaisia tuloksia Gardasilista havaittiin myös, kun analyyseihin otettiin mukaan kahden muun HPV- tyypin aiheuttamat kohdunkaulan leesiot (tyypit 6 ja 11).
HPV- tyypeistä 6, 11, 16 tai 18 johtuvien ulkosynnytinten leesioiden (mukaan lukien visvasyylät ja prekanseroosiset ulkosynnytinten ja emättimen leesiot) osalta tarkasteltiin kolmen tutkimuksen tuloksia yhdessä.
Kahdelle naiselle lähes 8 000: sta Gardasil- ryhmään kuuluvasta naisesta kehittyi genitaalialueen visvasyyliä, mutta ulkosynnytinten tai emättimen prekanseroosisen leesion tapauksia ei todettu.
Lumerokoteryhmän noin 8 000 naisesta sen sijaan yhteensä 189: lle tuli ulkosynnytinten leesioita.
Mitä riskejä Gardasiliin liittyy?
Tutkimuksissa Gardasilin yleisimpiä sivuvaikutuksia (useammalla kuin yhdellä potilaalla kymmenestä) olivat pyreksia (kuume) ja paikalliset reaktiot pistoskohdassa (punoitus, kipu, turvotus).
Pakkausselosteessa on luettelo kaikista Gardasilin ilmoitetuista sivuvaikutuksista.
Gardasilia ei saa antaa potilaille, jotka ovat yliherkkiä (allergisia) vaikuttavalle aineelle tai muille Gardasilin ainesosille.
Gardasilista allergisia oireita saaneille henkilöille ei tule enää jatkossa antaa Gardasil- rokotetta.
Rokottamista on lykättävä, jos potilaalla on sairaus, jossa on korkea kuume.
Miksi Gardasil on hyväksytty?
Lääkevalmistekomitea (CHMP) katsoi, että Gardasilin hyöty on sen riskejä suurempi, kun sitä käytetään rokotteena ehkäisemään prekanseroosisia ulkosynnytinten (kohdunkaulan, ulkosynnytinten ja emättimen) leesioita, kohdunkaulan syöpää ja ulkosynnytinten visvasyyliä (condyloma acuminata), joiden syy on yhteydessä HPV- tyyppeihin 6, 11, 16 ja 18.
Komitea suositteli myyntiluvan myöntämistä Gardasilille.
Muita tietoja Gardasilista:
Euroopan komissio myönsi Sanofi Pasteur MSD SNC: lle koko Euroopan unionin alueella voimassa olevan myyntiluvan Gardasilia varten 20. syyskuuta 2006.
Gardasilia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 07- 2008.
2/ 2
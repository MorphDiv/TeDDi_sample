# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 977
EUROOPAN JULKINEN ARVIOINTILAUSUNTO (EPAR)
FABLYN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Fablyn on?
Fablyn on lääke, joka sisältää vaikuttavana aineena lasofoksifeenia.
Sitä on saatavana kolmionmuotoisina persikanvärisinä tabletteina (500 mikrogrammaa).
Mihin Fablynia käytetään?
Fablynia käytetään osteoporoosin (luita haurastuttava sairaus) hoitoon vaihdevuodet ylittäneillä naisilla.
Sitä annetaan naisille, joilla on luunmurtumien riski.
Fablynin on osoitettu vähentävän murtumia selkärangassa ja muualla kehossa, mutta ei lonkassa.
Harkitessaan, olisiko syytä määrätä Fablynia vai muuta hoitoa, lääkärien olisi otettava huomioon, onko potilaalla vaihdevuosioireita, sekä hoidon mahdolliset vaikutukset kohtuun, rintaan, sydämeen ja verisuoniin.
Lääkevalmistetta saa ainoastaan lääkärin määräyksestä.
Miten Fablynia käytetään?
Fablynin suositusannos on yksi tabletti kerran vuorokaudessa.
Se voidaan ottaa mihin tahansa aikaan vuorokaudesta joko ruuan tai juoman kanssa tai ilman niitä.
Potilaat saattavat tarvita myös kalsium - ja D- vitamiinilisiä, jos he eivät saa niitä riittävästi ruokavaliostaan.
Fablyn on tarkoitettu pitkäaikaiseen käyttöön.
Vaikeista maksa - tai munuaisongelmista kärsivien naisten olisi käytettävä Fablynia varoen.
Miten Fablyn vaikuttaa?
Osteoporoosi aiheutuu siitä, ettei luontaisesti hajoavan luun tilalle kasva riittävästi uutta luuta.
Luut muuttuvat vähitellen ohuiksi ja hauraiksi, ja ne murtuvat entistä helpommin.
Osteoporoosi on yleisempi naisilla vaihdevuosien jälkeen, kun estrogeenihormonin taso laskee.
Estrogeeni hidastaa luiden hajoamista ja vähentää niiden murtumista.
Fablynin vaikuttava aine lasofoksifeeni on selektiivinen estrogeenireseptorin modulaattori (SERM).
Lasofoksifeeni toimii estrogeenireseptorin agonistina (stimuloi reseptoria) joissakin kehon kudoksissa.
Lasofoksifeenilla on sama vaikutus luuhun kuin estrogeenilla.
Miten Fablynia on tutkittu?
Fablynin vaikutuksia testattiin ensin kokeellisissa malleissa ennen ihmisillä tutkimista.
Kahta Fablyn- annosta (250 ja 500 mikrogrammaa kerran vuorokaudessa) verrattiin lumelääkkeeseen yhdessä päätutkimuksessa, johon osallistui lähes 9 000 vaihdevuodet ylittänyttä naista, joilla oli
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged. osteoporoosi.
Heidän ikänsä oli 60 – 80 vuotta.
Tehon pääasiallisena mittana oli niiden naisten lukumäärä, joilla oli röntgenkuvauksessa havaittu uusi murtuma selkärangassa.
Tutkimuksessa tarkasteltiin myös jo olemassa olevien murtumien pahenemista, uusia murtumia muissa kehon osissa ja luuntiheyttä koko kehossa.
Mitä hyötyä Fablynista on havaittu tutkimuksissa?
Fablyn oli tehokkaampi kuin lumelääke uusien murtumien määrän vähentämisessä.
Viiden vuoden kuluessa 6 prosentille naisista, jotka ottivat Fablynia 500 mikrogramman annostuksella, tuli uusi selkärangan murtuma (155 naista 2 748: sta), kun taas lumelääkettä ottaneiden ryhmässä vastaava osuus oli 9% (255 naista 2 744: stä).
250 mikrogramman annostusta koskevat tulokset viittasivat siihen, että 500 mikrogramman annostus oli tehokkaampi.
Suurempaa annosta ottaneista naisista harvemmat saivat murtuman muualle kuin selkärankaan, ja heidän luuntiheytensä kasvoi enemmän.
Fablyn ei vähentänyt lonkkamurtumia merkittävästi.
Mitä riskejä Fablyniin liittyy?
Lihaskouristukset ovat Fablynin yleisin sivuvaikutus (useammalla kuin yhdellä potilaalla kymmenestä).
Pakkausselosteessa on täydellinen luettelo kaikista Fablynin yhteydessä ilmoitetuista sivuvaikutuksista.
Henkilöiden, jotka voivat olla yliherkkiä (allergisia) lasofoksifeenille tai jollekin muulle valmisteen aineosalle, ei pidä käyttää Fablynia.
Sitä ei pidä määrätä potilaille, joilla on ollut verisuonitukoksiin liittyviä ongelmia, kuten syvä laskimotromboosi (DVT), keuhkoembolia (verihyytymä keuhkoissa) tai verkkokalvon keskilaskimon tromboosi (verihyytymä silmän takaosassa).
Myöskään naisten, joilla on kohtuverenvuotoa, jonka syytä ei tiedetä, ei pidä käyttää tätä valmistetta.
Fablyn on tarkoitettu vain naisille, jotka ovat ylittäneet vaihdevuodet, joten sitä ei pidä määrätä naisille, jotka voivat tulla raskaaksi, jotka ovat raskaana tai jotka imettävät.
Miksi Fablyn on hyväksytty?
Lääkevalmistekomitea (CHMP) katsoi, että Fablynin tarjoama hyöty on sen riskejä suurempi osteoporoosin hoidossa vaihdevuodet ylittäneillä naisilla, joilla on kasvanut luunmurtumien riski.
Komitea suositteli, että Fablynille myönnetään myyntilupa.
Miten voidaan varmistaa Fablynin turvallinen käyttö?
Fablynia valmistava yhtiö varmistaa, että kaikissa jäsenvaltioissa on tarjolla koulutusohjelma kaikille niille terveydenhoidon ammattilaisille, jotka määräävät Fablynia tai lantion ultraäänikuvauksia kyseistä lääkettä saaville naisille.
Ohjelma sisältää tietoa laskimotukosten riskistä, mahdollisista kohdun muutoksista lääkettä otettaessa ja tarpeesta tutkia mahdollinen kohtuverenvuoto, jonka syy ei ole tiedossa.
Muita tietoja Fablynista Euroopan komissio myönsi Pfizer Limited - yhtiölle koko Euroopan alueella voimassa olevan myyntiluvan Fablynia varten 24. 2. 2009.
Fablynia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 01- 2009.
2/ 2
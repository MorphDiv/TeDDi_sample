# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 534
EUROOPAN JULKINEN ARVIOINTILAUSUNTO (EPAR)
TELZIR
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Telzir on?
Telzir on lääkevalmiste, jonka vaikuttava aine on fosamprenaviiri.
Sitä on saatavana vaaleanpunaisina kapselinmallisina tabletteina (700 mg) ja oraalisuspensiona (50 mg/ ml).
Mihin Telziriä käytetään?
Telzir on viruslääke.
Sitä käytetään yhdessä ritonaviirin (toinen viruslääke) ja muiden viruslääkkeiden kanssa aikuisten ja vähintään kuuden vuoden ikäisten lasten tyypin 1 immuunikatovirusinfektion (HIV- 1) hoitoon; tämä virus aiheuttaa hankinnaisen immuunikato- oireyhtymän (AIDS).
Niiden potilaiden kohdalla, jotka ovat jo saaneet Telzirin kanssa samaan luokkaan kuuluvia lääkkeitä (eli proteaasinestäjiä), lääkärin on, ennen kuin hän määrää Telziriä, tarkasteltava potilaan aiemmin saamia viruslääkkeitä ja arvioitava, kuinka todennäköisesti lääke tehoaa virukseen.
Lääkevalmistetta saa ainoastaan lääkärin määräyksestä.
Miten Telziriä käytetään?
Telzir- hoito aloitetaan HIV- infektion hoitoon perehtyneen lääkärin valvonnassa.
Telzirin suositusannos aikuisille ja yli 39- kiloisille lapsille on 700 mg kahdesti vuorokaudessa.
Suositusannos lapsille, jotka painavat 25 - 39 kg, määräytyy lapsen painon mukaan.
Alle 25 kg painaville lapsille ei ole suositusannosta.
Telzir- tabletit voidaan ottaa ruoan kanssa tai ilman ruokaa.
Aikuiset ottavat oraalisuspension ilman ruokaa tyhjään vatsaan, mutta lasten on otettava se yhdessä ruoan kanssa, jotta sen maku peittyisi ja hoidon noudattaminen helpottuisi.
Aikuisille Telzir- annos on annettava yhdessä 100 mg: n ritonaviiri - annoksen kanssa, kahdesti päivässä.
Lapsilla ritonaviirin annos määräytyy heidän painonsa mukaan.
Aikuisille, joilla on maksan toimintahäiriö, annetaan pienempää annosta ja heitä seurataan tarkasti lääkkeen turvallisuuden ja vasteen osalta.
Telziriä ei ole tutkittu alle 18 vuoden ikäisillä, joilla on maksan toimintahäiriö.
Lisää tietoja on pakkausselosteessa.
Miten Telzir vaikuttaa?
Telzirin vaikuttava aine, fosamprenaviiri, on proteaasinestäjän amprenavvinin lääkeaineen esimuoto, mikä tarkoittaa, että se muuttuu kehossa amprenaviiriksi.
Amprenaviiri hyväksyttiin Euroopan unionissa vuoden 2000 lokakuussa Agenerase- nimisenä.
Amprenaviiri estää HI- viruksen monistumiseen osallistuvan entsyymin, proteaasin toimintaa.
Kun tämän entsyymin toiminta estetään, virus ei lisäänny normaalisti ja infektion leviäminen hidastuu.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged Ritonaviiri on toinen proteaasi- inhibiittori, jota käytetään vaikutuksen tehostamiseen.
Se hidastaa amprenaviirin hajoamista ja kasvattaa amprenaviirin tasoa veressä.
Näin saadaan aikaan sama vaikutus pienemmällä Telzir- annoksella.
Yhdessä muiden viruslääkkeiden kanssa otettuna Telzir vähentää HI - virusten määrää veressä ja säilyttää sen alhaisella tasolla.
Telzir ei paranna HIV- infektiota tai AIDSia, mutta se saattaa hidastaa immuunijärjestelmän vaurioitumista ja AIDSiin liittyvien infektioiden ja sairauksien kehittymistä.
Miten Telziriä on tutkittu?
Telziriä on tutkittu kolmessa päätutkimuksessa, joihin osallistui 1 862 HIV- infektion saanutta aikuista.
Ensimmäisessä tutkimuksessa ritonaviirilla tehostettuaTelziriä verrattiin nelfinaviiriin (toinen proteaasinestäjä) aikuispotilailla, jotka eivät olleet aiemmin saaneet hoitoa (aiempi HIV- hoito oli kestänyt enintään neljä viikkoa).
Kahdessa muussa tutkimuksessa ritonaviirilla tehostettua Telziriä verrattiin ritonaviirilla tehostettuun lopinaviiriin (toinen proteaasinestäjä).
Toisessa näistä tutkimuksista potilaat eivät olleet aiemmin saaneet hoitoa, ja toisessa tutkimuksessa potilaat olivat saaneet aiemmin HIV- hoitoa, myös proteaasinestäjiä.
Kaikissa kolmessa tutkimuksessa potilaat ottivat lisäksi kahta käänteiskopioijaentsyyminestäjää (toinen viruslääkkeen tyyppi).
Tehon pääasiallisena mittarina oli HI- virusten määrä veressä (viruskuorma) 48 hoitoviikon aikana.
Telzirin tehokkuutta yhdessä muiden viruslääkkeiden kanssa on myös arvioitu yhdessä päätutkimuksessa, jossa oli mukana 57 HIV- infektion saanutta 2 – 18 vuoden ikäistä lasta.
Mitä hyötyä Telziristä on havaittu tutkimuksissa?
Ritonaviirilla tehostettu Telzir oli yhtä tehokas kuin vertailulääke tutkimuksissa, joihin osallistuneet aikuispotilaat eivät olleet aiemmin saaneet hoitoa, mutta se oli vähemmän tehokas aikaisemmin hoitoa saaneilla aikuispotilailla.
48 viikon hoidon jälkeen aikuisilla, jotka eivät aiemmin olleet saaneet hoitoa ja jotka ottivat ritonaviirilla tehostettua Telziriä, viruskuorma oli alle 400 kopiota/ ml 69 prosentilla (221 potilasta 322: sta) potilaista.
Tulokset olivat samankaltaisia tutkimuksessa, jossa Telziriä verrattiin lopinaviiriin.
Tässä tutkimuksessa viruskuorma oli alle 400 kopiota/ ml noin kolmella neljänneksellä potilaista molemmissa ryhmissä.
Aikaisemmin hoitoa saaneiden potilaiden tutkimuksessa lopinaviiria saavilla potilailla viruskuorma laski voimakkaammin 48 ensimmäisen hoitoviikon aikana.
Telzirin hyöty oli samanlainen lapsilla.
Alle 6- vuotiaita lapsia oli kuitenkin liian vähän, jotta voitaisiin määrittää lääkkeen tehokkuus tässä ryhmässä.
Mitä riskejä Telziriin liittyy?
Telzirin yleisimpiä sivuvaikutuksia (joita esiintyy useammalla kuin yhdellä potilaalla kymmenestä) ovat ripuli ja triglyseridin (rasvalaji) kohonneet arvot veressä.
Sivuvaikutukset ovat samanlaisia lapsilla.
Pakkausselosteessa on luettelo kaikista Telzirin ilmoitetuista sivuvaikutuksista.
Telziriä ei saa antaa henkilöille, jotka saattavat olla yliherkkiä (allergisia) fosamprenaviirille, amprenaviirille, jollekin muulle Telzirin aineosalle tai ritonaviirille.
Telziriä ei saa antaa potilaille, jotka käyttävät seuraavia lääkevalmisteita: rifampisiini (tuberkuloosin hoitoon) mäkikuisma (yrttivalmiste masennuksen hoitoon), tai lääkevalmisteet, jotka hajoavat samalla tavalla kuin Telzir tai ritonaviiri ja jotka ovat haitallisia, kun niiden pitoisuus veressä on korkea.
Pakkausselosteessa on luettelo kaikista tällaisista lääkevalmisteista.
Telzir muuttuu kehossa amprenaviiriksi, joten sitä ei saa antaa samanaikaisesti muiden amprenaviiria sisältävien lääkevalmisteiden kanssa.
Telziriä on käytettävä varoen muiden lääkevalmisteiden kanssa.
Katso yksityiskohtaiset tiedot pakkausselosteesta.
Telziriä kuten muitakin HIV- lääkkeitä ottavilla potilailla saattaa esiintyä lipodystrofiaa (muutoksia kehon rasvakudoksen jakautumisessa), osteonekroosia (luukudoksen kuoleminen) tai immuunireaktivaatio- oireyhtymää (toipuvan immuunijärjestelmän aiheuttamia infektio- oireita).
Telzir saattaa lisätä maksaongelmista kärsivien potilaiden maksavaurioiden riskiä (mukaan lukien hepatiitti B - tai hepatiitti C - infektio).
Miksi Telzir on hyväksytty?
Lääkevalmistekomitea (CHMP) katsoi, että Telzir, joka sisältää amprenaviirin esiastetta, hyödyttää potilaita, koska he tarvitsevat pienemmän määrän Telzir- tabletteja kuin Agenerase- kapseleita saadakseen saman amprenaviiriannoksen.
Komitea katsoi, että muihin antiretroviruslääkkeisiin yhdistettynä Telzirin hyödyt ovat sen riskejä suuremmat HIV- 1 - infektion saaneiden aikuisten ja 2/ 3 vähintään kuuden vuoden ikäisten lasten hoidossa.
Komitea toi esiin, että aikuisilla, jotka ovat saaneet jonkun verran viruslääkkeitä HIV- infektion hoitoon, ritonaviirilla tehostetun Telzirin ei ole osoitettu olevan yhtä tehokas kuin ritonaviirilla tehostettu lopinaviiri.
Ritonaviirilla tehotetun Telzirin tehoa ei ole tutkittu riittävästi potilailla, jotka ovat saaneet aiemmin paljon hoitoa.
Vertailevia tutkimuksia ei ole tehty lapsilla.
Komitea suositteli myyntiluvan myöntämistä Telziriä varten.
Muita tietoja Telziristä Euroopan komissio myönsi Glaxo Group Ltd - yhtiölle koko Euroopan unionin alueella voimassa olevan myyntiluvan Telziriä varten 12. heinäkuuta 2004.
Telziriä koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 03- 2009.
3/ 3
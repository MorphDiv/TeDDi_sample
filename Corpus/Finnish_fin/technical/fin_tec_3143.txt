# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 597
EUROOPAN JULKINEN ARVIOINTIKERTOMUS (EPAR)
PROCORALAN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Procoralan on?
Procoralan on suun kautta otettava lohenvärinen tabletti (pitkänomainen 5 mg, kolmikulmainen 7, 5 mg).
Procoralan sisältää 5 mg tai 7, 5 mg vaikuttavaa ainetta ivabradiinia.
Mihin Procoralania käytetään?
Procoralania käytetään kroonisen, stabiilin angina pectoriksen (fyysisen rasituksen aiheuttama, sydämen verenkierron ongelmista johtuva kipu rinnassa, leuassa tai selässä) oireenmukaiseen hoitoon.
Procoralania käytetään potilailla, joilla on normaali sinusrytmi (syke) ja joille beetasalpaajat (toinen angina pectoriksen hoitoon käytettävä lääkevalmistetyyppi) ovat vasta- aiheisia tai eivät sovi.
Lääkevalmistetta saa vain lääkemääräyksellä.
Kuinka Procoralania käytetään?
Procoralan otetaan suun kautta kaksi kertaa vuorokaudessa, ts. aamulla ja illalla aterian yhteydessä.
Tavallinen suositeltu Procoralanin alkuannos on 5 mg kaksi kertaa vuorokaudessa.
Yli 75- vuotiaille potilaille voidaan antaa 2, 5 mg: n alkuannos ennen annoksen nostamista 5 mg: aan.
Kun hoito on kestänyt 3– 4 viikkoa, annosta voidaan suurentaa 7, 5 mg: aan kaksi kertaa vuorokaudessa hoitovasteen mukaan.
Miten Procoralan vaikuttaa?
Angina pectoriksen oireet (kipu rinnassa, käsivarressa tai leuassa) johtuvat siitä, että sydän ei saa riittävästi happipitoista verta.
Kroonisessa stabiilissa angina pectoriksessa nämä oireet ilmenevät fyysisen rasituksen yhteydessä.
Procoralan on puhtaasti sydämen sykettä hidastava lääkeaine.
Procoralanin vaikuttava aine ivabradiini vaikuttaa inhiboimalla lf - kanavia.
Nämä ovat erikoistuneita soluja sinussolmukkeessa eli sydämen ” tahdistinalueella ”, joka kontrolloi sydämen supistumista ja säätelee sen sykettä.
Kun nämä kanavat salvataan, sydämen syke hidastuu, sydämen kuormitus vähenee ja se tarvitsee vähemmän happipitoista verta.
Tämän vuoksi Procoralan vähentää angina pectoriksen oireita tai estää ne.
Miten Procoralania on tutkittu?
Procoralania tutkittiin neljässä kliinisessä tutkimuksessa, jotka kestivät kolme tai neljä kuukautta.
Kokeisiin osallistui kaikkiaan 3 222 potilasta, joista 2 168 sai Procoralania.
Lääkevalmistetta verrattiin lumelääkkeeseen, atenololiin tai amlodipiiniin (muita angina pectoriksen hoitoon käytettäviä lääkevalmisteita).
Lääkevalmistetta tutkittiin myös lisähoitona potilailla, jotka saivat myös
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged amlodipiinia.
Tärkeimmät tehon mittarit olivat rasituskokeet, joissa mitattiin esimerkiksi sitä, kuinka paljon rasitusta potilas kesti ennen rintakipukohtausta.
Mitä hyötyä Procoralanista on havaittu tutkimuksissa?
Procoralan paransi rasituksensietokykyä huomattavasti lumelääkettä paremmin ja oli yhtä tehokas kuin atenololi ja amlodipiini.
Procoralanin lisääminen amlodipiinihoitoon ei kuitenkaan lisännyt hoidon tehoa.
Mitä riskejä Procoralaniin liittyy?
Yleisimmät sivuvaikutukset (useammalla kuin yhdellä potilaalla kymmenestä) ovat valoaistimukset (fosfeenit eli ohimenevät näkökentän valoaistimukset).
Muita yleisiä sivuvaikutuksia ovat näön epäselvyys, bradykardia (erittäin hidas syke), epäsäännöllinen syke, päänsärky (yleensä ensimmäisen hoitokuukauden aikana) ja huimaus.
Pakkausselosteessa on luettelo kaikista Procoralanin ilmoitetuista sivuvaikutuksista.
Procoralania ei saa antaa potilaille, jotka voivat olla yliherkkiä (allergisia) ivabradiinille tai lääkevalmisteen muille valmistusaineille, eikä potilaille, joiden leposyke on alle 60 lyöntiä minuutissa, joilla on hyvin alhainen verenpaine, joilla on erilaisia sydänsairauksia (kardiogeeninen sokki, rytmihäiriöt, sydänkohtaus tai sydämen toimintahäiriö), joilla on vakava maksasairaus tai jotka ovat raskaana tai imettävät.
Täydellinen luettelo rajoituksista on pakkausselosteessa.
Miksi Procoralan on hyväksytty?
Lääkevalmistekomitea (CHMP) katsoi, että Procoralan on riittävän tehokas angina pectoriksen hoidossa ja riittävän turvallinen, jotta sitä voidaan käyttää vaihtoehtoisena hoitona potilailla, joilla on krooninen, stabiili angina pectoris ja normaali sinusrytmi ja joille beetasalpaajat eivät sovi.
Lääkevalmistekomitea katsoi, että Procoralanin hyöty on sen riskejä suurempi, ja suositteli, että Procoralanille annetaan myyntilupa.
Muita tietoja Procoralanista Euroopan komissio myönsi Les Laboratoires Servier - yhtiölle koko Euroopan unionin alueella voimassa olevan myyntiluvan Procoralania varten 25. lokakuuta 2005.
Procoralania koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
EMEA 2006
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 083
EUROOPAN JULKINEN ARVIOINTILAUSUNTO (EPAR)
AIVLOSIN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta.
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Aivlosin on?
Aivlosin on saatavilla esisekoitteena lääkerehua varten ja suun kautta annettavana jauheena sikoja varten sekä rakeina kanojen juomavettä varten.
Hyväksytty rehutehdas sekoittaa esisekoitteen sianrehuun, minkä tuloksena saatu ” lääkerehu ” toimitetaan tilalle suuren sikamäärän hoitoa varten.
Suun kautta annettavan jauheen sianrehuun sekoittaa sikojen omistaja yksittäisten sikojen hoitamista varten.
Rakeet lisätään juomavesijärjestelmään joko suoraan tai perusliuokseen liuottamisen jälkeen.
Mihin Aivlosinia käytetään?
Aivlosin on antibiootti.
Sitä käytetään sikoihin sellaisten bakteerien aiheuttamien infektiotautien ehkäisemiseen, jotka vaikuttavat keuhkoihin (sikojen porsasyskä) tai suolikanavaan (sikojen punatauti tai sikojen proliferatiivinen suolisairaus).
Aivlosin vaikuttaa myönteisesti eläinten terveyteen ja painoon, mutta se ei välttämättä tuhoa kokonaan keuhkoinfektion aiheuttanutta bakteeria.
Kanoilla sitä käytetään Mycoplasma gallisepticum- bakteerin aiheuttaman keuhkoinfektion hoitoon.
Miten Aivlosin vaikuttaa?
Aivlosinin vaikuttava aine on tylvalosiini (aikaisempi nimi: asetyyli- isovaleryylitylosiini), makrolidiryhmän antibiootti.
Se estää bakteerien ribosomeja eli proteiineja tuottavia solun osia toimimasta ja estää näin bakteerien kasvun.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Aivlosinia on tutkittu?
Tylvalosiinin antimikrobista tehoa tauteja aiheuttaviin bakteereihin on tutkittu mikrobiologisissa laboratorioissa.
Tärkeimmät Aivlosinin tehoa koskeneet kliiniset tutkimukset tehtiin maatiloilla useissa Euroopan maissa ja EU: n alueen ulkopuolella
Näissä tutkimuksissa siat olivat joko jo saaneet taudin tai ne olivat kosketuksessa samalla maatilalla olevien sairaiden eläinten kanssa, jolloin niidenkin sairastuminen oli todennäköistä.
Suuren sikamäärän hoitamiseksi Aivlosinia sekoitettiin sianrehuun hyväksynnän saaneessa rehumyllyssä käyttämällä esisekoitetta lääkerehua varten.
Jotta eläinlääkevalmiste sekoittuu tasaisesti näin suureen ruokamäärään, tarvitaan erityisiä sekoitusvälineitä ja sekoituksessa on monta vaihetta.
Yksittäisten sikojen tai pienen eläinmäärän hoitamista varten eläinten omistaja sekoitti lääkkeen sianrehuun.
Kanoilla Aivlosinia käytettiin joko jo sairastuneiden kanojen hoitamiseen tai taudin puhkeamisen ehkäisemiseen jo sairastuneista kanakannoista peräisin olevista munista kuoriutuneilla hyvin nuorilla kanoilla.
Lääkettä annettiin juomaveden mukana 25 mg/ painokiloa kohden kolmena peräkkäisenä päivänä.
Taudin puhkeamisen ehkäisemiseksi kanoja hoidettiin niiden kolmen ensimmäisen elinpäivän aikana ja hoito toistettiin noin kahden viikon kuluttua.
Hoidon aikana linnut eivät saanet muuta vettä kuin lääkettä sisältänyttä juomavettä.
Mitä hyötyä Aivlosinista on havaittu tutkimuksissa?
Tutkimukset osoittivat, että Aivlosinilla hoidettujen sikojen paino laski vähemmän infektion aikana ja taudinoireet olivat lievemmät kuin hoitamattomilla eläimillä.
Aivlosin- hoidon teho vastasi muiden samassa luokassa tällaisia sikatauteja varten hyväksyttyjen eläinlääkevalmisteiden tehoa.
Aivlosinilla hoidettujen kanojen oireet olivat lievemmät kuin hoitamattomilla eläimillä.
Aivlosinin teho vastasi muiden samassa luokassa tällaisia kanatauteja varten hyväksyttyjen eläinlääkevalmisteiden tehoa.
Hoito ei hävittänyt kaikkia hengityselimistön bakteereja, ja joillakin linnuilla tautia ilmeni edelleen.
Sairastuneiden eläinten määrä oli kuitenkin merkittävästi pienempi kuin hoitamattomien lintujen ryhmässä.
Mitä riskejä Aivlosiniin liittyy?
Hyvin sairaat siat eivät välttämättä syö kaikkea niille tarjottua rehua, jolloin ne eivät ehkä saa tarpeeksi lääkettä.
Aivlosin- hoitoa ei siksi suositella näille eläimille.
Koska sianrehun koostumus saattaa vaikuttaa Aivlosinin tehoon, sitä tulisi käyttää vain kuivarehussa.
Jauhetta ei voi sekoittaa kunnolla pelletteihin, joten sitä ei tulisi käyttää pelletoidussa sianrehussa.
Lääkevalmistetta sisältävä juomavesi on vaihdettava 24 tunnin välein.
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Aivlosin saattaa aiheuttaa iho- oireita osalle ihmisistä.
Henkilöiden, jotka ovat aiemmin saaneet iho- oireita käsitellessään Aivlosinia tai vastaavia valmisteita, olisi vältettävä kaikkea kosketusta Aivlosiniin.
©EMEA 2008 2/ 3 Sekoitettaessa Aivlosinia rehuun tai juomaveteen tai käsiteltäessä lääkerehua tai vettä on vältettävä suoraa kosketusta silmiin, ihoon ja suuhun sekä käytettävä suojavarusteita, kuten haalareita, käsineitä ja naamareita (hengityssuojainta).
Aivlosiniin tai tällä lääkevalmisteella käsiteltyyn rehuun tai juomaveteen kosketuksissa ollut iho on pestävä.
Aivlosinia ei saa antaa ihmisille.
Aivlosinia nauttineen henkilön on mentävä välittömästi lääkäriin.
Kuinka kauan on odotettava, ennen kuin eläin voidaan teurastaa ja sen liha voidaan käyttää elintarvikkeeksi (varoaika)?
Sikoja tai kanoja ei saa teurastaa kahteen vuorokauteen viimeisen (rehuun tai juomaveteen sekoitetun) Aivlosin- annoksen jälkeen.
Aivlosinia ei saa käyttää ihmiskäyttöön tarkoitettuja munia tuottavien kanojen hoitoon.
Sen vuoksi sitä ei saa antaa muniville kanoille tai kahden viikon aikana ennen kuin kanat todennäköisesti alkavat munia ihmiskäyttöön tarkoitettuja munia.
Miksi Aivlosin on hyväksytty?
Eläinlääkekomitea (CVMP) katsoi, että Aivlosinin hyödyt ovat sen riskejä suuremmat, kun Aivlosin sekoitetaan eläinrehuun tai juomaveteen ja kun sitä käytetään sen jälkeen pakkausselosteessa kuvatulla tavalla.
Komitea suositteli, että Aivlosinille myönnetään myyntilupa.
Hyöty- riskisuhde esitetään tämän julkisen EPAR- arviointikertomuksen kohdassa 6.
Muita tietoja Aivlosinista
Euroopan komissio myönsi 9. syyskuuta 2004 Aivlosinille koko Euroopan unionin alueella voimassa olevan myyntiluvan.
Myyntipäällysmerkinnässä/ ulkopakkauksessa on tieto valmisteen reseptistatuksesta.
Tämä yhteenveto on päivitetty toukokuussa 2008.
©EMEA 2008 3/ 3
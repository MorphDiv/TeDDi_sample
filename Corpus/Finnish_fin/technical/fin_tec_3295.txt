# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 679
EUROOPAN JULKINEN ARVIOINTIKERTOMUS (EPAR)
THELIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Thelin on?
Thelin- tabletit ovat kapselinmuotoisia ja keltaoransseja ja sisältävät vaikuttavana aineena 100 mg sitaksentaaninatriumia.
Mihin Theliniä käytetään?
Theliniä käytetään toiminnallisen luokan III keuhkoverenpainetaudin (pulmonaarihypertension) hoitoon aikuisilla potilailla liikuntakyvyn parantamiseksi.
Pulmonaarinen hypertensio tarkoittaa, että verenpaine on epänormaalin korkea keuhkovaltimoissa, ja III luokka eli ” kohtalainen ” kertoo sairauden vakavuudesta.
Thelinin teho on osoitettu primaarisen (toisista taudeista johtumaton) pulmonaarihypertension hoidossa sekä sidekudossairauteen liittyvän pulmonaarihypertension hoidossa.
Koska tätä tautia sairastavien potilaiden määrä on pieni, tauti on harvinainen, ja niinpä Thelin luokiteltiin 21. lokakuuta 2004 harvinaislääkkeeksi (harvinaisten tautien hoidossa käytettäväksi lääkkeeksi).
Lääkevalmistetta saa vain lääkärin määräyksestä.
Kuinka Theliniä käytetään?
Thelin- hoidon aloittavalla ja sitä valvovalla lääkärillä on oltava kokemusta keuhkovaltimon verenpaineen hoidosta.
Sitä otetaan 100 mg (yksi tabletti) päivässä ruoan kanssa tai ilman ruokaa mieluummin samana ajankohtana niin, että annostus ei nouse yhtä tablettia suuremmaksi päivää kohden.
Valmistetta eivät saa ottaa potilaat, joilla on tai on ollut vakavia maksaongelmia.
Jos potilaan tila huononee 12 viikkoa jatkuneen hoidon jälkeen, lääkärin on arvioitava hoito uudelleen.
Miten Thelin vaikuttaa?
Keuhkoverenpaine on heikentävä tauti, joka supistaa voimakkaasti keuhkojen verisuonia aiheuttaen erittäin voimakasta verenpainetta suonissa, jotka kuljettavat verta sydämen oikeasta kammiosta keuhkoihin.
Thelinin vaikuttava aine sitaksentaaninatrium toimii vastakkaisella tavalla kuin luonnollisesti esiintyvä endoteliini- 1 (ET- 1) - niminen aine, joka aiheuttaa verisuonten vakavanlaatuista supistumista.
Estämällä endoteliinin vaikutuksen se vähentää suonten supistumista, mikä vuorostaan edesauttaa verenpaineen vähentämistä.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00, Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Miten Theliniä on tutkittu?
Thelinin turvallisuutta ja tahokkuutta testattiin ensin kokeellisissa malleissa ennen ihmisillä tutkimista.
Kolme tärkeintä tutkimusta suoritettiin 523 potilaalla.
50 mg: n, 100 mg: n ja 300 mg: n sitaksentaaninatriumannoksia verrattiin lumelääkkeisiin.
Tehokkuutta tutkittiin mittaamalla potilaiden kävelemä matka 6 minuutin kävelytestissä vähintään 12 viikkoa kestäneen hoidon jälkeen.
Mitä hyötyä Thelinistä on havaittu tutkimuksissa?
Thelin- hoidon jälkeen potilaiden kävelemä matka piteni merkittävästi.
Ennen 100 mg: n sitaksentaaninatriumhoitoa keskimääräinen kävelymatka oli 343 - 394 metriä, mikä lisääntyi noin 33 metriä hoidon myötä.
Lisäys ei ole suuri, mutta se osoittaa kuitenkin merkittävää parannusta.
Tutkimukset osoittivat, että 50 mg: n annoksesta ei ollut merkittävää hyötyä ja että 300 mg: n annos ei ollut tehokkaampi kuin 100 mg: n annos.
Mitä riskejä Theliniin liittyy?
Yleisin haittavaikutus (useammalla kuin yhdellä potilaalla 10: stä) on päänsärky.
Muita tavallisia haittavaikutuksia (1 - 10 potilaalla 100 potilaasta) ovat periferaaliödeema (käsivarsien ja jalkojen turpoaminen) sekä nasaalikongestio (nenän tukkoisuus).
Pakkausselosteessa on luettelo kaikista Thelinin ilmoitetuista sivuvaikutuksista.
Theliniä eivät saa käyttää henkilöt, jotka saattavat olla yliherkkiä (allergisia) sitaksentaaninatriumille tai jollekin muulle lääkevalmisteen ainesosalle, eivätkä liioin henkilöt, joilla on vakavia maksaongelmia.
Potilaan maksan toimintaa on seurattava ennen hoitoa ja sen aikana.
Theliniä ei saa ottaa yhdessä syklosporiini A: n kanssa (psoriasiksen ja reumaattisen artriitin hoitamisessa sekä maksa - ja munuaissiirrännäisten hylkimisen ehkäisemisessä käytettävä lääkevalmiste).
Varovaisuutta on lisäksi noudatettava silloin, kun sitä otetaan yhdessä varfariinin kanssa (veren ohennuslääke).
Theliniä saavien naisten olisi vältettävä raskaaksi tulemista ja käytettävä toimivaa ehkäisyä.
Tiedossa ei ole, erittyykö sitaksentaani ihmisen maitoon ja voiko siitä olla haittaa imeväisikäiselle vauvalle.
Rintaruokintaa on vältettävä Theliniä käytettäessä.
Miksi Thelin on hyväksytty?
Lääkevalmistekomitea (CHMP) katsoi, että Thelinin tehokkuus on osoitettu, ja että tämä tehokkuus on odotusten mukainen tässä lääkeluokassa.
Komitea katsoi, että Thelinin edut ovat sen riskejä suuremmat hoidettaessa aikuispotilaiden primaaria keuhkoverenpainetautia parantamalla heidän suorituskykyään sekä hoidettaessa sidekudossairauden aiheuttamaa keuhkoverenpainetautia.
CHMP suositteli myyntiluvan myöntämistä Thelinille.
Miten voidaan varmistaa Thelinin turvallinen käyttö?
Theliniä valmistava yhtiö toimittaa lääkäreille ja potilaille opastavaa aineistoa (potilaille jaettava tietokortti).
Lisäksi yritys ottaa käyttöön järjestelmän sivuvaikutusten, muiden lääkkeiden kanssa mahdollisesti syntyvien yhteisvaikutusten sekä lääkettä käyttävien naisten raskaudentilassa mahdollisesti tapahtuvien muutosten seuraamiseksi.
Muita tietoja Thelinistä:
Euroopan komissio myönsi 10. elokuuta 2006 Encysive (UK) Ltd: lle koko Euroopan unionin alueella voimassa olevan myyntiluvan Theliniä varten.
Harvinaislääkekomitean Theliniä koskevan lausunnon tiivistelmä on tässä.
Theliniä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi kesäkuussa 2006.
©EMEA 2006
2/ 2
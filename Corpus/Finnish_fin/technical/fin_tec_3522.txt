# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 485
EUROOPAN JULKINEN ARVIOINTIKERTOMUS (EPAR)
HEPSERA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteista lisätietoa, lue tieteellisen käsittelyn teksti (sisältyy myös arviointikertomukseen).
Mitä Hepsera on?
Hepsera- lääkkeen vaikuttava aine on adefoviiridipivoksiili.
Lääke on saatavana valkoisina pyöreinä tabletteina (10 mg).
Mihin Hepseraa käytetään?
Hepsera on tarkoitettu kroonista (pitkäaikaista) B- hepatiittia (hepatiitti B - viruksen aiheuttamaa maksasairautta) sairastavien aikuispotilaiden hoitoon.
Sitä annetaan potilaille, joilla on • kompensoitunut maksasairaus (maksa on vaurioitunut, mutta toimii normaalisti), merkkejä viruksen monistumisesta edelleen ja maksavaurion merkkejä (maksan ALAT- entsyymiarvot [alaniiniaminotransferaasiarvot] ovat koholla ja maksavaurion merkkejä on havaittavissa kudoksen mikroskooppitutkimuksessa), • kompensoitumaton maksasairaus (maksa on vaurioitunut eikä toimi normaalisti).
Lääkevalmistetta saa vain lääkärin määräyksestä.
Miten Hepseraa käytetään?
Hepsera- hoidon aloittamisesta vastaa lääkäri, jolla on kokemusta kroonisen B- hepatiitin hoidosta.
Suositusannos on 10 mg kerran vuorokaudessa ruoan kanssa tai ilman.
Hoidon kesto riippuu potilaan voinnista ja hoitovasteesta.
Tilannetta on seurattava 6 kuukauden välein.
Munuaisvaivoista kärsivät potilaat ottavat Hepsera- annoksen harvemmin.
Hepseraa ei suositella annettavaksi potilaille, joilla on vakava munuaissairaus tai jotka saavat dialyysihoitoa (menetelmä veren puhdistamiseksi).
Näille potilaille Hepsera- lääkitystä voidaan harkita vain, jos mahdolliset hyödyt ovat riskejä suuremmat.
Potilaat, joiden sairaus johtuu viruksesta, joka on vastustuskykyinen (ei vastaa hoitoon) lamivudiinille (toinen viruslääke), ei pidä ottaa Hepseraa yksin, vaan yhdessä lamivudiinin kanssa.
Tämä saattaa pienentää resistenssiriskin kehittymistä Hepseralle.
Hoidon muuttamista on harkittava myös, jos viruspitoisuus pysyy korkeana vuoden kestäneen pelkän Hepsera- hoidon jälkeen.
Lisätietoja, ks. valmisteyhteenveto (sisältyy myös EPAR- arviointikertomukseen).
Miten Hepsera vaikuttaa?
Hepseran vaikuttava aine, adefoviiridipivoksiili, on ns. aihiolääke, joka muuttuu elimistössä adefoviiriksi.
Adefoviiri on nukleosidianalogien ryhmään kuuluva viruslääke.
Adefoviiri estää viruksen DNA: n muodostumiseen osallistuvan virusentsyymi DNA- polymeraasin toimintaa.
Adefoviiri pysäyttää viruksen DNA- tuotannon ja estää virusta monistumasta ja leviämästä.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Hepseraa on tutkittu?
Hepseraa on tutkittu kahdessa päätutkimuksessa, joissa sitä verrattiin lumelääkkeeseen.
Ensimmäiseen tutkimukseen osallistui 511 potilasta, jotka olivat HbeAg- positiivisia (eli joiden hepatiitti B - virus oli tavanomaista virustyyppiä), ja toiseen 184 potilasta, jotka olivat HbeAg- negatiivisia (eli joiden viruksessa oli tapahtunut muutoksia, jolloin kroonisen B- hepatiitin hoito on tavallista vaikeampaa).
Molemmissa tutkimuksessa lääkkeen tehoa mitattiin tutkimalla, miten maksavaurio kehittyi 48 hoitoviikon aikana maksasta otettujen koepalojen mikroskooppitutkimusten avulla.
Tutkimuksissa on selvitetty myös Hepseran tehoa potilailla, joiden sairaus oli vastustuskykyinen lamivudiinille.
Mitä hyötyä Hepseralla on havaittu tutkimuksissa?
Hepsera hidasti maksasairauden etenemistä tehokkaammin kuin lumelääke.
53%: lla Hepseraa käyttäneistä HbeAg- positiivisista potilaista ja 64%: lla sitä käyttäneistä HbeAg- negatiivisista potilaista todettiin maksavaurioiden lievittyneen koepaloja tutkittaessa, kun taas lumelääkettä saaneilla potilailla vastaavat luvut olivat 25% ja 33%.
Lamivudiinille vastustuskykyistä tautia sairastavilla potilailla tehdyissä tutkimuksissa Hepsera- hoito vähensi viruksen DNA: n määrää potilaiden verenkierrossa.
Mitä riskejä Hepseraan liittyy?
Hepseran yleisimpiä sivuvaikutuksia (joita esiintyy yli 1 potilaalla 10: stä) ovat suurentuneet kreatiniiniarvot (munuaisvaivojen merkkiaine) ja heikotus.
Pakkausselosteessa on luettelo kaikista Hepseran ilmoitetuista haittavaikutuksista.
Henkilöt, jotka saattavat olla yliherkkiä (allergisia) adefoviiridipivoksiilille tai valmisteen muille aineille, eivät saa käyttää Hepseraa.
Miksi Hepsera on hyväksytty?
Lääkevalmistekomitea (CHMP) katsoi, että Hepserasta saatava hyöty on sen riskejä suurempi kroonisen B- hepatiitin hoidossa aikuisilla, joilla on kompensoitunut maksasairaus, merkkejä viruksen aktiivisesta monistumisesta, pitkäaikaisesti kohonneet seerumin alaniiniaminotransferaasiarvot (S - ALAT- arvot) ja kudostutkimuksiin perustuvaa näyttöä aktiivisesta maksatulehduksesta ja fibroosista, sekä aikuisilla, joilla on kompensoitumaton maksasairaus.
Komitea suositteli, että Hepseralle myönnetään myyntilupa.
Muita tietoja Hepserasta Euroopan komissio myönsi Gilead Sciences International Limited - yhtiölle koko Euroopan unionin alueella voimassa olevan myyntiluvan Hepseraa varten 6. maaliskuuta 2003.
Myyntilupa uusittiin 6. maaliskuuta 2008.
Hepseraa koskeva arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
2/ 2
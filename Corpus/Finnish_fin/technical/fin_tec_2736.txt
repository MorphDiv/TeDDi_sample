# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 129
EUROOPAN JULKINEN ARVIOINTILAUSUNTO (EPAR)
ZACTRAN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta.
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Zactran on?
Zactran on nautakarjalle tarkoitettu injektioliuos, joka sisältää vaikuttavana aineena gamitromysiinia (150 mg/ ml).
Mihin Zactrania käytetään?
Zactran on antibiootti.
Sitä käytetään Mannheimia haemolytica -, Pasteurella multocida - ja Histophilus somni - bakteerista johtuvan naudan hengitystieinfektion (BRD: n) hoitoon ja ehkäisyyn.
Ennen Zactranin antamista BRD: n ehkäisyyn on vahvistettava, että tautia esiintyy saman tilan karjassa.
Zactrania annetaan yksi injektio ihon alle.
Annos lasketaan hoidettavan eläimen painon mukaan.
Injektio on annettava yli 250 kg painaville eläimille useampaan kuin yhteen kohtaan.
Miten Zactran vaikuttaa?
Zactranin vaikuttava aine gamitromysiini on makrolidiryhmän antibiootti.
Se vaikuttaa estämällä bakteerien ribosomien (proteiineja tuottavia solun osia) toimintaa, jolloin bakteerien kasvu estyy.
Miten Zactrania on tutkittu?
Zactranin tehokkuuden osoittamiseksi nautakarjassa tehtiin asianmukaiset tutkimukset.
Tärkeimmät kliiniset tutkimukset tehtiin maatiloilla useissa Euroopan maissa ja EU: n alueen ulkopuolella.
Zactranin tehoa BRD: n hoidossa tutkittiin vertailussa toisen, EU: n alueella myyntiluvan jo saaneen makrolidiantibiootin (tulatromysiinin) kanssa tartunnan saaneessa nautakarjassa.
Zactranin tehoa BRD: n ehkäisyssä tutkittiin vertailussa lumelääkkeen kanssa nautakarjassa, joka oli ollut kosketuksissa tartunnan saaneisiin eläimiin samalla tilalla ja joka todennäköisesti saisi myös sairauden.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Mitä hyötyä Zactranista on havaittu tutkimuksissa?
Zactranin on osoitettu olevan tehokas Mannheimia haemolytica -, Pasteurella multocida - ja Histophilus somni - bakteerista johtuvan BRD: n hoidossa ja ehkäisyssä.
BRD: n hoidossa Zactranin on osoitettu olevan yhtä tehokas kuin tulatromysiini.
Mitä riskejä Zactraniin liittyy?
Zactran- injektion jälkeen enintään 45%: lla eläimistä on turvotusta pistoskohdassa.
Eläimillä voi olla myös lieviä kipuoireita yhden päivän ajan.
Yleensä turvotus laskee 3– 14 päivässä, mutta joidenkin eläinten turvotus voi kestää 35 päivää hoidon jälkeen.
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Vastaaville antibiooteille (makrolidiryhmä) yliherkkien (allergisten) henkilöiden on vältettävä joutumista kosketuksiin Zactranin kanssa.
Zactran voi aiheuttaa silmä - tai ihoärsytystä.
Siksi kosketusta ihon tai silmien kanssa on vältettävä.
Jos Zactran on suorassa kosketuksessa silmien kanssa, on silmiä huuhdeltava välittömästi puhtaalla vedellä.
Vastaavasti jos Zactran on suorassa kosketuksessa ihon kanssa, alue on pestävä välittömästi puhtaalla vedellä.
Jos henkilö injisoi valmistetta vahingossa itseensä, on käännyttävä välittömästi lääkärin puoleen ja näytettävä tälle pakkausseloste tai myyntipäällyste.
Kuinka kauan on odotettava, ennen kuin eläin voidaan teurastaa ja sen liha voidaan käyttää elintarvikkeeksi (varoaika)?
Karjaa ei saa teurastaa 64 päivään sen jälkeen kun eläimelle on annettu Zactrania.
Kuinka kauan on odotettava, ennen kuin eläimen maitoa voidaan käyttää ihmisravinnoksi?
Zactranin turvallisuutta ei ole tutkittu siitoseläimillä; valmistetta ei saa antaa maitoa erittäville lehmille tai hiehoille, joiden maitoa käytetään ihmisravinnoksi.
Valmistetta ei pidä käyttää kantavilla lehmillä tai hiehoilla, joiden on tarkoitus tuottaa maitoa ihmisravinnoksi 2 kuukauden kuluttua poikimisesta.
Miksi Zactran on hyväksytty?
Eläinlääkekomitea (CVMP) katsoi Zactranin hyödyn olevan sen riskejä suurempi Mannheimia haemolytica -, Pasteurella multocida - ja Histophilus somni - bakteerista johtuvan nautakarjan hengitystieinfektion (BRD: n) hoidossa ja ehkäisyssä, (taudin esiintyminen karjassa on varmistettava ennen ennaltaehkäisevää hoitoa) ja suositteli myyntiluvan myöntämistä Zactranille.
Hyöty- riskisuhde esitetään tämän julkisen EPAR- arviointilausunnon kohdassa 6.
Muita tietoja Zactranista Euroopan komissio myönsi Zactranille koko Euroopan unionin alueella voimassa olevan myyntiluvan 24/ 07/ 2008.
Myyntipäällysmerkinnässä/ ulkopakkauksessa on tieto valmisteen reseptistatuksesta.
Tämä yhteenveto on päivitetty viimeksi heinäkuussa 2008.
Sivu 2/ 2
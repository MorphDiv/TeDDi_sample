# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 521
EUROOPAN JULKINEN ARVIOINTILAUSUNTO (EPAR)
LYSODREN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Lysodren on?
Lysodren on lääke, joka sisältää vaikuttavana aineena mitotaania.
Lääke on saatavana valkoisina pyöreinä tabletteina (500 mg).
Mihin Lysodrenia käytetään?
Lysodreania käytetään pitkälle edenneen lisämunuaisten kuorikerrosten karsinooman oireiden hoitoon.
Sitä käytetään silloin, kun syöpää ei voida leikata tai se on metastaattinen (levinnyt kehon muihin osiin) tai kun se on uusiutunut.
Koska tätä tautia sairastavien potilaiden määrä on vähäinen, tauti katsotaan harvinaiseksi, ja Lysodren luokiteltiin 12. kesäkuuta 2002 harvinaislääkkeeksi (harvinaisten tautien hoidossa käytettäväksi lääkkeeksi).
Lääkevalmistetta saa ainoastaan lääkärin määräyksestä.
Kuinka Lysodrenia käytetään?
Lysodren- hoidon saa aloittaa ja sitä saa jatkaa vain asianmukaisen kokemuksen hankkinut erikoislääkäri.
Suositeltu aloitusannos aikuisilla on 2 - 3 g päivässä jaettuna kahteen tai kolmeen annokseen, jotka otetaan rasvaista ruokaa sisältävien aterioiden kanssa.
4 - 6 g: n aloitusannosta päivässä voidaan käyttää potilailla, joiden Cushingin oireyhtymä (korkeiden hormonipitoisuuksien aiheuttama lisämunuaisten kuorikerrosten karsinooman oirekokonaisuus) vaatii välitöntä hallintaa.
Annostusta lisätään asteittain, kunnes saavutetaan ‘ optimaalinen ’ annostus, joka antaa parhaan tuloksen aiheuttamatta ei- toivottavia sivuvaikutuksia.
Vaikuttavan aineen määrää veressä on seurattava toistuvasti päämääränä annos, joka tuottaa pitoisuudeksi veressä 14 - 20 mg/ l.
Tämä saavutetaan yleensä 3 - 5 kuukauden aikana.
Yli 20 mg/ l määrät saattavat aiheuttaa vakavia sivuvaikutuksia, jotka eivät kuitenkaan lisää lääkkeen tehokkuutta.
Annostusta voidaan pienentää tai hoito voidaan keskeyttää, jos potilaalle ilmaantuu sivuvaikutuksia.
Hoitoa voidaan jatkaa niin kauan kuin siitä on hyötyä.
Jos oireet eivät parane optimaalisella annoksella kolmen hoitokuukauden aikana, hoito on lopetettava.
Lysodrenin käyttöä lapsilla koskevat tiedot ovat rajoitetut, mutta päivittäistä aloitusannosta koskeva suositus on 1, 5 – 3, 5 g kehon pinta- alaneliömetriä kohden (laskettuna lapsen pituuden ja painon perusteella).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Lysodrenia ei suositella käytettäväksi potilailla, joilla on vakavia maksa - tai munuaisongelmia, ja sitä on käytettävä varovaisuutta noudattaen potilailla, joilla on lieviä tai kohtalaisia maksa - tai munuaisongelmia.
Sitä on käytettävä varoen myös iäkkäillä potilailla, joiden pitoisuuksia veressä on seurattava tiheään.
Lysodrenia saaville potilaille on annettava ‘ Lysodren- potilaskortti ’, jota heidän on pidettävä mukanaan hätätilanteen varalta, jotta terveydenhoitohenkilökunta (esim. lääkärit ja hoitajat) voisi tietää heidän ottavan tätä lääkettä.
Miten Lysodren vaikuttaa?
Lisämunuaisten kuorikerros tuottaa steroidihormoneja.
Kun tälle alueelle kehittyy karsinooma, tämän hormonin määrät voivat lisääntyä ja aiheuttaa sairauden oireita.
Lysodrenin vaikuttavan aineen mitotaanin on ajateltu toimivan estämällä lisämunuaisen soluja toimimasta asianmukaisella tavalla vahingoittamalla niiden mitokondrioita (energiaa tuottavat komponentit) ja vähentämällä joidenkin steroidihormonien tuotantoa.
Se voi myös muuttaa näiden hormonien pilkkoutumista.
Yhdessä nämä vaikutukset vähentävät kehon hormonien määrää, mikä parantaa sairauden oireita.
Miten Lysodrenia on tutkittu?
Koska Lysodrenin vaikuttava aine mitotaani on tunnustettu lääke, jota on käytetty lisämunuaisten kuorikerrosten karsinooman hoidossa Euroopassa vuodesta 1959, yhtiö esitteli tietoja julkaistusta kirjallisuudesta Lysodreninia koskevan hakemuksen tueksi.
Se esitteli vuoden 1990 jälkeen julkaistun 220 tutkimuksen tuloksia lääkkeen käytöstä sellaisen lisämunuaisten kuorikerroksen metastoituneen syövän hoidossa, jota ei voida leikata.
Tutkimuksiin kuului yli 500 aikuista ja lasta, joita hoidettiin eripituisia aikoja joko yksinään mitotaanilla tai yhdistelmähoitona muiden syöpälääkkeiden kanssa.
Tutkimusten pääasiallisina tehokkuuden mittoina olivat eloonjäämisaika, kasvaimen koon pienentyminen sekä oireettoman ajan pituus.
Mitä hyötyä Lysodrenista on havaittu tutkimuksissa?
Tutkimukset osoittivat yleisesti ottaen, että Lysodrenista voi olla hyötyä potilaille, joilla on pitkälle edennyt lisämunuaisen kuorikerroksen karsinooma, sillä se lisää eloonjäämisaikaa (joissakin tapauksissa yli viisi vuotta) sekä aikaansaa kasvaimen koon kutistumista tai vakautumista 20 – 30 prosentilla potilaista.
Se myös vähensi sairauden oireita erityisesti potilailla, joiden syöpä tuotti korkeita hormoniarvoja.
Sen käytöstä muiden syöpälääkkeiden lisälääkkeenä ei ollut riittävästi näyttöä.
Mitotaanin käytöstä lapsilla oli vain rajoitetusti tietoa, mutta yleensä lapset olivat oireettomia keskimäärin seitsemän kuukauden ajan tätä lääkettä saadessaan.
Mitä riskejä Lysodreniin liittyy?
Lysodrenin yleisimpiä (useammalla kuin yhdellä potilaalla kymmenestä) sivuvaikutuksia ovat maksaentsyymien, kolesterolin ja triglyseridien (eras rasvatyyppi) lisääntyminen veressä, leukopenia (matala veren valkosolupitoisuus), pitkittynyt verenvuotoaika, ataksia (vaikeudet liikkeiden koordinoinnissa), parestesia (epänormaalit tuntemukset kuten pistely), huimaus, uneliaisuus, mukosiitti (limakalvotulehdus esim. suun sisäpuolella), oksentelu, ripuli, pahoinvointi, epigastriset vaivat (vatsan seudun vaivat), ihottuma, myastenia (lihasheikkous), lisämunuaisten vajaatoiminta, ruokahaluttomuus, astenia (heikkous), gynekomastia (rintojen suurentuminen) sekä sekavuus.
Pakkausselosteessa on täydellinen luettelo kaikista Lysodrenin ilmoitetuista sivuvaikutuksista.
Lysodrenia ei saa antaa potilaille, jotka voivat olla yliherkkiä (allergisia) mitotaanille tai jollekin muulle ainesosalle.
Sitä ei saa käyttää potilailla, jotka imettävät tai jotka ottavat spironolaktoonia (diureettinen ’ vesitabletti ’).
Miksi Lysodren on hyväksytty?
Lääkevalmistekomitea katsoi, että Lysodrenin edut ovat sen riskejä suuremmat pitkälle edenneen lisämunuaisen kuorikerroksen karsinooman hoidossa, mutta huomautti, että Lysodrenin tehoa ei ole osoitettu sellaisen lisämunuaisten kuorikerroksen karsinooman hoidossa, joka ei tuota suuria steroidihormonipitoisuuksia.
Komitea suositteli myyntiluvan myöntämistä Lysodrenille.
2/ 3 Muita tietoja Lysodrenista Euroopan komissio myönsi 28. huhtikuuta 2004 Laboratoire HRA Pharma - yhtiölle koko Euroopan unionin alueella voimassa olevan myyntiluvan Lysodrenia varten.
Myyntilupa uusittiin 28. huhtikuuta 2009.
Tiivistelmä harvinaislääkekomitean Lysodrenista antamasta lausunnosta on tässä.
Lysodrenia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 04- 2009.
3/ 3
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 896
EUROOPAN JULKINEN ARVIOINTILAUSUNTO (EPAR)
EFFICIB
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Efficib on?
Efficib on lääkevalmiste, jossa on kahta vaikuttavaa ainetta, sitagliptiinia ja metformiinihydrokloridia.
Sitä on saatavana kapselinmuotoisina tabletteina (vaaleanpunainen 50 mg sitagliptiinia ja 850 mg metformiinihydrokloridia; punainen 50 mg sitagliptiinia ja 1 000 mg metformiinihydrokloridia).
Mihin Efficibia käytetään?
Efficibia käytetään tyypin 2 diabetesta sairastavien potilaiden hoitoon verensokeriarvojen parantamiseen ruokavalioon ja liikuntaan yhdistettynä seuraavasti: • potilaille, joiden sairautta pelkkä metformiini (diabeteslääke) ei saa tyydyttävästi hallintaan. • potilaille, jotka jo käyttävät sitagliptiinin ja metformiinin yhdistelmää erillisinä tabletteina. • sulfonyyliurean kanssa (toisentyyppinen diabeteslääke), kun sulfonyyliurean ja metformiinin yhdistelmä ei saa diabetesta riittävän tyydyttävästi hallintaan.
Lääkevalmistetta saa vain lääkärin määräyksestä.
Miten Efficibia käytetään?
Efficibia otetaan kaksi kertaa päivässä.
Käytettävän tabletin vahvuus riippuu potilaan aiemmin käyttämien muiden diabeteslääkkeiden annostuksesta.
Potilaat, jotka jo käyttävät metformiinia sulfonyyliurean kanssa tai ilman sitä, ottavat Efficibia, jossa on sama annos metformiinia.
Sitagliptiinia ja metformiinia erillisinä tabletteina saaneet potilaat ottavat Efficibia, jossa on vastaavat määrät molempia vaikuttavia aineita.
Jos Efficibia otetaan sulfonyyliurean kanssa, sulfonyyliurean annostusta on ehkä pienennettävä hypoglykemian (alhaisen verensokeripitoisuuden) välttämiseksi.
Sitagliptiinin enimmäisannos on 100 mg vuorokaudessa.
Efficib on otettava ruuan kanssa metformiinin mahdollisesti aiheuttamien vasavaivojen välttämiseksi.
Efficibia ei suositella alle 18- vuotiaille lapsille, koska valmisteen turvallisuutta ja tehoa ei tunneta tässä ryhmässä.
Miten Efficib vaikuttaa?
Tyypin 2 diabetes on sairaus, jossa haima ei tuota tarpeeksi insuliinia veren glukoosi - eli sokeripitoisuuden säätelyyn tai jossa elimistö ei pysty käyttämään insuliinia tehokkaasti.
Efficibin vaikuttavat aineet sitagliptiini ja metformiinihydrokloridi toimivat eri tavoin.
Sitagliptiini on dipeptidyylipeptidaasi 4: n (DPP- 4) estäjä.
Se toimii estämällä inkretiinihormonien hajoamista elimistössä.
Näitä hormoneita erittyy ruokailun jälkeen, ja ne stimuloivat haimaa tuottamaan insuliinia.
Nostamalla veren inkretiinihormonipitoisuutta sitagliptiini stimuloi haimaa lisäämään 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. insuliinituotantoa silloin, kun veren glukoosipitoisuus on korkea.
Sitagliptiini ei vaikuta silloin, kun veren glukoosipitoisuus on alhainen.
Sitagliptiini vähentää myös maksan tuottaman glukoosin määrää nostamalla insuliinin ja laskemalla glukagonihormonin pitoisuutta.
Metformiini vaikuttaa pääasiallisesti estämällä glukoosintuotantoa ja vähentämällä sen imeytymistä suolistossa.
Näiden kahden vaikuttavan aineen vaikutuksesta veren glukoosipitoisuus laskee, mikä auttaa saamaan 2 - tyypin diabeteksen hallintaan.
Miten Efficibia on tutkittu?
Sitagliptiini sellaisenaan on saanut Euroopan unionissa myyntiluvan Januvia- nimisenä vuonna 2007.
Tyypin 2 diabetesta sairastavat potilaat voivat ottaa Januviaa metformiinin tai metformiinin ja sulfonyyliurean kanssa.
Kolmea Januvia- tutkimusta tyypin 2 diabetesta sairastavilla potilailla, joiden veren glukoosipitoisuutta pelkkä metformiini ei saanut riittävästi hallintaan, käytettiin tukemaan Efficibin käyttöä samassa käyttöaiheessa.
Kahdessa tutkimuksessa verrattiin sitagliptiinia metformiinin lisälääkkeenä lumelääkkeeseen (701 potilasta) ja glipitsiiniin (sulfonyyliurea) (1 172 potilasta).
Kolmannessa tutkimuksessa verrattiin sitagliptiinia lumelääkkeeseen glimepiridin (eräs sulfonyyliurea) lisänä joko yhdessä metformiinin kanssa tai ilman sitä (441 potilasta).
Tulokset esiteltiin myös yhdestä uudesta tutkimuksesta, jossa verrattiin sitagliptiinin ja metformiinin yhdistelmän vaikutusta pelkän metformiinin tai pelkän sitagliptiinin vaikutukseen potilailla, jotka eivät olleet käyttäneet diabeteslääkitystä aiemmin.
Kaikissa tutkimuksissa mitattiin 24 viikon jälkeen muutosta veren glykosyloidun hemoglobiinin (HbA1c) pitoisuudessa, joka osoittaa, kuinka hyvin veren sokeripitoisuus on hallinnassa.
Lisäksi tehtiin kaksi bioekvivalenssitutkimusta, jotka osoittivat kahden eri vahvuisen Efficib- tabletin vaikuttavien aineiden imeytyvän kehoon samalla tavoin kuin jos ne otettaisiin erillisinä tabletteina.
Mitä hyötyä Efficibista on havaittu tutkimuksissa?
Sitagliptiini metformiinin kanssa oli tehokkaampi kuin pelkkä metformiini.
Lisättäessä metformiiniin 100 mg sitagliptiinia HbA1c- pitoisuus laski 0, 67% (noin 8, 0%: sta) 24 viikon jälkeen; lumelääkettä lisänä saaneilla potilailla lasku oli 0, 02%.
Sitagliptiinin lisääminen metformiiniin vähensi HbA1c - pitoisuutta yhtä tehokkaasti kuin glipitsidin lisääminen.
Tutkimuksessa, jossa sitagliptiinia lisättiin glimepiriidiin ja metformiiniin, HbA1c- pitoisuus laski 0, 59% 24 viikon jälkeen.
Lumelääkettä vastaavasti saaneilla lisäys oli 0, 30%.
Uudessa tutkimuksessa sitagliptiinin ja metformiinin yhdistelmä oli tehokkaampi kuin pelkkä metformiini tai sitagliptiini.
Mitä riskejä Efficibiin liittyy?
Efficibin yleisin sivuvaikutus on pahoinvointi (1– 10 potilasta sadasta).
Pakkausselosteessa on luettelo kaikista Efficib- valmisteen ilmoitetuista sivuvaikutuksista.
Efficibia ei saa antaa potilaille, jotka saattavat olla yliherkkiä (allergisia) sitagliptiinille, metformiinille tai jollekin muulle aineosalle.
Sitä ei saa myöskään antaa potilaille, joilla on diabeettinen ketoasidoosi (korkea ketoni - ja happopitoisuus veressä), diabeettinen prekooma, munuaisten tai maksan vajaatoimintaa, munuaisiin mahdollisesti vaikuttavia sairauksia tai kudoshypoksiaa aiheuttava sairaus, kuten sydämen tai hengityselinten vajaatoiminta, tai äskettäinen sydäninfarkti.
Sitä ei saa myöskään käyttää potilailla, joilla on alkoholimyrkytys tai jotka sairastavat alkoholismia, eikä imetyksen aikana.
Täydellinen luettelo rajoituksista on pakkausselosteessa.
Miksi Efficib on hyväksytty?
Lääkevalmistekomitea (CHMP) katsoi, että Efficibin hyöty tyypin 2 diabeteksen hoidossa on sen riskejä suurempi.
Komitea suositteli myyntiluvan myöntämistä Efficibia varten.
Muita tietoja Efficibista Euroopan komission myönsi koko EU: n alueella voimassa olevan myyntiluvan Merck Sharp & Dohme Ltd - yhtiölle Efficibia varten 16. heinäkuuta 2008.
Efficibia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 05- 2008.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 209
EUROOPAN JULKINEN ARVIOINTILAUSUNTO (EPAR)
MICARDIS
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Micardis on?
Micardis on lääke, joka sisältää vaikuttavana aineena telmisartaania.
Sitä on saatavana valkoisina tabletteina (pyöreä 20 mg; pitkänomainen 40 mg ja 80 mg).
Mihin Micardista käytetään?
Micardista käytetään aikuispotilailla, joilla on essentiaali hypertensio (korkea verenpaine).
Essentiaali tarkoittaa sitä, että korkean verenpaineen aiheuttajana ei ole muu sairaus.
Lääkevalmistetta saa vain lääkärin määräyksestä.
Miten Micardista käytetään?
Micardista otetaan suun kautta joko aterian yhteydessä tai muulloin.
Tavallinen suositeltu annos on 40 mg kerran päivässä, mutta joillakin potilailla 20 mg: n annos on riittävä.
Jos tavoiteltua verenpaineen laskua ei saavuteta, annosta voidaan nostaa 80 mg: aan päivässä tai hoitoon voidaan lisätä toinenkin verenpainelääkke, kuten hydroklooritiatsidi.
Miten Micardis vaikuttaa?
Micardiksen vaikuttava aine, telmisartaani, on angiotensiini- II- reseptorin antagonisti, mikä tarkoittaa sitä, että se estää angiotensiini- II- nimisen hormonin toiminnan kehossa.
Angiotensiini- II on voimakas vasokonstriktori (verisuonia supistava aine).
Salpaamalla reseptorit, joihin angiotensiini- II normaalisti kiinnittyy, telmisartaani estää angiotensiinin vaikutuksen, jolloin verisuonet laajenevat.
Tämä alentaa verenpainetta ja vähentää korkean verenpaineen aiheuttamia riskejä, esim. aivohalvauksen riskiä.
Miten Micardista on tutkittu?
Micardista on tutkittu 1 647 potilaalla, joita hoidettiin telmisartaanillla joko pelkästään tai yhdistelmähoitona hydroklorotiatsidin kanssa.
Micardista verrattiin lumelääkkeeseen ja muihin verenpainelääkeisiin (atenololi, lisinopriili, enalapriili ja amlodipiini).
Tehokkuuden tärkeimpänä mittana oli diastolisen verenpaineen (kahden sydämenlyönnin välillä mitattu verenpaine) laskeminen.
Mitä hyötyä Micardiksesta on havaittu tutkimuksissa?
Micardis alensi diastolista verenpainetta paremmin kuin lumelääke, ja sen vaikutukset olivat samankaltaiset kuin muiden verenpainelääkkeiden.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu  European Medicines Agency, 2008.
Reproduction is authorised provided the source is acknowledged.
Mitä riskejä Micardikseen liittyy?
Micardiksen sivuvaikutukset eivät ole yleisiä.
Seuraavia sivuvaikutuksia kuitenkin tavataan 1– 10 potilaalla 1 000: sta: hyperkalemia (korkea veren kaliumpitoisuus), synkopee (pyörtyminen), unettomuus, huimaus, hypotensio (poikkeuksellisen matala verenpaine), dyspnea (hengenahdistus), vatsakivut, ripuli, suun kuivuminen, dyspepsia (närästys), ilmavaivat, hyperhidroosi (liikahikoilu), kutina, myalgia (lihaskipu), munuaisten vajaatoiminta ja rintakipu.
Pakkausselosteessa on luettelo kaikista Micardiksen ilmoitetuista sivuvaikutuksista.
Micardista ei saa antaa potilaille, jotka voivat olla yliherkkiä (allergisia) telmisartaanille tai jollekin muulle valmisteen ainesosalle.
Sitä ei saa antaa raskaana oleville naisille, joiden raskaus on jatkunut yli kolme kuukautta, eikä myöskään imettäville naisille.
Micardiksen käyttöä ei suositella raskauden ensimmäisen kolmen kuukauden aikana.
Micardista ei saa antaa potilaille, joilla on vaikeita maksa - tai sappiongelmia.
Miksi Micardis on hyväksytty?
Lääkevalmistekomitea (CHMP) katsoi, että Micardiksen edut ovat sen riskejä suuremmat aikuisten essentiaalin hypertension hoidossa.
Komitea suositteli myyntiluvan myöntämistä Micardikselle.
Muita tietoja Micardiksesta Euroopan komissio myönsi Boehringer Ingelheim International GmbH - yhtiölle koko Euroopan unionin alueella voimassa olevan myyntiluvan Micardista varten 16. joulukuuta 1998.
Myyntilupa uusittiin 21. joulukuuta 2003 ja 16. joulukuuta 2008.
Micardista koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
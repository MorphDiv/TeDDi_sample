# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 070
EUROOPAN JULKINEN ARVIOINTIKERTOMUS (EPAR)
DEXDOMITOR
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä DEXDOMITOR on?
DEXDOMITOR sisältää vaikuttavana aineena deksmedetomidiinia, joka kuuluu neuroleptisesti (sedatiivisesti) vaikuttavien lääkkeiden luokkaan.
Se on injektioneste, liuos (0, 5 mg/ ml).
Mihin DEXDOMITORia käytetään?
DEXDOMITORia käytetään koirien ja kissojen sedaatioon (rauhoittamiseen) seuraavissa tilanteissa: • lievää tai kohtalaista kipua aiheuttavissa toimenpiteissä ja tutkimuksissa, jotka edellyttävät eläimen paikallaanoloa tai sedaatiota ja kivun lievitystä (analgesiaa).
DEXDOMITORia käytetään noninvasiivisissa toimenpiteissä, mikä tarkoittaa, ettei toimenpiteeseen liity ihon tai kehon ontelon rikkomista. • esilääkityksenä ennen yleisanestesiaa.
Kissoilla anesteettina tulee käyttää ketamiinia. • koirien syvässä sedaatiossa ja analgesiassa yhdessä butorfanolin (sedaatio - ja analgesialääke) kanssa lääketieteellisissä toimenpiteissä ja pienissä kirurgisissa toimenpiteissä.
Annos valitaan hoidettavan eläinlajin, käyttötarkoituksen, käyttötavan (annetaanko lääkevalmiste laskimoon vai lihakseen) ja muiden mahdollisesti samanaikaisesti käytettävien lääkkeiden mukaan.
Koirilla annos perustuu kehon pinta- alaan (lasketaan painon perusteella) ja kissoilla painoon.
Koirille DEXDOMITOR annetaan pistoksena laskimoon tai lihakseen.
Kissoille se annetaan pistoksena lihakseen.
Sedaation ja analgesian kesto ja syvyys määräytyvät käytettävän annoksen mukaan.
Miten DEXDOMITOR vaikuttaa?
DEXDOMITORin vaikuttava aine deksmedetomidiini on alfa2- adrenergisten reseptorien agonisti.
Se vaikuttaa estämällä hermovälittäjäaine noradrenaliinin vapautumista elimistön hermosoluista.
Hermovälittäjäaineet ovat kemikaaleja, joiden avulla hermosolut pystyvät viestimään keskenään.
Noradrenaliini osallistuu valppauden ylläpitoon ja heräämiseen, joten sen vapautumisen vähentäminen alentaa tajunnan tasoa ja myös kivun tuntemusta.
Deksmedetomidiini on läheistä sukua toiselle eläinten sedaatioon käytettävälle lääkkeelle medetomidiinille, jota on käytetty eläinlääketieteessä jo useiden vuosien ajan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten DEXDOMITORia on tutkittu?
DEXDOMITORia tutkittiin kissoilla ja koirilla tehdyissä tutkimuksissa, joissa sen tehoa verrattiin medetomidiinin tehoon.
Tutkimuksissa oli mukana eri- ikäisiä ja erirotuisia koiria ja kissoja, joille tehtiin sedaatiota tai analgesiaa edellyttäviä toimenpiteitä.
Koirilla DEXDOMITORia tutkittiin sekä laskimoon että lihakseen annettuna pistoksena.
DEXDOMITORia verrattiin myös medetomidiiniin esilääkityksenä kissoilla ennen ketamiinilla aikaansaatua yleisanestesiaa sekä syvän sedaation aikaansaamisessa koirilla yhdessä butorfanolin kanssa.
Lisäksi sitä tutkittiin koirilla esilääkityksenä ennen yleisanestesiaa.
Mitä hyötyä DEXDOMITORista on havaittu tutkimuksissa?
Tutkimukset osoittivat, että DEXDOMITORin teho oli vastaava kuin medetomidiinin teho sedaation ja analgesian aikaansaamisessa koirilla ja kissoilla.
Medetomidiinilla saavutettiin hyvä tai erinomainen analgesia noin 40– 50 prosentilla eläimistä.
Tämä tulos tukee sen käyttöä noninvasiivisissa lievää tai kohtalaista kipua aiheuttavissa toimenpiteissä.
DEXDOMITOR oli vähintään yhtä tehokas kuin medetomidiini yleisanestesian aikaansaamisessa kissoilla yhdessä ketamiinin kanssa.
DEXDOMITORin osoitettiin olevan myös riittävän tehokas koirien syvän sedaation aikaansaamisessa yhdessä butorfanolin kanssa sekä esilääkityksenä ennen yleisanestesiaa, jolloin se vähensi koirien tarvitsemaa anesteetin määrää.
Mitä riskejä DEXDOMITORiin liittyy?
DEXDOMITOR laskee sydämen sykettä ja alentaa ruumiinlämpöä.
Myös verenpaine nousee aluksi, mutta palautuu sitten normaaliksi tai normaalia matalammaksi.
Joidenkin koirien ja kissojen hengitystiheys saattaa laskea ja limakalvot voivat vaikuttaa vaaleilta tai sinertäviltä.
Eläin saattaa oksentaa 5– 10 minuutin kuluttua pistoksen jälkeen tai heräämisvaiheessa.
Sedaation aikana voi esiintyä lihasvapinaa ja sarveiskalvon samentumaa (sameita täpliä sarveiskalvossa, pupillin edessä olevassa silmän läpinäkyvässä osassa).
Muita haittavaikutuksia saattaa esiintyä käytettäessä DEXDOMITORia yhdessä muiden lääkkeiden kanssa.
Pakkausselosteessa on luettelo kaikista DEXDOMITORin ilmoitetuista sivuvaikutuksista.
DEXDOMITORia ei saa antaa alle kuuden kuukauden ikäisille koiranpennuille tai alle viiden kuukauden ikäisille kissanpennuille.
Sitä ei saa antaa eläimille, joilla on sydän - tai verisuonisairauksia, joilla on vaikea systeeminen (koko elimistöön vaikuttava) sairaus, joiden tila on henkeäuhkaava (eläin on kuolemaisillaan) tai joiden tiedetään olevan yliherkkiä (allergisia) deksmedetomidiinille tai muille DEXDOMITORin valmistusaineille.
Mitä varotoimenpiteitä henkilön, joka antaa eläinlääkevalmistetta tai on kosketuksissa eläimen kanssa, on noudatettava?
Jos DEXDOMITORia on injektoitu vahingossa ihmiseen tai jos sitä on nielty, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Autoa ei kuitenkaan saa ajaa, koska sedaatiota ja verenpaineen muutoksia voi esiintyä.
Vältä valmisteen joutumista iholle, silmiin tai limakalvoille.
Jos valmistetta joutuu iholle, silmiin tai limakalvolle, huuhtele alue runsaalla vedellä.
Vesitiiviiden käsineiden käyttö on suositeltavaa.
Raskaana olevien naisten on noudatettava erityistä varovaisuutta, jotta itseensä injektoimista ei tapahdu.
Henkilöiden, jotka ovat yliherkkiä deksmedetomidiinille tai muille DEXDOMITORin valmistusaineille, tulee käsitellä valmistetta varoen.
Sivu 2/ 3 ©EMEA 2007 Miksi DEXDOMITOR on hyväksytty?
Eläinlääkekomitea (CVMP) päätti, että DEXDOMITORin hyödyt ovat sen riskejä suuremmat seuraavissa käyttöaiheissa: • koiran ja kissan noninvasiiviset, lievää tai kohtalaista kipua aiheuttavat toimenpiteet ja tutkimukset, jotka edellyttävät eläimen paikallaan oloa, sedaatiota ja analgesiaa • esilääkitys kissoilla ja koirilla ennen yleisanestesian aikaansaamista ja ylläpitoa (kissoilla ketamiinilla) • koirien syvä sedaatio ja analgesia yhdessä butorfanolin kanssa lääketieteellisissä tutkimuksissa ja pienissä kirurgisissa toimenpiteissä.
Komitea suosittelee myyntiluvan myöntämistä DEXDOMITORia varten.
Hyöty- riskisuhde esitetään tämän EPAR- arviointikertomuksen moduulissa 6.
Muita tietoja DEXDOMITORista:
Euroopan komissio myönsi koko Euroopan unionin alueella voimassa olevan myyntiluvan DEXDOMITORia varten 30. elokuuta 2002.
Myyntilupa uusittiin 2. elokuuta 2007.
Myyntiluvan haltija on Orion Corporation.
Myyntipäällysmerkinnässä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 4. syyskuuta 2007.
Sivu 3/ 3 ©EMEA 2007
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 236
EUROOPAN JULKINEN ARVIOINTIKERTOMUS (EPAR)
FERRIPROX Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR) Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Ferriprox on?
Ferriprox on lääke, jonka vaikuttava aine on deferiproni.
Sitä on saatavana valkoisina kapselin muotoisina tabletteina (500 mg) ja suun kautta otettavana liuoksena (100 mg/ ml).
Mihin Ferriproxia käytetään?
Ferriproxia käytetään raudan liikavarastoitumisen (liikaa rautaa elimistössä) hoitoon talassemia major - potilailla (perinnöllinen sairaus, johon sairastuneiden potilaiden elimistö ei tuota tarpeeksi hemoglobiinia, joka on punaisissa verisoluissa oleva happea elimistössä kuljettava proteiini).
Ferriproxia käytetään silloin, kun deferoksamiinia (toinen raudan liikavarastoitumisen hoidossa käytetty lääke) ei voida käyttää.
Lääkettä saa vain lääkärin määräyksestä.
Miten Ferriproxia käytetään?
Vain talassemia- potilaiden hoidosta kokemusta saaneen lääkärin tulee aloittaa Ferriprox- hoito ja ylläpitää sitä.
Päivittäinen kokonaisannos Ferriproxia on 75– 100 mg painokiloa kohden kolmena erillisenä annoksena päivän aikana.
Jos hoito annetaan tabletteina, kunkin annoksen tablettimäärä lasketaan lähimmän puolikkaan tabletin tarkkuudella.
Jos taas käytetään suun kautta otettavaa liuosta, annos lasketaan lähimmän 2, 5 ml: n tarkkuudella.
Esimerkiksi 70 kg painava potilas ottaa kolme ja puoli tablettia tai 17, 5 ml kolmesti päivässä.
Suurempia päiväannoksia kuin 100 mg/ kg ei suositella, koska sivuvaikutusten riski kasvaa.
Ferriproxia saaville potilaille tai heidän hoitajilleen on annettava tietokortti, jossa potilaalle kerrotaan, miten lääkettä käytetään turvallisesti.
Miten Ferriprox vaikuttaa?
Talassemia majoria sairastavat potilaat tarvitsevat säännöllisesti verensiirtoja.
Kun potilaat saavat siirtoja toistuvasti, siirretyt punasolut tuovat elimistöön rautaa.
Koska elimistö ei kuitenkaan pysty luonnollisesti hajottamaan liikaa saatua rautaa, se kerääntyy elimistöön.
Ajan myötä liika rauta voi vahingoittaa tärkeitä elimiä, kuten sydäntä tai maksaa.
Ferriproxin vaikuttava aine, deferiproni, on raudan kelatoija.
Se sitoo elimistössä olevan raudan yhdisteeksi (kelaatti), jota elimistö voi erittää pois, pääasiassa virtsaan ja jossain määrin myös ulosteeseen.
Näin raudan liikavarastoitumista voidaan vähentää ja ehkäistä liiallisesta raudasta aiheutuvia vaurioita.
Miten Ferriproxia on tutkittu?
Ferriproxia on tutkittu ensin kolmessa tutkimuksessa, johon osallistui 247 yli 10- vuotiasta talassemia major - potilasta.
Päätutkimuksessa verrattiin Ferriproxin tehokkuutta deferoksamiiniin (normaali hoito 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged raudan poistamiseksi).
Tutkimukseen osallistui 71 potilasta ja se kesti kaksi vuotta.
Tutkimus oli avoin tutkimus.
Se tarkoittaa, että lääkäri ja potilaat tiesivät, mitä lääkettä he käyttivät; Ferriproxia otetaan suun kautta, kun taas deferoksamiini annetaan ihonalaisena infuusiona (erittäin hidas injektio ihon alle) öisin.
Uudemmassa tutkimuksessa vertailtiin hoitoa, jossa vaihdeltiin Ferriproxia ja deferoksamiinia (viisi päivää Ferriproxia ja kaksi päivää deferoksamiinia joka viikko), jatkuvaan hoitoon pelkästään deferoksamiinilla.
Tutkimukseen osallistui 60 potilasta 12 kuukauden ajan.
Kaikissa tutkimuksissa tehokkuutta mitattiin tarkastelemalla ferritiinin pitoisuutta veressä ennen hoitoa ja sen jälkeen.
Ferritiini on proteiini, joka varastoi rautaa elimistöön.
Seerumin ferritiinipitoisuus (ferritiinin määrä veressä) osoittaa elimistöön kertyneen raudan määrän.
Mitä hyötyä Ferriproxista on havaittu tutkimuksissa?
Ensimmäisessä vertailevassa tutkimuksessa seerumin ferritiinipitoisuuden keskiarvot eivät olleet merkittävästi erilaiset kahdessa hoitoryhmässä, mutta keskimääräinen rautakertymä maksassa näytti nousevan Ferriproxia saaneiden ryhmässä enemmän kuin deferoksamiinia saaneilla.
Lääkevalmisteita vaihdelleen tutkimuksen hoito- ohjelma, jossa yhdistettiin viiden päivän Ferriprox- hoitoon kahden päivän ajan deferoksamiinia, laski ferritiinipitoisuuksia samalla tavalla kuin deferoksamiini yksinään käytettynä.
Tutkimukseen osallistuneiden potilaiden määrä ei kuitenkaan ollut riittävä osoittamaan, että kyseinen hoito- ohjelma olisi yhtä tehokas kuin deferoksamiini yksinään käytettynä.
Mitä riskejä Ferriproxiin liittyy?
Yleisimmät sivuvaikutukset Ferriproxista (useammalla kuin yhdellä potilaalla kymmenestä) ovat punaruskea virtsa (mikä osoittaa, että rauta erittyy pois elimistöstä), pahoinvointi (huonovointisuus), vatsan alueen särky (mahakipu) ja oksentelu.
Harvinainen mutta vakava sivuvaikutus on agranulosytoosi (erään valkosolutyypin erittäin matala pitoisuus).
Ferriproxia ei tule antaa henkilöille, jotka saattavat olla yliherkkiä (allergisia) deferipronille tai muille lääkevalmisteen ainesosille.
Ferriproxia ei tule antaa henkilöille, joilla on ollut neutropenia (erään valkosolutyypin matala pitoisuus) toistuvasti tai agranulosytoosi.
Ferriproxia ei myöskään tule käyttää sellaisten lääkkeiden kanssa, jotka voivat aiheuttaa neutropeniaa tai agranulosytoosia.
Raskaana olevien tai imettävien naisten ei tule käyttää Ferriproxia.
Miksi Ferriprox on hyväksytty?
Lääkevalmistekomitea (CHMP) katsoi, että Ferriproxin hyödyt ovat sen riskejä suuremmat hoidettaessa raudan liikavarastoitumista talassemia major - potilailla silloin, kun deferoksamiinihoidolle on vasta- aiheita tai se ei ole riittävä.
Komitea suositteli myyntiluvan myöntämistä Ferriproxia varten.
Ferriproxille myönnettiin aluksi myyntilupa poikkeuksellisissa oloissa, koska sairauden harvinaisuuden vuoksi tietoa oli saatavilla rajoitetusti hyväksymisen ajankohtana.
Lääkeyhtiön toimitettua vaaditut lisätiedot poikkeusolot päättyivät 12. huhtikuuta 2002.
Muita tietoja Ferriproxista Euroopan komissio myönsi koko Euroopan unionin alueella voimassa olevan myyntiluvan Ferriproxia varten 25. elokuuta 1999.
Myyntilupa uusittiin 25. elokuuta 2004.
Myyntiluvan haltija on Apotex Europe B. V.
Ferriproxia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2007.
©EMEA 2007
2/ 2
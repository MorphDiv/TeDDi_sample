# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
RILUTEK 50 mg kalvopäällysteiset tabletit
2.
VAIKUTTAVAT AINEET JA NIIDEN MÄÄRÄT
Jokainen kalvopäällysteinen tabletti sisältää 50 mg rilutsolia
Täydellinen apuaineluettelo, ks. kohta 6. 1.
3.
LÄÄKEMUOTO
Kalvopäällysteinen tabletti Tabletit ovat kapselinmuotoisia, valkoisia ja niihin on kaiverrettu ” RPR 202 ” toiselle puolelle.
4.
KLIINISET TIEDOT
4. 1 Käyttöaiheet
RILUTEK on indikoitu potilaille, joilla on amyotrofinen lateraaliskleroosi (ALS), pidentämään elinaikaa tai aikaa ennen mekaanista ventilaatiota.
Kliiniset tutkimukset ovat osoittaneet RILUTEKin pidentävän ALS- potilaiden elinaikaa (ks. kohta 5. 1).
Elinaika määriteltiin siten, että potilas oli elossa ilman intubointia ja mekaanista ventilaatiota ja ilman trakeotomiaa.
Ei ole mitään todisteita siitä, että RILUTEKilla olisi terapeuttista vaikutusta motoriikkaan, keuhkofunktioon, faskikulaatioihin, lihasvoimaan ja motorisiin oireisiin.
RILUTEKilla ei ole osoitettu olevan vaikutusta loppuvaiheen ALS: iin.
RILUTEKin turvallisuutta ja tehoa on tutkittu ainoastaan ALS: ssa.
Näin ollen sitä ei tulisi käyttää potilaille, joilla on muita motorisen neuronin sairauksien muotoja.
4. 2 Annostus ja antotapa
RILUTEK- hoito tulisi aloittaa ainoastaan erikoislääkäreiden toimesta, joilla on kokemusta motorisen neuronin sairauksien hoidosta.
Suositeltu vuorokausiannos aikuisille tai iäkkäille potilaille on 100 mg (50 mg 12 tunnin välein).
Korkeampien vuorokausiannosten ei voida olettaa merkittävästi lisäävän saatavaa hyötyä.
Erityispotilasryhmät
Lapset:
RILUTEKin käyttöä lapsille ei suositella, koska tiedot rilutsolin turvallisuudesta ja tehosta lapsilla tai nuorilla esiintyvissä neurodegeneratiivisissa sairauksissa puuttuvat.
Potilaat, joilla on munuaisten vajaatoiminta:
RILUTEKia ei suositella potilaille, joilla on munuaisten vajaatoiminta, koska tutkimuksia toistuvilla annoksilla ei ole tehty tällä potilasryhmällä (ks. kohta 4. 4).
Iäkkäät potilaat: farmakokineettisten tietojen perusteella ei RILUTEKin käytölle tässä potilasryhmässä ole erityisohjeita.
Maksan vajaatoimintapotilaat:
(ks. kohta 4. 3, kohta 4. 4 ja kohta 5. 2).
2 4. 3 Vasta- aiheet
Yliherkkyys vaikuttavalle aineelle tai jollekin apuaineelle.
Maksasairaus tai aloitusvaiheen transaminaasiarvot 3 kertaa korkeammat kuin viitearvojen ylärajat.
Raskaana olevat ja imettävät potilaat.
4. 4 Varoitukset ja käyttöön liittyvät varotoimet
Maksan vajaatoiminta:
Rilutsolia tulee määrätä varoen potilaille, joilla on ollut maksan vajaatoimintaa, tai potilaille, joilla on lievästi kohonneet seerumin transaminaasi - (ALAT; ASAT; kolminkertaiset arvot viitearvojen ylärajoihin verrattuna) bilirubiini - ja/ tai gamma- glutamyylitransferaasiarvot.
Useiden maksafunktiotestien (etenkin bilirubiiniarvon) nousu on rilutsolin käytön este (ks. kohta 4. 8).
Hepatiitin riskin vuoksi tulee seerumin transaminaasiarvot, mukaan lukien ALAT, määrittää ennen rilutsolihoidon aloittamista ja sen aikana.
ALAT tulee määrittää kerran kuukaudessa 3 ensimmäisen kuukauden aikana, sitten 3 kuukauden välein ensimmäisen vuoden loppuun ja sen jälkeen aika ajoin.
ALAT- arvoja tulee seurata tiheämmin potilailla, joiden ALAT- arvot nousevat.
Rilutsolin käyttö tulee keskeyttää, jos ALAT- arvo nousee 5- kertaiseksi viitearvojen ylärajaan nähden.
Annoksen laskemisesta tai hoidon uudelleen aloittamisesta ei ole kokemusta potilailla, joiden ALAT on noussut 5- kertaiseksi viitearvojen ylärajaan nähden.
Rilutsolin antamista uudelleen potilaille ei tässä tilanteessa voida suositella.
Neutropenia:
Potilaita on kehotettava ilmoittamaan kaikista kuumetaudeista lääkärilleen.
Saatuaan ilmoitukset kuumetaudista lääkärin on heti tutkittava valkosolut ja neutropenian ilmetessä keskeytettävä rilutsolihoito (ks. kohta 4. 8).
Munuaisten vajaatoiminta:
Tutkimuksia toistuvilla annoksilla ei ole tehty munuaisten vajaatoimintaa sairastavilla potilailla (ks. kohta 4. 2).
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Kliinisiä tutkimuksia, joissa arvioitaisiin rilutsolin yhteisvaikutuksia muiden lääkevalmisteiden kanssa, ei ole tehty.
In vitro - tutkimukset ihmisen maksan mikrosomipreparaateilla viittaavat siihen, että CYP 1A2 on rilutsolin alkuoksidaatioon osallistuva tärkein isoentsyymi.
CYP 1A2: n estäjät (esim. kofeiini, diklofenaakki, diatsepaami, nikergoliini, klomipramiini, imipramiini, fluvoksamiini, fenasetiini, teofylliini, amitriptyliini ja kinolonit) voivat vähentää rilutsolin eliminaationopeutta, kun taas CYP 1A2: n induktorit (esim. tupakansavu, hiiligrillissä valmistettu ruoka, rifampisiini ja omepratsoli) voivat lisätä rilutsolin eliminaationopeutta.
4. 6 Raskaus ja imetys
RILUTEK on vasta- aiheinen (ks. kohta 4. 3) raskauden aikana (ks. kohta 5. 3).
Raskauden aikaiset kliiniset kokemukset rilutsolin käytöstä ovat puutteellisia.
RILUTEK on vasta- aiheinen (ks. kohta 4. 3) imetyksen aikana (ks. kohta 5. 3).
Ei tiedetä, erittyykö rilutsolia ihmisen maitoon.
3 4. 7 Vaikutus ajokykyyn ja koneiden käyttökykyyn
Potilaita tulisi varoittaa mahdollisesti esiintyvästä huimauksesta tai kiertohuimauksesta ja neuvoa olemaan ajamatta tai käyttämättä koneita, mikäli näitä oireita esiintyy.
Tutkimuksia valmisteen vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
Faasin III kliinisissä tutkimuksissa, joissa ALS - potilaita hoidettiin rilutsolilla, yleisimmin raportoidut haittavaikutukset olivat astenia, pahoinvointi ja poikkeavat maksan toimintakokeiden tulokset.
Alla luetellut haittavaikutukset on luokiteltu yleisyyden mukaan seuraavasti: hyvin yleinen (≥1/ 10), yleinen (≥1/ 100, < 1/ 10), melko harvinainen (≥1/ 1 000, < 1/ 100), harvinainen (≥1/ 10 000, < 1/ 1 000), hyvin harvinainen (< 1/ 10 000), tuntematon (koska saatavissa oleva tieto ei riitä arviointiin).
Veri ja imukudos Melko harvinainen: anemia Tuntematon: vaikea neutropenia (ks. kohta 4. 4)
Immuunijärjestelmä Melko harvinainen: anafylaktiset reaktiot, angioedeema
Hermosto Yleinen: päänsärky, huimaus, suun tunnottomuus ja uneliaisuus
Sydän Yleinen: takykardia
Ruuansulatuselimistö Hyvin yleinen: pahoinvointi Yleinen: ripuli, vatsakipu, oksentelu Melko harvinainen: pankreatiitti
Maksa ja sappi Hyvin yleinen: poikkeavat maksan toimintakokeiden tulokset *.
Kohonneet alaniiniaminotransferaasiarvot ilmaantuivat yleensä 3 kuukauden kuluessa rilutsolihoidon aloittamisesta; ne olivat yleensä ohimeneviä ja arvot korjaantuivat alle kaksinkertaisiksi viitearvojen ylärajaan nähden 2- 6 kuukauden kuluttua hoitoa jatkettaessa.
Arvojen kohoamiseen saattoi liittyä keltaisuutta.
Kliinisiin tutkimuksiin osallistuneiden potilaiden (n=20), joiden ALAT- arvo nousi 5 - kertaiseksi viitearvojen ylärajaan nähden, hoito keskeytettiin, ja arvot korjaantuivat useimmissa tapauksissa alle kaksinkertaisiksi viitearvojen ylärajaan nähden 2- 4 kuukauden kuluessa (ks. kohta 4. 4).
Tuntematon: hepatiitti
Yleisoireet ja antopaikassa todettavat haitat Hyvin yleinen: astenia Yleinen: kipu
* Tutkimustulokset viittaavat siihen, että aasialaiset potilaat voivat olla herkempiä poikkeavuuksille maksan toimintakokeissa – 3, 2% (194/ 5995) aasialaisista ja 1, 8% (100/ 5641) kaukaasialaisista potilaista.
4. 9 Yliannostus
Yksittäistapauksissa on todettu neurologisia ja psyykkisiä oireita, akuuttia toksista enkefalopatiaa, johon liittyy horros/ jäykkyys, koomaa ja methemoglobinemiaa.
4 Yliannostuksen sattuessa hoito on oireiden mukaista ja elintoimintoja tukevaa.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä: muut hermostoon vaikuttavat lääkeaineet, ATC- koodi:
N07XX02.
Vaikkei ALS: n patogeneesi ole täysin selvillä, on epäilty, että glutamaatilla (keskushermoston primaarinen eksitatorinen välittäjäaine) on osuutta solun kuolemaan tässä sairaudessa.
Rilutsolin oletetaan vaikuttavan glutamaattiprosessien estoon.
Vaikutusmekanismi on epäselvä.
Kliinisistä tutkimuksista
Tutkimuksessa 155 potilasta satunnaistettiin saamaan rilutsolia 100 mg/ päivä (50 mg kahdesti päivässä) tai plaseboa ja potilaita seurattiin 12- 21 kuukauden ajan.
Elinaika, kuten se on määritetty kohdan 4. 1 toisessa kappaleessa, piteni merkitsevästi potilailla, jotka saivat rilutsolia verrattuna plaseboa saaneisiin potilaisiin.
Keskimääräinen elinaika oli 17, 7 kuukautta rilutsoliryhmässä ja 14, 9 kuukautta plaseboryhmässä.
Annos- vaste- tutkimuksessa 959 ALS- potilasta satunnaistettiin yhteen neljästä hoitoryhmästä: rilutsoli 50, 100 tai 200 mg/ päivä tai plasebo.
Potilaita seurattiin 18 kuukauden ajan.
Potilailla, jotka saivat rilutsolia 100 mg/ päivä, elinaika oli merkittävästi pidempi verrattuna plaseboa saaneisiin potilaisiin.
Vaikutus rilutsolia 50 mg päivässä saaneessa ryhmässä ei ollut tilastollisesti merkitsevä verrattuna plaseboon ja vaikutus 200 mg: n ryhmässä oli lähes sama kuin ryhmässä, joka sai 100 mg päivässä.
Keskimääräinen elinaika oli liki 16, 5 kuukautta rilutsoliryhmässä annoksella 100 mg/ päivä ja 13, 5 kuukautta plaseboryhmässä.
Rinnakkaisryhmillä tehdyssä tutkimuksessa, jossa tutkittiin rilutsolin tehoa ja turvallisuutta taudin myöhäisvaiheessa, elinaika ja motorinen toiminta rilutsoliryhmässä ei eronnut merkitsevästi plaseboryhmästä.
Tässä tutkimuksessa suurimmalla osalla potilaista oli vitaalikapasiteetin suhteellinen osuus pienempi kuin 60%.
Plasebokontrolloidussa kaksoissokkotutkimuksessa, jossa selvitettiin rilutsolin tehoa ja turvallisuutta japanilaispotilailla, 204 potilasta satunnaistettiin saamaan joko rilutsolia 100 mg/ vrk (50 mg x 2) tai plaseboa ja heitä seurattiin 18 kuukauden ajan.
Tässä tutkimuksessa tehoa arvioitiin seuraavien seikkojen perusteella: kyvyttömyys kävellä yksin, yläraajan toimimattomuus, trakeostomia, hengityslaitteen tarve, ravinto mahaletkun kautta tai kuolema.
Ilman trakeostomiaa eläneet rilutsolia saavat potilaat eivät eronneet merkitsevästi plaseboryhmän potilaista.
Tämän tutkimuksen erotusvoima hoitoryhmien välillä oli kuitenkin vähäinen.
Meta- analyysissä käsiteltiin tämän ja edellä kuvattujen tutkimusten potilaat, ja siinä todettiin vähemmän silmiinpistävä vaikutus rilutsoliryhmän elossaoloaikaan plaseboon nähden, vaikka ero olikin edelleen tilastollisesti merkitsevä.
5. 2 Farmakokinetiikka
Rilutsolin farmakokinetiikkaa on tutkittu terveillä vapaaehtoisilla miehillä oraalisen kerta- annoksen (25- 300 mg) ja toistuvan oraalisen annon (25- 100 mg 2 kertaa vuorokaudessa) jälkeen.
Plasman lääkeainepitoisuudet nousevat lineaarisesti annoksen myötä ja farmakokineettinen profiili on annoksesta riippumaton.
Toistuvassa annossa (10 päivän hoito 50 mg rilutsolia x 2), muuttumatonta rilutsolia kertyy plasmaan noin kaksinkertaisesti ja vakaa tila saavutetaan alle viidessä päivässä.
5 Imeytyminen
Rilutsoli imeytyy nopeasti oraalisen annon jälkeen ja enimmäispitoisuudet plasmassa saavutetaan 60 - 90 minuutin kuluessa (Cmax = 173 ± 72 (SD) ng/ ml).
Noin 90% annoksesta imeytyy ja absoluuttinen hyötyosuus on 60 ± 18%.
Imeytymisnopeus ja imeytyvä määrä pienenevät, kun rilutsoli otetaan runsasrasvaisten aterioiden yhteydessä (Cmax laskee 44%, AUC laskee 17%).
Jakautuminen
Rilutsoli jakautuu laajalti kaikkialle elimistöön ja sen on todettu läpäisevän veriaivoesteen.
Rilutsolin jakautumistilavuus on noin 245 ± 69 l (3, 4 l/ kg).
Rilutsoli on noin 97%: sti proteiiniin sitoutuneena ja se sitoutuu pääasiassa seerumin albumiiniin ja lipoproteiineihin.
Metabolia
Rilutsoli on plasmassa enimmäkseen muuttumattomana ja se metaboloituu pääasiassa sytokromi P450 - entsyymin ja sitä seuraavan glukuronidoitumisen kautta.
In vitro - tutkimuksissa on ihmisen maksapreparaatteja käyttäen osoitettu, että sytokromi P450 1A2 on pääasiallinen isoentsyymi, joka osallistuu rilutsolin metaboliaan.
Virtsasta todetut metaboliitit ovat kolme fenolijohdosta, yksi ureidojohdos ja muuttumaton rilutsoli.
Rilutsolin pääasiallinen metaboliareitti on sytokromin P450 1A2 katalysoima alkuvaiheen oksidaatio.
Tuotteena syntyy N- hydroksi- rilutsolia (RPR112512), joka on rilutsolin aktiivinen päämetaboliitti.
Glukuronidi konjugoidaan nopeasti tähän metaboliittiin, jolloin muodostuu joko O - tai N - glukuronidia.
Eliminaatio
Eliminaation puoliintumisaika on 9- 15 tuntia.
Rilutsoli eliminoituu pääasiassa virtsaan.
Kaikkiaan virtsaan erittyy noin 90% annoksesta.
Glukuronidien osuus on yli 85%: a virtsan metaboliiteista.
Ainoastaan 2% rilutsolin annoksesta on löydetty virtsasta muuttumattomana.
Erityispotilasryhmät
Munuaisten vajaatoimintapotilaat: farmakokineettisissä parametreissä ei ole merkitsevää eroa kohtalaisesta tai vaikeasta kroonisesta munuaisten vajaatoiminnasta (kreatiniinipuhdistuma 10 - 50 ml/ min) kärsivien potilaiden ja terveiden vapaaehtoisten välillä annettaessa 50 mg rilutsolia oraalisena kerta- annoksena.
Iäkkäät potilaat: rilutsolin farmakokineettiset parametrit iäkkäillä potilailla (> 70 vuotta) eivät muutu annettaessa sitä toistuvina annoksina (50 mg kaksi kertaa päivässä 4, 5 päivän ajan).
Maksan vajaatoimintapotilaat: rilutsolin pitoisuuspinta- ala (AUC) 50 mg: n oraalisen kerta- annoksen jälkeen kasvoi 1, 7- kertaiseksi potilailla, joilla oli lievä krooninen maksan vajaatoiminta, ja 3 - kertaiseksi potilailla, joilla oli kohtalainen krooninen maksan vajaatoiminta.
Rotu: rilutsolin ja sen metaboliitin, N- hydroksirilutsolin, farmakokinetiikkaa arvioitiin kliinisessä tutkimuksessa, jossa rilutsolia annettiin suun kautta kahdesti vuorokaudessa 8 päivän ajan 16 japanilaiselle ja 16 kaukaasialaiselle terveelle, aikuiselle miehelle.
Tutkimuksessa kävi ilmi japanilaisryhmän alhaisempi altistuminen rilutsolille (Cmax 0, 85 [90% CI 0, 68- 1, 08] ja AUCinf.
0, 88 [90% CI 0, 69- 1, 13] ja samankaltainen altistuminen metaboliitille.
Näiden tulosten kliinistä merkitystä ei tiedetä.
6 5. 3 Prekliiniset tiedot turvallisuudesta
Rilutsoli ei ole osoittautunut karsinogeeniseksi rotilla eikä hiirillä.
Rilutsolilla tehdyt tavanomaiset genotoksisuustestit olivat negatiivisia.
Rilutsolin aktiivisella päämetaboliitilla tehtyjen testien tulokset olivat kahdessa in vitro - testissä positiivisia.
Intensiivisessä testaamisessa käyttäen seitsemää muuta tavanomaista in vitro tai in vivo - tutkimusta ei saatu viitteitä metaboliitin genotoksisuudesta.
Metaboliitin genotoksista vaikutusta ei pidetä ihmisille merkitsevänä tämän aineiston perusteella ottaen huomioon rilutsolilla saadut negatiiviset karsinogeenisuustulokset hiirillä ja rotilla.
Punasoluarvojen alenemista ja/ tai maksa- arvojen muutoksia todettiin epäjohdonmukaisesti subakuuteissa ja kroonisissa toksisuuskokeissa rotalla ja apinalla.
Hemolyyttistä anemiaa todettiin koirilla.
Yhdessä toksisuustutkimuksessa keltarauhasen puuttumista todettiin useammin hoidettujen kuin verrokkirottien munasarjoissa.
Kyseessä on yksittäinen havainto eikä sitä todettu missään muussa tutkimuksessa eikä muilla lajeilla.
Kaikki tulokset havaittiin annoksilla, jotka olivat 2- 10 kertaa korkeammat kuin ihmisillä annoksella 100 mg/ päivä.
Rotilla tehdyissä fertiliteettitutkimuksissa havaittiin lievä lisääntymistoimintaa ja fertiliteettiä heikentävä vaikutus annoksilla 15 mg/ kg päivässä (joka on korkeampi kuin terapeuttinen annos).
Luultavasti tämä johtuu sedaatiosta ja letargiasta.
Raskaana olevalla rotalla 14C- rilutsolin on todettu kulkeutuvan istukan läpi sikiöön.
Rotilla rilutsoli vähensi raskaaksi tulemisen mahdollisuutta ja implantaatioiden määrää annostasolla, joka oli vähintään kaksinkertainen kliinisessä hoidossa ihmisille annettuun systeemiseen annokseen nähden.
Eläinten lisääntymistutkimuksissa ei ole havaittu epämuodostumia.
14 C- rilutsolia on todettu imettävien rottien maidossa.
6.
FARMASEUTTISET TIEDOT
6. 1 Apuaineet
Ydin:
Vedetön kaksiemäksinen kalsiumfosfaatti Mikrokiteinen selluloosa Vedetön kolloidinen piidioksidi Magnesiumstearaatti Kroskarmelloosinatrium
Päällyste:
Hypromelloosi Makrogoli 6000 Titaanidioksidi (E171)
6. 2 Yhteensopimattomuudet
Ei oleellinen.
6. 3 Kestoaika
3 vuotta.
7 6. 4 Säilytys
Tämä lääkevalmiste ei vaadi erityisiä säilytysolosuhteita.
6. 5 Pakkaustyyppi ja pakkauskoko (pakkauskoot)
Tabletit on pakattu läpinäkymättömiin PVC/ alumiini- läpipainopakkauksiin.
Jokainen pakkaus sisältää 56 tablettia (4 läpipainopakkausta, joissa kussakin on 14 tablettia).
6. 6 Erityiset varotoimet hävittämiselle
Ei erityisvaatimuksia.
7.
MYYNTILUVAN HALTIJA
Aventis Pharma S. A.
20, avenue Raymond Aron F- 92165 Antony Cedex Ranska
8.
MYYNTILUVAN NUMERO( T)
EU/ 1/ 96/ 010/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
myyntiluvan myöntämispäivä 10. kesäkuuta 1996 viimeisin uudistamispäivä 10. kesäkuuta 2006
10.
TEKSTIN MUUTTAMISPÄIVÄMÄÄRÄ
8 LIITE II
A.
ERÄN VAPAUTTAMISESTA VASTAAVA( T) VALMISTUSLUVAN (VALMISTUSLUPIEN) HALTIJA( T)
B.
MYYNTILUPAAN LIITTYVÄT EHDOT
9 A.
ERÄN VAPAUTTAMISESTA VASTAAVA (VASTAAVAT) VALMISTUSLUVAN (VALMISTUSLUPIEN) HALTIJA( T)
Erän vapauttamisesta vastaavan (vastaavien) valmistajan (valmistajien) nimi (nimet) ja osoite (osoitteet)
Sanofi Winthrop Industrie, 56, Route de Choisy au Bac, F- 60205 Compiègne, Ranska.
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Myyntiluvan haltija toimittaa määräaikaiset turvallisuuskatsaukset kahden vuoden välein, kunnes Euroopan lääkeviraston lääkevalmistekomitea (CHMP) toisin päättää.
10 LIITE III
MYYNTIPÄÄLLYSMERKINNÄT JA PAKKAUSSELOSTE
11 A.
MYYNTIPÄÄLLYSMERKINNÄT
12 ULKOPAKKAUKSESSA ON OLTAVA SEURAAVAT MERKINNÄT
ULKOPAKKAUS
1.
LÄÄKEVALMISTEEN NIMI
RILUTEK 50 mg kalvopäällysteiset tabletit rilutsoli
2.
VAIKUTTAVA( T) AINE( ET)
Jokainen kalvopäällysteinen tabletti sisältää 50 mg rilutsolia.
3.
LUETTELO APUAINEISTA
4.
LÄÄKEMUOTO JA SISÄLLÖN MÄÄRÄ
56 kalvopäällysteistä tablettia
5.
ANTOTAPA JA TARVITTAESSA ANTOREITTI (ANTOREITIT)
Lue pakkausseloste ennen käyttöä.
Suun kautta
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.
9.
ERITYISET SÄILYTYSOLOSUHTEET
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
13 11.
MYYNTILUVAN HALTIJAN NIMI JA OSOITE
Aventis Pharma S. A.
20, avenue Raymond Aron F- 92165 Antony Cedex Ranska
12.
MYYNTILUVAN NUMERO( T)
EU/ 1/ 96/ 010/ 001
13.
ERÄNUMERO
Erä
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
RILUTEK
14 LÄPIPAINOPAKKAUKSISSA TAI LEVYISSÄ ON OLTAVA VÄHINTÄÄN SEURAAVAT MERKINNÄT
PVC/ ALUMIINI LÄPIPAINOPAKKAUS
1.
LÄÄKEVALMISTEEN NIMI
Rilutek 50 mg kalvopäällysteiset tabletit rilutsoli
2.
MYYNTILUVAN HALTIJAN NIMI
Aventis Pharma
3.
VIIMEINEN KÄYTTÖPÄIVÄMÄÄRÄ
EXP
4.
ERÄNUMERO
Lot
5.
MUUTA
15 B.
PAKKAUSSELOSTE
16 PAKKAUSSELOSTE
RILUTEK 50 mg kalvopäällysteiset tabletit Rilutsoli
Lue tämä seloste huolellisesti, ennen kuin aloitat lääkkeen ottamisen.
- Säilytä tämä seloste.
Voit tarvita sitä myöhemmin.
- Jos sinulla on lisäkysymyksiä, käänny lääkärisi tai apteekin puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai apteekissa.
Tässä selosteessa esitetään:
1.
Mitä RILUTEK on ja mihin sitä käytetään 2.
Ennen kuin otat RILUTEKia 3.
Miten RILUTEKia otetaan 4.
Mahdolliset haittavaikutukset 5.
RILUTEKin säilyttäminen 6.
Muuta tietoa
1.
MITÄ RILUTEK ON JA MIHIN SITÄ KÄYTETÄÄN
Mitä RILUTEK on
RILUTEKin vaikuttava aine on rilutsoli, joka vaikuttaa hermostoon.
Mihin RILUTEKia käytetään
RILUTEKia käytetään potilaille, joilla on amyotrofinen lateraaliskleroosi (ALS).
ALS on motorisen neuronin sairaus, jossa lihaksiin käskyjä lähettävien hermosolujen vaurioituminen aiheuttaa heikkoutta, lihasten surkastumista ja halvaantumista.
Motorisen neuronin sairaudessa hermosolujen tuhoutuminen voi johtua liiallisesta glutamaatin (kemiallisen välittäjäaineen) määrästä aivoissa ja selkäytimessä.
RILUTEK estää glutamaatin vapautumisen ja tämä voi auttaa estämään hermosolujen vaurioitumista.
Keskustele lääkärisi kanssa saadaksesi lisätietoa ALS: ista ja siitä, miksi lääke on määrätty sinulle.
2.
ENNEN KUIN OTAT RILUTEKIA
Älä ota RILUTEKia
- jos olet allerginen (yliherkkä) rilutsolille tai RILUTEKin jollekin muulle aineelle,
- jos sinulla on maksasairaus tai joidenkin maksaentsyymien (transaminaasien) kohonneita
veriarvoja,
- jos olet raskaana tai imetät.
Ole erityisen varovainen RILUTEKin suhteen Kerro lääkärillesi,
- jos sinulla on maksavaivoja: ihon tai silmän valkuaisten keltaisuutta (keltatauti), kutinaa koko
vartalolla, pahoinvointia, oksentelua
- jos munuaisesi eivät toimi kunnolla
17
- jos sinulla on kuumetta: se voi johtua vähäisestä valkosolujen määrästä, joka voi lisätä
tulehdusriskiä
- jos olet alle 18- vuotias.
RILUTEKin käyttöä ei suositella lapsille, sillä lääkkeen käytöstä tässä
potilasryhmässä ei ole saatavilla tietoja.
Jos jokin edellä mainituista koskee sinua, tai jos olet epävarma, kerro asiasta lääkärillesi.
Hän päättää, miten toimia.
Muiden lääkevalmisteiden samanaikainen otto Kerro lääkärillesi, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Raskaus ja imetys Jos olet raskaana, epäilet olevasi raskaana tai imetät, RILUTEKia EI SAA käyttää.
Jos epäilet olevasi raskaana tai aiot imettää, kysy lääkäriltäsi neuvoa ennen RILUTEKin käyttöä.
Ajaminen ja koneiden käyttö Voit ajaa tai käyttää mitä tahansa työvälineitä tai koneita, ellei sinua huimaa tai heikota tämän lääkkeen ottamisen jälkeen.
3.
MITEN RILUTEKIA OTETAAN
Suositeltu annos on yksi tabletti kahdesti päivässä.
Tabletit otetaan suun kautta 12 tunnin välein samaan aikaan joka päivä (esim. aamulla ja illalla).
Jos otat enemmän RILUTEKia kuin sinun pitäisi
Jos otat liian monta tablettia, ota välittömästi yhteys lääkäriisi, lähimmän sairaalan ensiapuun tai Myrkytystietokeskukseen.
Jos unohdat ottaa RILUTEKia
Jos unohdat ottaa tabletin, jätä se kokonaan ottamatta ja ota seuraava tabletti normaalina ottoajankohtana.
Älä ota kaksinkertaista annosta korvataksesi unohtamasi tabletin.
Jos sinulla on kysymyksiä tämän lääkkeen käytöstä, käänny lääkärisi tai apteekin puoleen.
4.
MAHDOLLISET HAITTAVAIKUTUKSET
Kuten kaikki lääkkeet, myös RILUTEK voi aiheuttaa haittavaikutuksia.
Kaikki eivät kuitenkaan niitä saa.
TÄRKEÄÄ Kerro välittömästi lääkärillesi
- jos sinulle ilmaantuu kuumetta (lämmönnousua), sillä RILUTEK voi aiheuttaa valkosolujen
määrän vähenemistä.
Lääkärisi voi ottaa verikokeita tarkistaakseen valkosolujen määrän, sillä valkosolut ovat tärkeitä tulehdusten vastustamisessa.
- jos sinulle ilmaantuu jokin seuraavista oireista: ihosi tai silmän valkuaistesi keltaisuutta
(keltatauti), kutinaa koko vartalolla, pahoinvointia, oksentelua, sillä nämä voivat olla maksasairauden (hepatiitin) oireita.
Lääkärisi voi ottaa verikokeita säännöllisesti RILUTEK - hoidon aikana varmistaakseen, ettei maksasairautta ilmene.
18 Hyvin yleisiä RILUTEKin aiheuttamia haittavaikutuksia (useammalla kuin 1 potilaalla 10: stä) ovat:
- väsymys
- pahoinvointi
- tiettyjen maksaentsyymien (transaminaasien) kohonneet veriarvot.
Yleisiä RILUTEKin aiheuttamia haittavaikutuksia (harvemmalla kuin 1 potilaalla 10: stä, mutta useammalla kuin 1 potilaalla 100: sta) ovat: - huimaus - uneliaisuus - päänsärky
- suun tunnottomuus tai kihelmöinti - sydämen lyöntitiheyden kasvu - vatsakipu
- oksentelu - ripuli - kipu
Melko harvinaisia RILUTEKin aiheuttamia haittavaikutuksia (harvemmalla kuin 1 potilaalla 100: sta, mutta useammalla kuin 1 potilaalla 1 000: sta) ovat:
- anemia
- allergiset reaktiot
- haimatulehdus (pankreatiitti).
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro siitä lääkärillesi tai apteekissa.
5.
RILUTEKIN SÄILYTTÄMINEN
Ei lasten ulottuville eikä näkyville.
Älä käytä RILUTEKia ulkopakkauksessa ja läpipainolevyssä mainitun viimeisen käyttöpäivämäärän jälkeen.
6.
MUUTA TIETOA
Mitä Rilutek sisältää
- Vaikuttava aine on rilutsoli.
- Muut aineet ovat:
Ydin: vedetön kaksiemäksinen kalsiumfosfaatti, mikrokiteinen selluloosa, vedetön kolloidinen piidioksidi, magnesiumstearaatti, kroskarmelloosinatrium; Päällyste: hypromelloosi, makrogoli 6000, titaanidioksidi (E171).
Lääkevalmisteen kuvaus ja pakkauskoko
Tabletit ovat kalvopäällysteisiä, kapselin muotoisia ja valkoisia.
Jokainen tabletti sisältää 50 mg rilutsolia.
Jokaisessa tabletissa on toisella puolella merkintä “ RPR 202 “.
RILUTEK on saatavilla 56 tabletin pakkauksena (4 läpipainopakkausta, joissa kussakin on 14 tablettia) suun kautta otettavaksi.
Myyntiluvan haltija Aventis Pharma S. A., 20, avenue Raymond Aron, F- 92165 Antony Cedex, Ranska
Valmistaja Sanofi Winthrop Industrie, 56, Route de Choisy au Bac, F- 60205 Compiègne, Ranska
Lisätietoja tästä lääkevalmisteesta antaa myyntiluvan haltijan paikallinen edustaja.
19 België/ Belgique/ Belgien sanofi- aventis Belgium Tél/ Tel: +32 (0) 2 710 54 00
Luxembourg/ Luxemburg sanofi- aventis Belgium Tél/ Tel: +32 (0) 2 710 54 00 (Belgique/ Belgien)
България sanofi- aventis Bulgaria EOOD Тел.: +359 (0) 2 970 53 00
Magyarország sanofi- aventis zrt., Magyarország Tel.: +36 1 505 0050
Česká republika sanofi- aventis, s. r. o.
Tel: +420 233 086 111
Malta sanofi- aventis Malta Ltd.
Tel: +356 21493022
Danmark sanofi- aventis Denmark A/ S Tlf: +45 45 16 70 00
Nederland sanofi- aventis Netherlands B. V.
Tel: +31 (0) 182 557 755
Deutschland Sanofi- Aventis Deutschland GmbH Tel: +49 (0) 180 2 222010
Norge sanofi- aventis Norge AS Tlf: +47 67 10 71 00
Eesti sanofi- aventis Estonia OÜ Tel: +372 627 34 88
Österreich sanofi- aventis GmbH Tel: +43 1 80 185 – 0
Ελλάδα sanofi- aventis AEBE Τηλ: +30 210 900 16 00
Polska sanofi- aventis Sp. z o. o.
Tel.: +48 22 541 46 00
España sanofi- aventis, S. A.
Tel: +34 93 485 94 00
Portugal sanofi- aventis - Produtos Farmacêuticos, S. A.
Tel: +351 21 35 89 400
France sanofi- aventis France Tél:
0 800 222 555 Appel depuis l’ étranger: +33 1 57 63 23 23
România sanofi- aventis România S. R. L.
Tel: +40 (0) 21 317 31 36
Ireland sanofi- aventis Ireland Ltd.
Tel: +353 (0) 1 403 56 00
Slovenija sanofi- aventis d. o. o.
Tel: +386 1 560 48 00
Ísland Vistor hf.
Sími: +354 535 7000
Slovenská republika sanofi- aventis Pharma Slovakia s. r. o.
Tel: +421 2 57 103 777
Italia sanofi- aventis S. p. A.
Tel: +39 02 393 91
Suomi/ Finland sanofi- aventis Oy Puh/ Tel: +358 (0) 201 200 300
Κύπρος sanofi- aventis Cyprus Ltd.
Τηλ: +357 22 871600
Sverige sanofi- aventis AB Tel: +46 (0) 8 634 50 00
Latvija sanofi- aventis Latvia SIA Tel: +371 67 33 24 51
United Kingdom sanofi- aventis Tel: +44 (0) 1483 505 515
20 Lietuva UAB sanofi- aventis Lietuva Tel: +370 5 2755224
Tämä seloste on hyväksytty viimeksi {pvm}
21
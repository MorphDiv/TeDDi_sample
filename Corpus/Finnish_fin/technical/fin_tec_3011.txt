# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 303
EUROOPAN JULKINEN ARVIOINTIKERTOMUS (EPAR)
SONOVUE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä SonoVue on?
SonoVue on lääke, jonka vaikuttava aine on rikkiheksafluoridi (kaasu).
Pakkauksessa on injektiokuiva- ainetta ja kaasua sisältävä pullo sekä 5 ml liuotinta esitäytetyssä ruiskussa.
Ohjeiden mukaisesti valmistettuna 1 ml SonoVue- liuosta sisältää 8 mikrolitraa rikkiheksafluoridikaasua nesteeseen suspensoituina ” mikrokuplina ”.
Mihin SonoVueta käytetään?
SonoVue on tarkoitettu ainoastaan diagnostiseen käyttöön.
Se on varjoaine, joka parantaa sisäelinten näkyvyyttä kuvantamistutkimuksissa.
SonoVueta käytetään ultraäänen kehossa kulkemista mittaavissa tutkimuksissa, koska se parantaa veren kaikuominaisuuksia.
Sitä käytetään vain silloin, kun tutkimus ilman varjoainetehostusta on riittämätön.
SonoVue soveltuu seuraaviin käyttöaiheisiin: • Sydämen kaikukuvaus.
Sitä käytetään parantamaan sydämen kammioiden, etenkin vasemman kammion rajautumista potilailla, joilla epäillään tai tiedetään olevan sepelvaltimotauti. • Doppler- mittaus (veren virtausnopeuden diagnostinen mittaus kaikukuvauksella).
SonoVueta voidaan käyttää suurten verisuonten, esimerkiksi pään verisuonet tai päähän johtavat verisuonet tai maksan porttilaskimo, tai pienempien verisuonten, kuten rinta - tai maksaleesioiden verisuonten Doppler- mittauksissa.
Lääkevalmistetta saa vain lääkemääräyksellä.
Miten SonoVueta käytetään?
SonoVueta saavat käyttää vain ultraäänitutkimuksiin erikoistuneet lääkärit.
Se annetaan injektiona laskimoon ennen tutkimusta.
Annos on 2 ml tai 2, 4 ml sen mukaan, mitä osaa elimistöstä tutkitaan.
Annos voidaan uusia.
SonoVuen turvallisuutta ei ole tutkittu alle 18- vuotiailla potilailla eikä heille tulisi antaa tätä valmistetta.
Miten SonoVue vaikuttaa?
SonoVuen vaikuttava aine, rikkiheksafluoridi, on kaasu, joka ei liukene vereen.
SonoVueta suspensoimalla saadaan aikaan pieniä kaasua sisältäviä kuplia, ns. mikrokuplia.
Elimistöön injektoidut verenkierrossa kulkevat mikrokuplat heijastavat enemmän ääniaaltoja kuin ympäröivät kudokset.
Tämä parantaa ultraäänimittauksiin perustuvien tutkimusten, kuten sydämen kaikukuvauksen ja Doppler- mittauksen tarkkuutta.
Kaasu poistuu elimistöstä uloshengityksen mukana.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten SonoVueta on tutkittu?
SonoVueta on tutkittu kuudessa päätutkimuksessa, joihin osallistui yhteensä 895 potilasta.
Niistä kolmessa käytettiin sydämen kaikukuvausta ja kolmessa Doppler- mittausta.
Sydämen kaikukuvausta koskevassa tutkimuksessa oli yhteensä 317 potilasta, ja siinä SonoVuen tehoa verrattiin toiseen varjoaineeseen ja lumelääkkeeseen.
Doppler- tutkimuksissa tutkittiin 361 potilaalta suurten verisuonten ja 217 potilaalta pienten verisuonten poikkeavuuksia.
Tutkimuksissa ei käytetty vertailulääkettä, vaan SonoVue- tutkimusten tuloksia verrattiin muilla kuvantamismenetelmillä, kuten angiografialla (verisuonten varjoaineröntgenkuvaus) saatuihin tuloksiin.
Tehon pääasiallisena mittana oli tutkimuksissa saatujen kuvien tarkkuus.
Mitä hyötyä SonoVuesta on havaittu tutkimuksissa?
Sydämen kaikukuvausta koskevissa tutkimuksissa SonoVue paransi vertailulääkettä ja lumelääkettä tehokkaammin vasemmasta kammiosta ja vasemmasta kammioseinämästä saadun kuvan selkeyttä.
Doppler- tutkimuksissa SonoVuen käyttö mitattaessa veren virtausta suurissa verisuonissa paransi kuvan laatua aivovaltimoiden, kaulavaltimon ja maksan porttilaskimon, mutta ei munuaisvaltimon osalta.
Pienistä verisuonista SonoVuella saatiin aikaan parempilaatuisia kuvia mitattaessa veren virtausta rinta - ja maksaleesioissa.
Haima -, munuais -, munasarja - tai eturauhasleesioiden kohdalla näin ei kuitenkaan ollut.
Mitä riskejä SonoVuehen liittyy?
SonoVuen yleisimmät sivuvaikutukset (1– 10 potilaalla sadasta) ovat päänsärky, pahoinvointi, kipu injektiokohdassa, reaktiot injektiokohdassa, mustelmat, kuumotus ja tuntoharhat (esim. pistely ja kihelmöinti) injektiokohdassa.
Pakkausselosteessa on luettelo kaikista SonoVuen ilmoitetuista sivuvaikutuksista.
SonoVueta ei tule antaa potilaille, jotka ovat allergisia (yliherkkiä) rikkiheksafluoridille tai valmisteen muille aineille.
SonoVueta eivät voi käyttää myöskään • potilaat, joilla on hiljattain havaittu akuutin sepelvaltimotaudin oireita tai kliinisesti epävakaa iskeeminen sydänsairaus (sydämen verensaannin vähentyminen); • potilaat, joilla tiedetään olevan veren oikovirtaus sydämen oikealta puolelta vasemmalle puolelle, vaikea keuhkovaltimon kohonnut verenpaine, kontrolloimaton kohonnut verenpaine tai aikuisen hengitysvaikeussyndrooma (nesteen kertyminen molempiin keuhkoihin); • raskaana olevat tai imettävät naiset.
Miksi SonoVue on hyväksytty?
Lääkevalmistekomitea (CHMP) katsoi, että SonoVuen hyödyt ovat sen riskejä suuremmat, kun sitä käytetään tehosteaineena sydämen kaikukuvauksessa parantamaan veren kaikuominaisuuksia potilailla, joilla epäillään tai tiedetään olevan sydän - ja verisuonisairaus, tarkoituksena parantaa sydämen kammioiden korostumista ja vasemman kammion sydämen sisäkalvon rajan piirtymistä, sekä varjoaineena makrovaskulaarisessa (aivovaltimot, kaulavaltimo tai ääreisvaltimot ja porttilaskimo) tai mikrovaskulaarisessa (maksa - ja rintaleesioiden verisuonitus) Doppler- mittauksessa.
Komitea suositteli myyntiluvan antamista SonoVueta varten.
Muita tietoja SonoVuesta Euroopan komissio myönsi Bracco International B. V. - yhtiölle koko Euroopan unionin alueella voimassa olevan myyntiluvan SonoVueta varten 26. maaliskuuta 2001.
Myyntilupa uusittiin 26. maaliskuuta 2006.
SonoVueta koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 09- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 807
EUROOPAN JULKINEN ARVIOINTIKERTOMUS (EPAR)
EUCREAS
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Eucreas on?
Eucreas on lääkevalmiste, jonka vaikuttavina aineina ovat vildagliptiini ja metformiinihydrokloridi.
Sitä on saatavilla soikeina tabletteina (tummankeltainen:
50 mg/ 850 mg; vaaleankeltainen:
50 mg/ 1 000 mg).
Mihin Eucreasia käytetään?
Eucreasia käytetään tyypin 2 diabeteksen hoitoon (insuliinista riippumaton diabetes).
Sitä annetaan potilaille, joiden sairautta ei saada riittävästi hallintaan potilaan sietämällä suurimmalla metformiini - annoksella ainoana lääkkeenä tai potilaille, jotka saavat jo vildagliptiinin ja metformiiniin yhdistelmää erillisinä tabletteina.
Lääkevalmistetta saa vain lääkemääräyksellä.
Kuinka Eucreasia käytetään?
Suositeltu annos Eucreasia on yksi tabletti kahdesti päivässä: yksi tabletti aamulla ja yksi tabletti illalla.
Tabletin vahvuuden valinta alussa riippuu potilaan kyseisenä ajankohtana ottamasta metformiiniannoksesta; suositeltava annos on kuitenkin 50 mg vildagliptiinia ja 1 000 mg metformiinia kahdesti päivässä.
Vildagliptiinia ja metformiinia jo saavien potilaiden on siirryttävä Eucreasiin niin, että se sisältää samat määrät kumpaakin ainetta.
Yli 100 mg: n vildagliptiiniannoksia ei suositella.
Eucreasin ottaminen ruokailun yhteydessä tai heti sen jälkeen saattaa vähentää metformiinin aiheuttamia vatsavaivoja.
Eucreasia ei saa antaa potilaille, joilla on kohtalainen tai vakava munuaisten vajaatoiminta tai ongelmia maksan toiminnassa.
Iäkkäämpien Eucreasia saavien potilaiden on huolehdittava munuaistoimintansa säännöllisestä seurannasta.
Eucreasia ei suositella yli 75- vuotiaille potilaille.
Miten Eucreas vaikuttaa?
Tyypin 2 diabetes on sairaus, jossa haima ei tuota riittävästi insuliinia säätelemään veren glukoosipitoisuutta (sokeripitoisuutta) tai jossa keho ei pysty käyttämään insuliinia tehokkaasti.
Eucreas sisältää kahta vaikuttavaa ainetta, jotka toimivat eri tavoin.
Vildagliptiini, joka on dipeptidyyli- peptidaasin 4 (DPP- 4) estäjä, toimii estämällä inkretiinihormonien hajoamista kehossa.
Näitä hormoneja erittyy ruokailun jälkeen, ja ne stimuloivat haimaa tuottamaan insuliinia.
Nostamalla veren inkretiinihormonipitoisuutta vildagliptiini stimuloi haimaa tuottamaan lisää insuliinia silloin, kun verensokerin taso on korkea.
Vildaglipitiini ei vaikuta silloin, kun verensokeri on matalalla.
Vildaliptiini myös pienentää maksan tuottaman sokerin määrää nostamalla insuliinin ja laskemalla glukagonihormonin pitoisuutta.
Metformiini vaikuttaa pääasiallisesti estämällä glukoosintuotantoa ja
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged vähentämällä sen imeytymistä suolistossa.
Näiden kahden vaikuttavan aineen vaikutuksesta verensokeri laskee, mikä auttaa saavuttamaan hoitotasapainon 2- tyypin diabeteksessa.
Miten Eucreasia on tutkittu?
Euroopan Unioni (EU) hyväksyi syyskuussa 2007 pelkän vildagliptiinin nimellä Galvus, ja metformiini on ollut saatavissa EU: ssa vuodesta 1959.
Vildagliptiinia voidaan käyttää metformiinin kanssa tyypin 2 diabeteksen hoidossa potilailla, joissa ei ilmene tarpeeksi hoitovastetta pelkällä metformiinilla.
Galvusta lisälääkkeenä metformiinin kanssa koskevia tutkimuksia on käytetty tukemaan Eucreasin käyttöä samassa käyttöaiheessa.
Näissä tutkimuksissa mitattiin verestä, kuinka paljon siinä on glykosyloitua hemoglobiinia (HbA1c), mikä osoittaa, kuinka hyvin verensokeritaso on hallinnassa.
Hakija on lisäksi esittänyt kahden tutkimuksen tulokset, jotka osoittavat, että Eucreasi kahden vahvuuden vaikuttavat aineet imeytyivät kehoon samalla tavalla kuin silloinkin, kun niitä otettiin erillisinä tabletteina.
Mitä hyötyä Eucreasista on havaittu tutkimuksissa?
Vildagliptiini oli tehokkaampaa kuin lumevalmiste HbA1c- pitoisuuksien rajoittamisessa, silloin kun sitä oli lisätty metformiiniin.
Vildagliptiinia lääkityksensä lisänä saavien potilaiden HbA1c- pitoisuudet laskivat 0, 88 prosenttia 24 viikossa 8, 38 prosentin lähtötasosta.
Lääkityksen lisänä lumevalmistetta saavilla potilailla oli pienempiä muutoksia HbA1c- pitoisuuksissa, jotka nousivat 0, 23 prosenttia 8, 30 prosentin lähtötasosta.
Mitä riskejä Eucreasiin liittyy?
Eucreasin yleisimmät haittavaikutukset (useammalla kuin yhdellä potilaalla kymmenestä) ovat pahoinvointi, oksentelu ja ripuli, vatsakivut ja ruokahaluttomuus.
Pakkausselosteessa on luettelo kaikista Eucreasin ilmoitetuista haittavaikutuksista.
Eucreasia ei saa antaa potilaille, jotka saattavat olla yliherkkiä (allergisia) vildagliptiinille, metformiinille tai muille aineosille.
Sitä ei saa myöskään antaa potilaille, joilla on diabeettinen ketoasidoosi (korkeat ketoni - ja happopitoisuudet veressä), diabeettinen prekooma, munuaisten tai maksan vajaatoimintaa, munuaisiin mahdollisesti vaikuttavia tiloja tai sairaus, joka aiheuttaa kudoshypoksiaa kuten sydämen tai hengityselinten vajaatoimintaa, tai jotka ovat äskettäin sairastaneet sydäninfarktin.
Sitä ei saa myöskään käyttää potilailla, joilla on alkoholimyrkytys tai jotka sairastavat alkoholismia, eikä myöskään imetyksen aikana.
Täydellinen luettelo rajoituksista on pakkausselosteessa.
Miksi Eucreas on hyväksytty?
Lääkevalmistekomitea CHMP totesi, että yhdessä metformiinin kanssa otettuna vildagliptiini vähentää veren sokeripitoisuuksia, ja kahden vaikuttavan aineen yhdistelmä yhdessä tabletissa voi auttaa potilaita pitäytymään hoidossaan.
Sen vuoksi komitea päätti, että Eucreasin edut ovat sen haittoja suuremmat tyypin 2 diabeteksen hoidossa potilailla, jotka eivät pysty saamaan verensokeripitoisuutta hallintaan yksinomaan suurinta suutta kautta annettavaa metformiinannostusta käyttämällä, tai joita jo hoidetaan vildagliptiinin ja metformiinin yhdistelmällä kahtena eri tablettina.
Komitea suositteli, että Eucreasille annetaan myyntilupa.
Muita tietoja Eucreasista Euroopan komissio myönsi Eucreasille koko Euroopan unionin alueella voimassa olevan myyntiluvan Novartis Europharm Limited- yhtiölle 14. marraskuuta 2007.
Eucreasia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2007.
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 885
EUROOPAN JULKINEN ARVIOINTILAUSUNTO (EPAR)
BRIDION
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Bridion on?
Bridion injektioneste, liuos, joka sisältää vaikuttavana aineena sugammadeksia (100 mg/ ml).
Mihin Bridionia käytetään?
Bridionia käytetään lihasrelaksanttien rokuroniumin ja vekuroniumin vaikutuksen kumoamiseen.
Lihasrelaksantit ovat lääkeaineita, joita käytetään joissakin toimenpiteissä lihasten rentouttamiseen, myös sellaisten lihasten rentouttamiseen, joiden avulla potilas hengittää.
Lihasrelaksanttien avulla kirurgin on helpompi tehdä toimenpide.
Bridionia käytetään lihasrelaksantin käytöstä palautumisen nopeuttamiseen, yleensä toimenpiteen loppuvaiheessa.
Bridionia voidaan käyttää aikuisilla, jotka ovat saaneet rokuroniumia ja vekuroniumia, sekä lapsilla, jotka ovat saaneet rokuroniumia.
Lääkevalmistetta saa vain lääkemääräyksellä.
Miten Bridionia käytetään?
Bridionia saa antaa vain nukutuslääkäri tai nukutuslääkärin valvonnassa (anestesiaan erikoistunut lääkäri).
Se annetaan yhtenä laskimonsisäisenä bolusinjektiona (annetaan laskimoon kerta- annoksena).
Bridionin normaali annos on 2– 4 mg painokiloa kohti lihasrelaksantin vaikutuksen mukaan.
16 mg/ kg: n annosta voidaan käyttää, jos tarvitaan nopea palautus lihasrelaksaatiosta.
Tämä saattaa olla tarpeen, jos potilaiden täytyy voida alkaa hengittää itse toimenpiteen aikana.
Tätä annosta oletetaan käytettävän vain rajallisessa määrässä hoitoja (alle yhdessä prosentissa).
Lapsilla ja nuorilla suositeltu annos on 2 mg/ kg.
Bridionia ei suositella lapsille ja nuorille palautukseen vekuroniumin käytön jälkeen eikä nopeaan palautukseen lihasrelaksantin käytön jälkeen, sillä sen käyttöä ei ole tutkittu tällaisissa tilanteissa.
Bridionia ei suositella alle 2- vuotiaille lapsille, koska valmisteen turvallisuudesta ja tehosta ei ole riittävästi tietoa tässä ikäryhmässä.
Bridionia ei suositella vaikeaa munuaisten vajaatoimintaa sairastaville potilaille.
Sen käytössä tulee noudattaa erityistä varovaisuutta potilailla, joilla on vaikea maksan vajaatoiminta.
Miten Bridion vaikuttaa?
Bridionin vaikuttava aine sugammadeksi on niin kutsuttu selektiivinen relaksanttiin sitoutuva aine.
Tämä tarkoittaa sitä, että se kiinnittyy rokuronium - ja vekuronium- lihasrelaksantteihin muodostaen kompleksin, joka inaktivoi lihasrelaksantit ja estää niiden vaikutuksen.
Tämä kumoaa rokuroniumista ja vekuroniumista johtuvan lihasten salpaamisen, ja lihakset alkavat toimia normaalisti, myös lihakset, joiden avulla potilas hengittää.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Bridionia on tutkittu?
Bridionin vaikutuksia testattiin kokeellisissa malleissa ennen tutkimista ihmisillä.
Bridionia on tutkittu neljässä päätutkimuksessa, joihin osallistui yhteensä 579 aikuista, joille tehtiin leikkaus lihasrelaksantteja käyttäen.
Kahdessa tutkimuksessa, joihin osallistui yhteensä 282 potilasta, tutkittiin 2 mg/ kg: n Bridion - annoksen tehoa rokuroniumilla tai vekuroniumilla aikaansaadun keskisyvän relaksaation kumoamisessa.
Bridionia verrattiin neostigmiiniin (toinen lihasrelaksanttien vaikutuksen pysäyttämiseen käytettävä lääke) rokuroniumin tai vekuroniumin antamisen jälkeen ensimmäisessä tutkimuksessa ja sisatrakuriumin (lihasrelaksantti) antamisen jälkeen toisessa tutkimuksessa.
Kolmannessa tutkimuksessa verrattiin 4 mg/ kg: n Bridion- annoksen tehokkuutta neostigmiinin tehokkuuteen rokuroniumilla tai vekuroniumilla aikaansaadun lihasten syvän relaksaation jälkeen 182 potilaalla.
Neljännessä tutkimuksessa, johon osallistui 115 potilasta, tutkittiin 16 mg/ kg: n Bridion - annoksen tehokkuutta rokuroniumilla aikaansaadun lihasrelaksaation nopeassa kumoamisessa.
Tätä verrattiin spontaaniin palautumiseen suksinyylikoliinilla (lihasrelaksantti) aikaansaadun lihasrelaksaation jälkeen.
Lisätutkimuksessa tutkittiin Bridionin tehokkuutta rokuroniumin antamisen jälkeen 90 lapsella ja nuorella.
Kaikissa tutkimuksissa tehokkuuden pääasiallinen mitta oli lihasten palautumiseen kulunut aika.
Mitä hyötyä Bridionista on havaittu tutkimuksissa?
Bridion lyhensi lihasten palautumiseen kulunutta aikaa neostigmiinia tehokkaammin sekä keskisyvän että syvän rokuroniumilla tai vekuroniumilla aikaansaadun lihasrelaksaation jälkeen.
Keskisyvän lihasrelaksaation jälkeen keskimääräinen palautumisaika oli 1, 4– 2, 1 minuuttia 2 mg/ kg: n Bridion- annoksella verrattuna 17, 6– 18, 9 minuuttiin neostigmiinilla.
Syvän lihasrelaksaation jälkeen palautumiseen kului keskimäärin oli 3, 0 minuuttia 4 mg/ kg: n Bridion- annoksella verrattuna noin 49, 5 minuuttiin neostigmiinilla.
Nopeaan palautukseen käytettäessä 16 mg/ kg Bridionia saaneet potilaat palautuivat 4, 2 minuutin kuluttua.
Sitä vastoin spontaanisti lihasrelaksaatio palautui 7, 1 minuutin kuluttua.
Bridionin aikuisilla havaittu vaikutus oli samankaltainen nuorilla ja yli 2- vuotiailla lapsilla.
Alle 2 - vuotiaita lapsia oli liian vähän, jotta Bridionin turvallisuus ja teho voitaisiin määrittää tässä ikäryhmässä.
Mitä riskejä Bridioniin liittyy?
Yleisin Bridionin haittavaikutus (useammalla kuin yhdellä potilaalla kymmenestä) ovat makuhäiriöt (kitkerä tai epätavallinen maku suussa).
Pakkausselosteessa on luettelo kaikista Bridionin ilmoitetuista haittavaikutuksista.
Bridion ei saa antaa potilaille, jotka ovat yliherkkiä (allergisia) sugammadeksille tai Bridionin muille aineosille.
Miksi Bridion on hyväksytty?
Lääkevalmistekomitea (CHMP) katsoi, että Bridionin edut ovat sen riskejä suuremmat rokuroniumilla tai vekuroniumilla aikaansaadun hermolihassalpauksen kumoamisessa.
Komitea suositteli myyntiluvan myöntämistä Bridionille.
Muita tietoja Bridionista:
Euroopan komissio myönsi N. V.
Organon - yhtiölle koko Euroopan unionin alueella voimassa olevan myyntiluvan Bridionia varten 25. heinäkuuta 2008.
Bridionia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 07- 2008.
2/ 2
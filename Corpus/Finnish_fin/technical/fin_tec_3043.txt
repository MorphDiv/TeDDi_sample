# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 229
EUROOPAN JULKINEN ARVIOINTILAUSUNTO (EPAR)
TEMODAL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Temodal on?
Temodal on lääkevalmiste, joka sisältää vaikuttavana aineena temotsolomidia.
Sitä saa kapseleina (valkoinen ja vihreä 5 mg; valkoinen ja keltainen 20 mg; valkoinen ja vaaleanpunainen 100 mg; valkoinen ja sininen 140 mg; valkoinen ja oranssi 180 mg; valkoinen 250 mg) ja jauheena suonensisäisesti (laskimoon tiputettavaksi) annettavan liuoksen tekemiseksi.
Mihin Temodalia käytetään?
Temodal on syöpälääke, jota käytetään pahanlaatuisen gliooman (aivokasvainten) hoitoon seuraavissa potilasryhmissä: • vastikään todettua glioblastooma multiformea (aggressiivista aivokasvaimen tyyppiä) sairastavat aikuiset.
Temodalia käytetään ensin sädehoitoon yhdistettynä ja sen jälkeen yksittäishoitona, • malignia glioomaa (aivokasvaimia), kuten glioblastoomaa multiformea tai anaplastista astrosytoomaa, sairastavat aikuiset ja yli 3- vuotiaat lapset, kun kasvain on uusiutunut tai edennyt tavanomaisen hoidon jälkeen.
Temodalia käytetään näillä potilailla yksittäishoitona.
Lääkevalmistetta saa vain lääkärin määräyksestä.
Miten Temodalia käytetään?
Temodalia saavat määrätä vain aivokasvainten hoitoon perehtyneet lääkärit.
Temodal annostellaan potilaan kehon pinta- ala mukaan (lasketaan pituuden ja painon perusteella); annos voi olla 75– 200 mg/ m2 kerran vuorokaudessa.
Annokseen ja annosten määrään vaikuttavat hoidettavan kasvaimen tyyppi, se, onko potilasta hoidettu aikaisemmin, käytetäänkö Temodalia yksin vai muihin hoitoihin yhdistettynä ja miten potilas vastaa hoitoon.
Temodal- kapselit on otettava tyhjään mahaan.
Infuusioliuoksen antamiseen olisi käytettävä vähintään 90 minuuttia.
Potilas saattaa tarvita myös pahoinvointilääkettä (oksentelun estämiseksi) ennen Temodalin ottamista.
Valmistetta on käytettävä varoen, jos potilaalla on vaikeita maksan tai munuaisten ongelmia.
Katso tarkemmat tiedot valmisteyhteenvedosta (sisältyy myös arviointilausuntoon).
Miten Temodal vaikuttaa?
Temodalin vaikuttava aine temotsolomidi kuuluu alkyloiviksi aineiksi kutsuttujen syöpälääkkeiden ryhmään.
Elimistössä temotsolomidi muuttuu toiseksi yhdisteeksi nimeltä MTIC.
Se sitoutuu solujen DNA: han niiden lisääntyessä, mikä estää solujen jakautumisen.
Tällöin syöpäsolut eivät pysty lisääntymään, mikä hidastaa kasvainten kasvua.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged.
Miten Temodalia on tutkittu?
Temodal- kapseleita on tutkittu neljässä päätutkimuksessa.
Ensimmäisessä tutkimuksessa verrattiin Temodalin ja siihen yhdistetyn sädehoidon tehokkuutta pelkän sädehoidon tehokkuuteen 573 potilaalla, joilla oli vastikään havaittu glioblastooma multiforme.
Kolmessa muussa päätutkimuksessa olleiden potilaiden pahanlaatuinen gliooma oli uusinut tai pahentunut aiemmin saadun hoidon jälkeen.
Kahdessa näistä tutkimuksista oli potilaita, jotka sairastivat glioblastooma multiformea; toisessa tutkimuksessa tarkasteltiin Temodalin vaikutuksia 138 potilaaseen ja toisessa tutkimuksessa, johon osallistui 225 potilasta, Temodalia verrattiin prokarbatsiiniin (toinen syöpälääke).
Viimeisessä tutkimuksessa tutkittiin Temodalin turvallisuutta ja tehokkuutta 162 potilaalla, joilla oli anaplastisen astrosytooman ensimmäinen relapsivaihe.
Tehokkuuden pääasiallisia mittareita olivat potilaiden elinaika tai ajanjakson pituus ilman syövän etenemistä.
Kaksi lisätutkimusta, joihin osallistui yhteensä 35 aivokasvainpotilasta, tehtiin osoittamaan kapseleiden ja infuusioliuoksen aikaansaavan samat temotsolomidin pitoisuudet veressä.
Mitä hyötyä Temodalista on havaittu tutkimuksissa?
Vastikään todettua glioblastooma multiformea koskeneessa tutkimuksessa keskimääräinen elinaika oli 14, 6 kuukautta Temodalia ja sädehoitoa saaneilla potilailla verrattuna 12, 1 kuukauteen pelkkää sädehoitoa saaneilla potilailla.
Vertailututkimuksessa glioblastooma multiformeasta, joka oli uusinut tai huonontunut edellisen hoidon jälkeen, syövän pahenemisen alkamiseen kulunut aika Temodalia saaneilla potilailla oli keskimäärin 2, 9 kuukautta, kun se oli prokarbatsiinia saaneilla potilailla 1, 9 kuukautta.
Anaplastisessa astrosytoomassa Temodalia saaneiden potilaiden syövän etenemiseen kulunut aika oli keskimäärin 5, 4 kuukautta.
Mitä riskejä Temodaliin liittyy?
Temodalin yleisimpiä sivuvaikutuksia (useammalla kuin yhdellä potilaalla kymmenestä) ovat huonovointisuus, oksentelu, ummetus, ruokahaluttomuus (anoreksia), hiustenlähtö (alopesia), päänsärky, väsymys, kouristukset (kohtaukset), ihottuma, neutropenia tai lymfopenia (valkoisten verisolujen ja verihiutaleiden vähäisyys), trombosytopenia (verihiutaleiden vähäisyys).
Infuusioliuosta saavilla potilailla saattaa olla pistokohdan reaktioita, kuten kipua, ärsytystä, kutinaa, kuumotusta, turvotusta ja punoitusta sekä mustelmataipumusta.
Pakkausselosteessa on luettelo kaikista Temodalin ilmoitetuista sivuvaikutuksista.
Temodalia ei saa antaa potilaille, jotka saattavat olla yliherkkiä (allergisia) temotsolomidille, jollekin muulle valmisteen aineosalle tai dakarbatsiinille (toinen syöpälääke).
Temodalia ei saa antaa potilaille, joilla on vaikea luuydinsuppressio (sairaus, jossa luuydin ei pysty tuottamaan riittävästi verisoluja).
Miksi Temodal on hyväksytty?
Lääkevalmistekomitea (CHMP) katsoi, että Temodalin hyödyt ovat sen riskejä suuremmat vastikään todetun glioblastoma multiformen hoidossa samanaikaisesti sädehoidon kanssa ja sen jälkeen yksittäishoitona sekä malignin gliooman, kuten glioblastooma multiformen tai anaplastisen astrosytooman hoidossa, kun sairaudessa ilmenee merkkejä uusiutumisesta tai etenemisestä tavanomaisen hoidon jälkeen.
Komitea suositteli myyntiluvan myöntämistä Temodalia varten.
Muita tietoja Temodalista Euroopan komissio myönsi SP Europe - yhtiölle koko Euroopan unionin alueella voimassa olevan myyntiluvan Temodalia varten 26. tammikuuta 1999.
Myyntilupa uusittiin 26. tammikuuta 2004 ja 26. tammikuuta 2009.
Temodalia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 01- 2009.
2/ 2
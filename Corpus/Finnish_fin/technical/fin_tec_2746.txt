# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ CVMP/ lääkevalmisteen numero
EUROOPAN JULKINEN ARVIOINTIKERTOMUS (EPAR)
IBRAXION
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä asiakirja ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriisi.
Jos haluat CVMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Ibraxion on?
Ibraxion on emulsio injektiota varten.
Yksi 2 ml: n Ibraxion- annos sisältää vaikuttavana aineena inaktivoitua geenipoistettua naudan tarttuvaa rinotrakeriittivirusta (IBR).
Geenin poistaminen mahdollistaa rokotteella rokotettujen eläinten ja luonnollisella tavalla tartunnan saaneiden eläinten erottamisen toisistaan, mikä tehostaa sairauden hallintaa.
Mihin Ibraxionia käytetään?
Ibraxionia käytetään naudan immunisointiin vähentämään tarttuvan rinotrakeriittiviruksen (IBR) aiheuttamia kliinisiä oireita ja villiviruksen eritystä (eläin levittää virusta).
Ibraxionia on ravistettava ennen käyttöä, ja se injektoidaan ihon alle kaulaan lavan etupuolelle.
Kaksi injektiota annetaan 21 vuorokauden välein kahden viikon iästä alkaen eläimille, joilla ei ole emolta saatuja vasta- aineita IBR- virusta vastaan, tai kolmen kuukauden iästä alkaen eläimille, joilla on emolta saadut vasta- aineet.
Uusintarokotus tehdään antamalla tehosterokotus 6 kuukauden välein.
Immuniteetti kehittyy 14 vuorokauden sisällä, ja se kestää 6 kuukautta.
Miten Ibraxion vaikuttaa?
Ibraxion sisältää inaktivoitua geenipoistettua IBR- virusta.
Injektoinnin aiheuttama altistus auttaa vasikan immuunijärjestelmää tunnistamaan IBR- viruksen ja puolustautumaan sitä vastaan.
Kun vasikka altistuu IBR- virukselle myöhemmin, se ei saa tartuntaa tai tartunta on lievä.
Ibraxion on myös tarkoitettu ehkäisemään IBR- viruksen leviämistä vähentämällä eläinten erittämän viruksen määrää.
Miten Ibraxionin tehoa on tutkittu?
Ibraxionia on tutkittu suositeltua annosta käyttämällä kaikissa eläinten luokissa ja ikäryhmissä.
Myös emolta saatujen vasta- aineiden vaikutusta tutkittiin.
Ibraxionin antamaa suojaa mitattiin IBR - viruksen kliinisten oireiden vähenemisellä viruksen ilmestymisen jälkeen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Ibraxionista on havaittu tutkimuksissa?
Tutkimukset osoittivat, että yli 3– 4 kuukauden ikäisille vasikoille (joilla on emolta saatuja vasta - aineita IBR- virusta vastaan) tai yli 2 viikon ikäisille vasikoille (joilla ei ole emolta saatuja vasta - aineita) annettu Ibraxion- rokotus antoi 6 kuukauden suojan IBR- virusta vastaan.
Tutkimukset vahvistivat myös 15 kuukautta ensimmäisen rokotuksen jälkeen annetun tehosterokotteen tehon (Ibraxion- tehosterokote suositellaan annettavaksi 6 kuukauden välein).
Tutkimuksissa kävi myös ilmi, että Ibraxion- rokotus ei tuottanut gE- vasta- aineita, joten rokotteella rokotettujen eläinten ja IBR- tartunnan saaneiden eläinten erottaminen on mahdollista.
Mitä haittavaikutuksia Ibraxionilla on?
Ibraxionin injisointi saattaa aiheuttaa injektiokohdassa ohimenevän kudosreaktion, joka voi jatkua 3 viikon ja poikkeustapauksissa jopa 5 viikon ajan.
Ibraxion voi aiheuttaa eläimellä lievää (< 1 °C) lämmönnousua vajaan 48 tunnin kuluttua rokotuksesta.
Tällä ei ole vaikutusta eläimen terveyteen tai tuotantokykyyn.
Hoitoa vaativat yliherkkyysreaktiot ovat harvinaisia.
Mitä varotoimenpiteitä lääkevalmistetta antavien tai eläimen hoitoon osallistuvien henkilöiden on noudatettava?
Ibraxion sisältää mineraaliöljyä.
Vahinkoinjektio voi aiheuttaa kovaa kipua ja turvotusta erityisesti, jos ruiske annetaan niveleen tai sormeen, ja se voi harvinaisissa tapauksissa johtaa vahingoitetun sormen menetykseen.
Jos ainetta injektoidaan vahingossa, lääkärin apua on haettava viipymättä, vaikka kysymyksessä olisikin vain pieni määrä.
Pakkausseloste on otettava mukaan lääkärille.
Lääkäriin on otettava uudelleen yhteyttä, jos kipu jatkuu yli 12 tuntia lääkärintarkistuksen jälkeen.
Miksi Ibraxion on hyväksytty?
Eläinlääkekomitea (CVMP) päätti, että Ibraxionin hyödyt ovat sen riskejä suuremmat naudan immunisoinnissa vähentämään tarttuvan rinotrakeriittiviruksen (IBR) aiheuttamia kliinisiä oireita ja villiviruksen eritystä.
Komitea suosittelee, että Ibraxionille annetaan myyntilupa.
Hyötyriskisuhde on tämän EPAR- kertomuksen moduulissa 6.
Muita tietoja Ibraxionista:
Euroopan komissio myönsi koko Euroopan unionin alueella voimassa olevan myyntiluvan Ibraxionia varten Merialille 9. 3. 2000.
Tietoja tämän valmisteen reseptistatuksesta on myyntipäällysmerkinnöissä.
Tämä yhteenveto on päivitetty viimeksi 11- 2006.
©EMEA 2007
2/ 2
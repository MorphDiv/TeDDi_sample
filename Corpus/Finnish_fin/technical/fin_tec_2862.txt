# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 035
EUROOPAN JULKINEN ARVIOINTILAUSUNTO (EPAR)
NEOCOLIPOR Julkinen EPAR- tiivistelmä
Tämä teksti on yhteenveto Euroopan julkisesta arviointilausunnosta.
Sen tarkoituksena on selittää, miten eläinlääkekomitean (CVMP) arviointi, jonka komitea suoritti käytössään olleiden asiakirjojen perusteella, johti käyttöehtoja koskeviin suosituksiin.
Tämä asiakirja ei korvaa suoraa keskustelua eläinlääkärisi kanssa.
Jos tarvitset lisätietoja eläimesi terveydentilasta tai hoidosta, ota yhteyttä eläinlääkäriisi.
Jos haluat CVMP: n suositusten perustella lisätietoa, lue tieteellisen käsittelyn teksti (sisältyy myös EPAR- arviointilausuntoon).
Mitä Neocolipor on?
Neocolipor on heikennetty rokote, joka on tarkoitettu käytettäväksi vastasyntyneiden porsaiden enterotoksikoosin (E. coli- kantojen aiheuttama bakteeri- infektio) hoitamiseen.
Mihin Neocoliporia käytetään?
Neocoliporia annostellaan emakoille ja ensikoille niiden jälkeläisten immunisoimiseksi neonataaliselle enterotoksikoosille.
Ensikoita ovat siat, jotka ovat tuottaneet vähemmän kuin kaksi porsuetta.
Rokote annetaan lihaksensisäisenä pistoksena.
Miten Neocolipor vaikuttaa?
Neocolipor sisältää inaktivoituja E. Coli- bakteerikantoja, jotka sisältävät adhesiineja F4ab (K88ab), F4ac (K88ac), F4ad (K88ad), F5 (K99), F6 (987P) ja F41.
Rokotetta annetaan emakoille ja ensikoille, jolloin vastasyntyneet porsaat immunisoituvat ensimmäisinä elinpäivinään passiivisesti F4 -, F5 -, F6 - and F41 - adhesiineja sisältäviä enterotoksikoosia aiheuttavia E. Coli- bakteerikantoja vastaan.
Rokotus on tarkoitettu annettavaksi 5 – 7 viikkoa ennen porsimista ja toinen rokotus 2 viikkoa ennen porsimista.
Tehosterokotus annetaan 2 viikkoa ennen kutakin seuraavaa porsimista.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged.
Miten Neocoliporia on tutkittu?
Sekä laboratorioissa että kentällä suoritettiin useita kokeita tuotteen tehokkuuden arvioimiseksi.
Turvallisuutta koskevaa tietoa esitettiin myös valmisteen suositeltavan annostuksen osalta sekä laboratoriosta että kentältä.
Tuotteen turvallisuus osoitettiin riittävällä tavalla.
Mitä hyötyä Neocoliporista on havaittu tutkimuksissa?
Esitetyt tulokset osoittivat tilastollista merkittävyyttä rokotettujen ja rokottamattomien välillä, mikä osoittaa rokotteen tehokkuutta.
Uudelleenrokottamisen osoitettiin olevan tehokas suositelluin väliajoin.
Mitkä ovat Neocoliporin sivuvaikutukset?
Rokottaminen voi aiheuttaa lievää eläimen kehon lämpötilan nousua (alle 1, 5°C korkeintaan 24 tunnin aikana).
Mitä varotoimenpiteitä eläinlääkevalmistetta antavan tai eläimen kanssa kosketuksessa olevan henkilön on noudatettava?
Jos henkilö injisoi valmistetta vahingossa itseensä, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Kuinka kauan on odotettava, ennen kuin eläin voidaan teurastaa ja sen lihaa voidaan käyttää elintarvikkeeksi (varoaika)?
Nolla päivää (rokote ei sisällä aineosia, joiden jäämät rokotetuissa eläimissä voisivat muodostaa riskin kuluttajille).
Miksi Neocolipor on hyväksytty?
Eläinlääkekomitea (CVMP) katsoi, että Euroopan unionin määräysten mukaisesti Neocoliporin on osoitettu olevan tehokas vastasyntyneiden porsaiden enterotoksikoosin rajoittamisessa porsueissa.
Muita tietoja Neocoliporista:
Euroopan komissio myönsi Mérialille koko Euroopan unionin alueella voimassa olevan myyntiluvan Neocoliboria varten 9. elokuuta 2002.
Myyntilupa uusittiin myöhemmin.
Tietoja tämän valmisteen reseptistatuksesta on myyntipäällysmerkinnöissä.
Tämä yhteenveto on päivitetty viimeksi elokuussa 2008.
© EMEA 2008
Sivu 2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 320
EUROOPAN JULKINEN ARVIOINTIKERTOMUS (EPAR)
OVITRELLE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Ovitrelle on?
Ovitrelle on injektiokuiva- aine ja liuotin, liuosta varten.
Sitä saa myös liuoksena esitäytetyssä ruiskussa.
Ovitrelle sisältää vaikuttavana aineena koriogonadotropiini alfaa.
Mihin Ovitrellea käytetään?
Ovitrellea käytetään hoidettaessa naisia, jotka ovat saaneet hoitoa munasarjojen stimuloimiseksi, ovulaation (munasolujen munasarjoista irtoamisen) käynnistämiseksi ja raskautta edistävän erityisen soluryhmän (keltarauhasen) kehittymiseksi munasarjoissa.
Sitä voidaan antaa naisille, jotka saavat hedelmällisyyshoitoa (avusteiset lisääntymismenetelmät, kuten koeputkihedelmöitys), ja naisille, jotka ovat anovulatorisia (eli eivät tuota munasoluja) tai oligo- ovulatorisia (eli tuottavat harvoin munasoluja).
Ovitrellea saa vain lääkemääräyksellä.
Miten Ovitrellea käytetään?
Ovitrelle- hoito tulisi toteuttaa sellaisen lääkärin valvonnassa, jolla on kokemusta hedelmättömyysongelmien hoidossa.
Ovitrelle annetaan ihon alle.
Kuiva- aine tulisi sekoittaa mukana toimitettuun liuottimeen juuri ennen käyttöä.
Yksi injektiopullo Ovitrellea (250 mikrogrammaa) annetaan 24– 48 tuntia sen jälkeen, kun munasarjat ovat tuottaneet riittävän kypsiä munarakkuloita (munasoluja, jotka ovat valmiita ovulaatioon).
Hedelmällisyyshoitoa saavilla naisilla tämä on yleensä 24– 48 tuntia sen jälkeen, kun on lopetettu munasarjojen stimulaatiota edeltävä hoito (kuten hoito follikkelia stimuloivalla hormonilla (FSH) tai ihmisen menopausaalisella gonadotropiinilla (hMG)).
Miten Ovitrelle vaikuttaa?
Ovitrellen vaikuttava aine koriogonadotropiini alfa on kopio luonnollisesta hormonista eli istukkagonadotropiinista (hCG), jota kutsutaan myös ” raskaushormoniksi ”.
Tätä hCG: tä esiintyy elimistössä raskauden aikana, jolloin se auttaa ylläpitämään keltarauhasen toimintaa ja siten ylläpitämään raskautta.
Hedelmällisyyshoidoissa käytetään hCG: tä, koska se muistuttaa luteinisoivaa hormonia (LH), joka käynnistää ovulaation kuukautiskierron aikana.
Ovitrellen sisältämä koriogonadotropiini alfa tuotetaan yhdistelmä- DNA- tekniikalla.
Sitä tuottaa solu, joka pystyy siihen lisätyn geenin (DNA) avulla tuottamaan istukkagonadotropiinia.
Miten Ovitrellea on tutkittu?
Ovitrellen tehoa on tutkittu pääasiallisesti hedelmällisyyshoitoa saavilla naisilla (1 140 potilaalla).
Tutkimuksissa testattiin kahta annosta eli 250 mikrogramman ja 500 mikrogramman annosta.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ovitrellen tehoa mitattiin seuraamalla, kuinka monta munasolua irtoaa.
Ovitrellea verrattiin virtsasta eristettyyn luonnolliseen hCG- hormoniin.
Lisäksi on tehty yksi tutkimus naisilla, joilla ei tapahdu ovulaatiota.
Mitä hyötyä Ovitrellesta on havaittu tutkimuksissa?
Ovitrelle tuotti ovulaation yhtä tehokkaasti kuin virtsaperäinen hCG, ja 250 mikrogramman annos Ovitrellea oli yhtä tehokas kuin 500 mikrogramman annos.
Anovulatorisilla naisilla ovulaatio tapahtui 91, 9%: lla naisista, jotka saivat Ovitrelle- hoitoa.
Mitä riskejä Ovitrelleen liittyy?
Yleisimmät sivuvaikutukset (1– 10 potilaalla 100: sta) ovat reaktio tai kipu injektiokohdassa, päänsärky, väsymys, oksentelu, pahoinvointi, vatsakipu ja munasarjojen hyperstimulaatio- oireyhtymä (eli pahoinvointi, painonnousu, ripuli).
Munasarjojen hyperstimulaatio- oireyhtymää esiintyy munasarjojen ylireagoidessa hoitoon erityisesti, kun on käytetty ovulaation käynnistäviä lääkevalmisteita.
Ovitrellea ei tulisi antaa henkilöille, jotka voivat olla yliherkkiä (allergisia) koriogonadotropiini alfalle tai jollekin sen aineosalle, tai potilaille, joilla on hypotalamuksen ja aivolisäkkeen, munasarjojen, kohdun tai rintojen kasvaimia.
Sitä ei tulisi käyttää, kun hoitovastetta ei voida saavuttaa (kuten munasarjojen toimintahäiriössä).
Sitä ei tulisi antaa naisille, joilla on suurentuneet munasarjat tai munasarjakysta, silloin kun syynä ei ole munasarjojen monirakkulatauti, tai tuntemattomasta syystä johtuva gynekologinen verenvuoto tai joilla on ollut kohdunulkoinen raskaus edeltävien kolmen kuukauden aikana.
Ovitrellea ei myöskään tulisi antaa potilaille, joilla on aktiivisia tromboembolisia (hyytymiseen liittyviä) häiriöitä.
Pakkausselosteessa on luettelo kaikista rajoituksista.
Miksi Ovitrelle on hyväksytty?
Lääkevalmistekomitea (CHMP) katsoi, että Ovitrellen hyöty on sen riskejä suurempi naisilla, joilla täytyy olla ovulaatio ennen hedelmällisyyshoitoa, sekä anovulatorisilla tai oligo- ovulatorisilla naisilla.
Se suositteli myyntiluvan myöntämistä Ovitrellea varten.
Muita tietoja Ovitrellesta:
Euroopan komissio myönsi Serono Europe Limitedille koko Euroopan unionin alueella voimassa olevan myyntiluvan Ovitrellea varten 2. helmikuuta 2001.
Myyntilupa uusittiin 2. helmikuuta 2006.
Ovitrellea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2006.
©EMEA 2006
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 309
EUROOPAN JULKINEN ARVIOINTIKERTOMUS (EPAR)
OPTISULIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Optisulin on?
Optisulin on kirkas, väritön injektioneste, liuos, joka sisältää vaikuttavana aineena glargininsuliinia.
Se toimitetaan injektiopulloissa tai sylinteriampulleina.
Mihin Optisulinia käytetään?
Optisulinia käytetään aikuisten, nuorten ja kuusi vuotta täyttäneiden lasten insuliinihoitoa vaativan diabetes mellituksen hoitoon.
Lääkevalmistetta saa vain lääkärin määräyksestä.
Miten Optisulinia käytetään?
Optisulinia annetaan ihon alle ruiskeena vatsanpeitteisiin, reiteen tai hartialihaksen alueelle (olkapäähän).
Injektiokohtaa on vaihdettava jokaisen injektointikerran välillä ihomuutosten (esim. paksunnosten) välttämiseksi, koska tällaiset muutokset saattavat heikentää insuliinin odotettua vaikutusta.
Potilaan verensokeri on testattava säännöllisesti pienimmän tehokkaan annoksen löytämiseksi.
Optisulinia annetaan kerran vuorokaudessa mihin aikaan tahansa, kunhan ajankohta on sama joka päivä.
Lapsilla antoajankohdan on oltava ilta.
Optisulinia voidaan antaa myös yhdessä suun kautta otettavien diabeteslääkkeiden kanssa potilaille, joiden diabetes ei ole insuliinista riippuvainen (tyypin 2 diabetes).
Miten Optisulin vaikuttaa?
Diabetes on sairaus, jossa elimistö ei tuota riittävästi insuliinia verensokerin pitämiseksi hallinnassa tai jossa keho ei pysty käyttämään insuliinia tehokkaasti.
Optisulin on korvaava insuliini, joka on hyvin samanlainen kuin haiman tuottama insuliini.
Optisulinin vaikuttava aine on glargininsuliini, jota tuotetaan yhdistelmä- DNA- tekniikalla.
Sitä tuottaa bakteeri, joka siihen lisätyn geenin (DNA) avulla pystyy tuottamaan glargininsuliinia.
Glargininsuliini eroaa hyvin vähän ihmisinsuliinista, ja siihen vaihtaminen merkitsee, että se imeytyy injektion jälkeen elimistöön hitaammin ja säännöllisemmin, ja sen vaikutus kestää pidempään.
Korvaava insuliini vaikuttaa samalla tavoin kuin luonnollisesti tuotettu insuliini.
Se auttaa glukoosia siirtymään verestä soluihin.
Kun verensokerin taso pidetään hallinnassa, diabeteksen oireet ja komplikaatiot vähenevät.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Optisulinia on tutkittu?
Optisulinia tutkittiin alun perin kymmenessä tutkimuksessa sekä tyypin 1 että tyypin 2 diabeteksessa.
Näissä tutkimuksissa yhteensä 2 106 potilasta sai Optisulinia.
Päätutkimuksissa verrattiin kerran vuorokaudessa (nukkumaan käytäessä) annettua Optisulinia ihmisinsuliiniin NPH (keskipitkävaikutteinen insuliini), jota annettiin kerran tai kahdesti vuorokaudessa.
Aterioiden yhteydessä käytettiin myös nopeavaikutteisia insuliiniruiskeita.
Yhdessä tyypin 2 diabetesta koskevassa tutkimuksessa potilaat saivat myös suun kautta otettavia diabeteslääkkeitä.
Lisätutkimuksia tehtiin Optisulinin ja ihmisinsuliini NPH: n vertailemiseksi lapsilla ja nuorilla, joiden ikä oli 5 – 18 vuotta ja joista 200 sai Optinsulinia.
Tutkimuksia tehtiin myös lähes 1 400 aikuisella tyypin 1 ja tyypin 2 potilaalla sen selvittämiseksi, mikä on Opinsulinin teho, kun sitä injektoidaan mihin aikaan vuorokaudesta tahansa, illalla annettavaan injektioon verrattuna.
Kaikissa tutkimuksissa mitattiin verensokeri, kun potilas ei ollut syönyt, tai HbA1c: n (glykosyloitu hemoglobiini) pitoisuus, joka osoittaa, kuinka hyvin verensokeri on hallinnassa.
Mitä hyötyä Optisulinista on havaittu tutkimuksissa?
Optisulin alensi HbA1c- tasoa, mikä osoitti, että veren sokeritaso oli saatu hallintaan yhtä hyvin kuin ihmisinsuliinilla.
Optisulin oli tehokas sekä tyypin 1 että tyypin 2 diabeteksessa.
All kuusivuotiaita lapsia oli liian vähän lääkkeen tehokkuuden arvioimiseksi tässä ryhmässä.
Optisulinin todettiin olevan tehokas injektioajankohdasta riippumatta.
Mitä riskejä Optisuliniin liittyy?
Yleisin (useammalla kuin yhdellä potilaalla kymmenestä) Optisulin käytön yhteydessä havaittu sivuvaikutus on hypoglykemia (alhainen verensokeri).
Pistoskohdan reaktioita (punoitus, kipu, kutina ja turvotus) havaittiin useammin lapsilla kuin aikuisilla.
Pakkausselosteessa on luettelo kaikista Optisulinin ilmoitetuista sivuvaikutuksista.
Optisulinia ei saa antaa henkilöille, jotka voivat olla yliherkkiä (allergisia) glargininsuliinille tai jollekin lääkkeen muulle aineelle.
Optisulinin annostusta saattaa myös olla tarpeen muuttaa, kun sitä annetaan samanaikaisesti joidenkin muiden lääkkeiden kanssa, joilla voi olla vaikutusta veren sokeripitoisuuteen.
Näiden valmisteiden luettelo on kokonaisuudessaan pakkausselosteessa.
Miksi Optisulin on hyväksytty?
Lääkevalmistekomitea (CHMP) katsoi, että Optisulinin edut ovat sen riskejä suuremmat aikuisten, nuorten sekä yli kuusivuotiaiden lasten diabetes mellituksen hoidossa silloin, kun on tarpeen antaa insuliinia.
Komitea suositteli myyntiluvan myöntämistä Optisulinille.
Muita tietoja Optisulinista Euroopan komissio myönsi Sanofi- Aventis Deutschland GmbH: lle koko Euroopan unionin alueella voimassa olevan myyntiluvan Optisulinia varten 27. kesäkuuta 2000.
Myyntilupa uusittiin 27. kesäkuuta 2005.
Optisulinia koskeva julkinen arviointikertomus on kokonaisuudessaan tässä.
Tämä yhteenveto on päivitetty viimeksi 04- 2008.
2/ 2
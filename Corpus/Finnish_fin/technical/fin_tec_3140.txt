# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 850
EUROOPAN JULKINEN ARVIOINTIKERTOMUS (EPAR)
ENVIAGE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Enviage on?
Enviage on lääke, jonka vaikuttava aine on aliskireeni.
Sitä on saatavilla tabletteina (pyöreä vaaleanpunainen:
150 mg; soikea punainen:
300 mg).
Mihin Enviageia käytetään?
Enviageia käytetään itsenäisen verenpainetaudin (korkean verenpaineen) hoitoon eli silloin kun korkean verenpaineen syyksi ei voida osoittaa muuta tautia.
Lääkevalmistetta saa vain lääkemääräyksellä.
Miten Enviageia käytetään?
Suositeltu annos on 150 mg kerran vuorokaudessa.
Enviageia voidaan käyttää yksinään tai yhdistelmänä muiden verenpainelääkkeiden kanssa.
Enviage tulee ottaa kevyen aterian kassa, mieluiten samaan aikaan joka päivä.
Jos potilaan verenpainetta ei näin saada riittävään tasapainoon, annos voidaan suurentaa 300 mg: aan kerran vuorokaudessa.
Enviagein käyttöä lapsilla ei suositella, koska tiedot sen turvallisuudesta ja tehosta tässä potilasryhmässä puuttuvat.
Miten Enviage vaikuttaa?
Enviagein vaikuttava aine, aliskireeni, on reniinin toimintaa estävä aine.
Reniini on entsyymi, joka osallistuu angiotensiini I: n tuotantoon elimistössä.
Angiotensiini I muuntuu angiotensiini II - hormoniksi, joka on voimakkaasti verisuonia supistava aine.
Kun angiotensiini I: n tuotanto estyy, sekä angiotensiini I: n että angiotensiini II: n pitoisuudet pienenevät.
Tämä saa verisuonet laajenemaan, jolloin verenpaine alenee ja korkean verenpaineen aiheuttamien vaurioiden riski vähenee.
Miten Enviageia on tutkittu?
Enviagein vaikutuksia on testattu kokeellisissa malleissa ennen sen tutkimista ihmisillä.
Enviageia tutkittiin 14 päätutkimuksessa, joihin osallistui yli 10 000 itsenäistä verenpainetautia sairastavaa potilasta.
Niistä 13 tutkimusta kohdistui potilaisiin, joilla oli lievä tai kohtalainen verenpainetauti, ja yksi tutkimus koski vaikeaa verenpainetautia sairastavia potilaita.
Viidessä tutkimuksessa verrattiin yksinään otetun Enviagein tehoa lumelääkkeeseen.
Enviageia yksinään tai yhdessä muiden lääkkeiden kanssa vertailtiin myös muihin verenpainelääkkeisiin.
Yhdistelmillä tehdyissä tutkimuksissa tarkasteltiin Enviagein käyttöä yhdessä angiotensiinikonvertaasin estäjän (ramipriili), angiotensiinireseptorin salpaajan (valsartaani), beetasalpaajan (atenololi), kalsiuminestäjän (amlodipiini) ja diureetin (hydroklooritiatsidi) kanssa.
Tutkimukset kestivät 6– 52
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged viikkoa, ja tehon pääasiallisena mittana oli diastolisen (sydämen lepovaiheessa mitatun) ja systolisen (sydämen supistumisvaiheessa mitatun) verenpaineen muutos.
Mitä hyötyä Enviageista on havaittu tutkimuksissa?
Enviage yksinään alensi verenpainetta tehokkaammin kuin lumelääke ja yhtä tehokkaasti kuin vertailuhoidot.
Kun niiden viiden tutkimuksen tuloksia tarkasteltiin kokonaisuutena, joissa vertailtiin Enviageia yksinään otettuna ja lumelääkettä, Enviagein 150 mg: n annoksen havaittiin alentaneen alle 65- vuotiaiden potilaiden diastolista verenpainetta keskimäärin 9, 0 mmHg kahdeksan viikkoa kestäneen hoidon jälkeen, kun verenpaine tutkimuksen alussa oli keskimäärin 99, 4 mmHg, kun taas lumelääkkeellä hoidetuilla potilailla alenema oli 5, 8 mmHg 99, 3 mmHg: n alkupaineesta.
Alenemat olivat vielä suurempia 65- vuotiailla tai sitä vanhemmilla potilailla sekä vahvempia Enviage - annoksia ottaneilla potilailla.
Enviage alensi verenpainetta myös diabetesta sairastavilla potilailla, ylipainoisilla potilailla ja yli 65- vuotiailla potilailla.
Tutkimuksista kahdessa valmisteen vaikutus säilyi 52 viikon ajan.
Tutkimukset osoittivat myös, että Enviage yhdessä muiden lääkkeiden (etenkin hydroklooritiatsidin) kanssa otettuna voi alentaa verenpainetta enemmän kuin kyseiset lääkkeet otettuina ilman Enviageia.
Mitä riskejä Enviageiin liittyy?
Enviagein yleisin sivuvaikutus (1– 10 potilaalla sadasta) on ripuli.
Pakkausselosteessa on luettelo kaikista Enviagein ilmoitetuista sivuvaikutuksista.
Enviageia ei saa määrätä henkilöille, jotka ovat allergisia (yliherkkiä) aliskireenille tai jollekin Enviagein apuaineelle.
Sitä ei myöskään pidä käyttää raskauden toisen tai kolmannen kolmanneksen aikana (noin neljännestä raskauskuukaudesta lähtien).
Sen käyttöä ei suositella raskauden ensimmäisen kolmanneksen aikana eikä naisille, jotka suunnittelevat raskautta.
Miksi Enviage on hyväksytty?
Lääkevalmistekomitea (CHMP) katsoi, että Enviagein antama hyöty on sen riskejä suurempi itsenäisen verenpainetaudin hoidossa.
Komitea suositteli myyntiluvan antamista Enviageia varten.
Muita tietoja Enviageista Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Enviageia varten 22. elokuuta 2007.
Enviageia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 07- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 107
EUROOPAN JULKINEN ARVIOINTILAUSUNTO (EPAR)
EPIVIR
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Epivir on?
Epivir on lääke, jonka vaikuttava aine on lamivudiini.
Sitä on saatavana timantinmuotoisina tabletteina (valkoinen 150 mg; harmaa 300 mg) ja oraaliliuoksena (10 mg/ ml).
Mihin Epiviriä käytetään?
Epivir on viruslääke.
Sitä käytetään yhdessä muiden viruslääkkeiden kanssa hoidettaessa aikuisia ja lapsia, joilla on hankinnaista immuunikato- oireyhtymää (AIDS) aiheuttava immuunikatovirus (HIV).
Lääkevalmistetta saa vain lääkärin määräyksestä.
Miten Epiviriä käytetään?
Epivir- hoito tulee aloittaa HIV- infektion hoitoon perehtyneen lääkärin valvonnassa.
Yli 12- vuotiaille potilaille suositeltu päiväannos Epiviriä on 300 mg.
Annos voidaan ottaa joko kerran päivässä (kaksi 150 mg: n tablettia tai yksi 300 mg: n tabletti) tai yksi 150 mg: n tabletti kahdesti päivässä.
Yli 30 kilon painoisilla lapsilla käytetään aikuisten annostusta 150 mg kahdesti päivässä.
Lapsilla, joiden paino on 14– 30 kg, annostus riippuu heidän painostaan.
Yli 3 kuukauden ikäisille lapsille, joiden paino on alle 14 kg, on annettava oraaliliuosta 4 mg painokiloa kohden kahdesti päivässä, ja enimmäisannostus on 300 mg päivässä.
Epivir- tabletit olisi mieluiten nieltävä murskaamatta niitä.
Potilaiden, jotka eivät voi niellä tabletteja, olisi käytettävä oraaliliuosta, tai he voivat murskata tabletit ja sekoittaa ne pieneen määrään ruokaa tai vettä ja ottaa sitten annoksen välittömästi.
Vakavista munuaisongelmista kärsivien potilaiden annostus tulee määrittää tapauskohtaisesti.
Sopivan annostuksen määrittämiseen voidaan käyttää oraaliliuosta.
Epivir voidaan ottaa joko aterian kanssa tai tyhjään mahaan.
Lisätietoja saa pakkausselosteesta.
Miten Epivir vaikuttaa?
Epivirin vaikuttava aine lamivudiini on nukleosidinen käänteiskopioijaentsyymin estäjä (NRTI).
Se estää HI- viruksen tuottaman käänteiskopioijaentsyymin toimintaa, jonka avulla virus infektoi soluja ja lisääntyy.
Käytettynä yhdessä toisten antiviruslääkkeiden kanssa Epivir pienentää veren HI - viruspitoisuutta ja pitää sen matalana.
Epivir ei paranna HIV- infektiota tai AIDSia, mutta se voi hidastaa immuunijärjestelmän vaurioitumista ja AIDSiin liittyvien infektioiden ja sairauksien kehittymistä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©European Medicines Agency, 2008.
Reproduction is authorised provided the source is acknowledged.
Miten Epiviriä on tutkittu?
Epiviriä on tutkittu viidessä päätutkimuksessa, joihin osallistui 3 000 aikuista potilasta.
Neljässä tutkimuksessa Epivirin käyttöä yhdessä tsidovudiinin (viruslääke) kanssa verrattiin joko pelkästään Epivirin tai tsidovudiinin käyttöön tai Epivirin ja tsalsitabiinin (viruslääke) yhdistelmähoitoon.
Tutkimuksissa tarkkailtiin Epivirin vaikutusta veren HI- viruspitoisuuteen (viruskuorma) ja CD4 - imusolujen määrää (CD4- solumäärä).
CD4- imusolut ovat infektioita vastaan taistelevia valkosoluja, jotka HI- virus tuhoaa.
Viidennessä tutkimuksessa verrattiin Epivirin tai lumelääkkeen lisäämisen vaikutuksia jo meneillään olevaan HIV- infektiolääkitykseen 1 895 aikuispotilaalla, jotka olivat saaneet antiviruslääkitystä vähintään 4 viikkoa.
Tässä tutkimuksesta tarkasteltiin sitä, kuinka monelle potilaalle kehittyi AIDSiin liittyvä sairaus tai kuinka moni kuoli siihen vuoden hoidon jälkeen.
Epiviriä on tutkittu myös 615 lapsella.
Tutkimuksessa verrattiin Epivirin ja tsidovudiinin yhdistelmähoitoa pelkkään didanosiiniin (viruslääke).
Tutkimuksessa selvitettiin, kuinka kauan kesti, että lapsille kehittyi AIDSiin liittyvä sairaus.
Mitä hyötyä Epiviristä on havaittu tutkimuksissa?
Kaikki tutkimukset osoittivat, että Epiviriä sisältävät lääkeyhdistelmät olivat tehokkaampia kuin verrokkilääkkeet.
Neljässä ensimmäisessä aikuispotilastutkimuksessa Epivir yhdistettynä tsidovudiiniin nosti CD4- solumäärää enemmän kuin verrokkilääkkeet 24 viikon hoidon jälkeen.
Tämä yhdistelmä myös laski viruskuormaa kaikissa tutkimuksissa 2– 4 viikon hoidon jälkeen, joskin tämä vaikutus oli väliaikainen.
Viidennessä aikuispotilastutkimuksessa, jossa Epiviriä lisättiin jo annettuun lääkitykseen, sairauden etenemisen tai kuoleman riski pieneni:
128 (9%) yhteensä 1 369: stä Epiviriä käyttäneestä potilaasta sai AIDSiin liittyvän sairauden tai kuoli, kun vastaava luku lumelääkettä saaneilla 471 potilaalla oli 95 (20%).
Samanlaisia tutkimustuloksia saatiin HIV- infektiota sairastavista lapsista.
Mitä riskejä Epiviriin liittyy?
Yleisimmät sivuvaikutukset Epiviriä käytettäessä (1– 10 potilaalla sadasta) ovat ripuli, pahoinvointi, oksentaminen, päänsärky, univaikeudet, yskä, nenäoireet, ihottuma, lihaskivut, nivelkivut, alopesia (hiustenlähtö), kuume, vatsan alueen (maha) kivut tai kouristukset, huonovointisuus ja väsymys.
Pakkausselosteessa on luettelo kaikista Epivirin ilmoitetuista sivuvaikutuksista.
Epivir ei sovi potilaille, joilla on vakava maksasairaus tai jotka voivat olla yliherkkiä (allergisia) lamivudiinille tai jollekin muulle lääkkeen ainesosalle.
Kuten muidenkin anti- HIV- lääkkeiden kanssa, Epiviriä käyttävillä potilailla on riski saada lipodystrofia (kehon rasvakudoksen uudelleenjakautuminen), osteonekroosi (luukuolio) tai immuunireaktivaatio- oireyhtymä (toipuvasta immuunijärjestelmästä aiheutuva tulehdusreaktio).
Potilailla, joilla on maksaongelmia (mukaan lukien B - tai C- hepatiitti), voi olla kohonnut maksavaurioriski Epiviriä käytettäessä.
Kuten kaikki muutkin NRTI- lääkkeet, Epivir saattaa myös aiheuttaa maitohappoasidoosia (maitohapon kertyminen elimistöön), sekä raskauden aikana Epiviriä käyttävien äitien vauvoille mitokondrioiden toimintahäiriöitä (vauriot solujen energiaa tuottavissa komponenteissa, mistä voi aiheutua hematologisia ongelmia).
Miksi Epivir on hyväksytty?
Lääkevalmistekomitea (CHMP) katsoi, että Epivirin hyöty on sen riskejä suurempi yhdistettynä muuhun antiretroviraaliseen lääkitykseen HIV- infektiota sairastavien aikuisten ja lasten hoidossa.
Komitea suositteli myyntiluvan myöntämistä Epiviriä varten.
Epivirille myönnettiin aluksi myyntilupa poikkeuksellisissa olosuhteissa, sillä tieteellisistä syistä tietoa oli saatavilla vain vähän hyväksynnän ajankohtana.
Lääkeyhtiön toimitettua vaaditut lisätiedot poikkeukselliset olosuhteet - tilanne katsottiin päättyneeksi 7. tammikuuta 1998.
Muita tietoja Epiviristä:
Euroopan komissio myönsi Glaxo Group Limited - yhtiölle koko Euroopan unionin alueella voimassa olevan myyntiluvan Epiviriä varten 8. elokuuta 1996.
Myyntilupa uusittiin 8. elokuuta 2001 ja 8. elokuuta 2006.
Epiviriä koskeva EPAR- arviointilausunto on kokonaisuudessaan tässä.
2/ 3 Tämä yhteenveto on päivitetty viimeksi 09- 2008.
3/ 3
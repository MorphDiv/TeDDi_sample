# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 669
EUROOPAN JULKINEN ARVIOINTIKERTOMUS (EPAR)
ROTATEQ
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä RotaTeq on?
RotaTeq on suun kautta annettava rokote, joka on pakattu liuoksen muodossa yksittäisannosputkiloon.
Se sisältää eläviä rotaviruskantoja, joista jokaisella on eri vasta- aine (G1, G2, G3, G4 sekä P1[ 8])
Mihin RotaTeqia käytetään?
RotaTeqia käytetään yli 6 viikon ikäisten vauvojen rokottamiseen rotavirus- infektioiden aiheuttaman gastroenteriitin (ripuli ja oksentelu) ehkäisemiseksi.
RotaTeqia annetaan virallisten suositusten mukaisesti.
Lääkevalmistetta saa vain lääkärin määräyksestä.
Kuinka RotaTeqia käytetään?
RotaTeqia annetaan kolmena annoksena vähintään 4 viikon välein.
RotaTeq- putkilon sisältö annetaan suoraan vauvan suuhun.
Ensimmäinen annos annetaan vauvan ollessa 6– 12 viikon ikäinen.
Viimeinen annos olisi hyvä antaa ennen kuin lapsi on 20– 22 viikon ikäinen, ja kaikkien 3 annoksen pitäisi olla annettu 26 viikon (6 kuukauden) ikään mennessä.
RotaTeqia voidaan antaa samanaikaisesti muiden rokotteiden kanssa (lukuun ottamatta suun kautta annettavaa poliorokotetta, jolloin näiden kahden rokotteen antamisen välin on oltava 2 viikkoa).
RotaTeqia voidaan antaa ennenaikaisesti syntyneille vauvoille edellyttäen, että raskaus on kestänyt vähintään 25 viikkoa.
Ensimmäinen annos pitäisi antaa 6 viikkoa syntymän jälkeen.
Miten RotaTeq vaikuttaa?
Gastroenteriittia aiheuttavat erityyppiset rotavirukset.
Ne poikkeavat toisistaan siinä, että niissä voi olla erilaisia antigeeneja.
Antigeeni on erityinen rakenne, jonka keho voi tunnistaa ” vieraaksi ” ja jota vastaan keho voi tuottaa vasta- ainetta, erityistä proteiinia, joka voi neutraloida tai tuhota antigeenin.
RotaTeq sisältää viruksia, joissa on joidenkin yleisimmin esiintyvien rotavirustyyppien antigeenejä.
Kun lapselle annetaan rokote, immuunijärjestelmä (puolustusjärjestelmä) muodostaa vasta- aineita näille antigeeneille, jotka auttavat ehkäisemään infektioita, joiden aiheuttajina ovat sellaiset luonnollisesti esiintyvät rotavirukset, joissa on samoja tai hyvin samankaltaisia antigeeneja.
Miten RotaTeqia on tutkittu?
RotaTeqin vaikutuksia testattiin ensin kokeellisissa malleissa ennen ihmisillä tutkimista.
RotaTeq- tutkimuksiin osallistui yhteensä yli 72 000 pikkulasta, mukaan lukien 2 000 ennenaikaisesti syntynyttä vauvaa.
Noin puolet lapsista sai lääkevalmistetta ja muut lumerokotetta.
Rokotteen tehokkuutta tutkittiin lähes 6 000 potilaalla tästä kokonaismäärästä.
Päätutkimus oli erittäin laaja (yli 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged 70 000 pikkulasta), koska se oli suunniteltu selvittämään, aiheuttaako rokote erittäin harvinaista ja vakavaa sivuvaikutusta nimeltään suolentuppeuma (intussuskeptio) eli sairaustilaa, jossa osa suolta tunkeutuu viereisen suolenosan sisään aiheuttaen suolen tukkeutumisen.
Rokotteen tehokkuutta mitattiin tarkastelemalla, kuinka monelle lapselle kehittyi rotaviruksen aiheuttama gastroenteriitti seuraavan rotaviruskauden aikana (se aika vuodesta, jolloin rotavirusta tiedetään olevan liikkeellä ja aiheuttavan infektioita eli yleensä kylmän vuodenajan kuukausina talvella tai varhain keväällä).
Mitä hyötyä RotaTeqista on havaittu tutkimuksissa?
Tehokkuutta arvioitiin lähes 6 000 pikkulapsella; rotavirusgastroenteriittitapaukset, jotka johtuvat rokotteen kanssa samoja antigeenejä sisältävistä viruksista, vähenivät RotaTeq- rokotteen antamisen jälkeen seuraavalla tavalla:
RotaTeqilla rokotetuista lapsista 82 sai rotavirusgastroenteriitin (yksi vaikea gastroenteriittitapaus) verrattuna 315 tapaukseen lumevalmistetta saaneiden ryhmässä (51 vaikeaa tapausta).
Tutkimus osoitti myös, että RotaTeq- rokotteen saaneissa pikkulapsissa oli vähemmän sairaalahoitoa tai ensiapukäyntejä vaatineita tapauksia rotavirusgastroenteriitin takia.
Mitä riskejä RotaTeqiin liittyy?
Päätutkimuksessa, jossa noin 35 000 lasta sai RotaTeqia ja 35 000 lumevalmistetta, 6 lapselle kehittyi suolentuppeuma 42 päivän aikana RotaTeq- rokotteen antamisen jälkeen verrattuna 5 lapseen, joille kehittyi sama sairaus lumerokotteen antamisen jälkeen.
Yleisimmät sivuvaikutukset (useammalla kuin yhdellä potilaalla kymmenestä) olivat kuume, ripuli ja oksentelu.
Pakkausselosteessa on luettelo kaikista RotaTeqin ilmoitetuista sivuvaikutuksista.
RotaTeqia ei saa antaa lapsille, jotka voivat olla yliherkkiä (allergisia) vaikuttavalle aineelle tai jollekin muulle rokotteen aineista tai joissa on näkynyt allergian merkkejä aikaisemman RotaTeq - annoksen tai jonkin muun rotavirusrokotteen jälkeen.
RotaTeqia ei saa myöskään antaa lapsille, joilla on aikaisemmin ollut suolentuppeuma, tai lapsille, joilla on sellaisia suoliongelmia, jotka voivat altistaa heidät tälle sairaudelle, eikä lapsille, joiden immuunijärjestelmä on heikentynyt.
Täydellinen luettelo rajoituksista on pakkausselosteessa.
Jos RotaTeqia – kuten kaikkia muitakin rokotteita – annetaan huomattavan ennenaikaisesti syntyneille vauvoille, heillä on apnean (hengityskatkon) riski.
Näiden lasten hengittämistä on seurattava kolmen päivän ajan rokottamisen jälkeen.
Miksi RotaTeq on hyväksytty?
Lääkevalmistekomitea (CHMP) katsoi suoritettujen tutkimusten osoittavan, että RotaTeq suojaa tiettyjen virustyyppien aiheuttamalta rotavirusgastroenteriitiltä.
Rokotuksen jälkeen ilmenevää pientä suolentuppeumariskiä, joka ei ole kokonaan poistettavissa, seurataan tarkkaan rokotteen markkinoille tulon jälkeen.
Lääkevalmistekomitea katsoi, että RotaTeqin hyöty on sen riskejä suurempi silloin, kun sitä annetaan yli 6 viikon ikäisille lapsille rotavirusinfektion aiheuttaman gastroenteriitin ehkäisemiseen.
Lääkevalmistekomitea suositteli myyntiluvan myöntämistä RotaTeqia varten.
Miten voidaan varmistaa RotaTeqin turvallinen käyttö?
RotaTeqia valmistava yhtiö seuraa joitakin RotaTeqin sivuvaikutuksia, kun se on markkinoilla, ja erityisesti ruoansulatukseen liittyviä sivuvaikutuksia.
Muita tietoja RotaTeqista:
Euroopan komissio myönsi Sanofi Pasteur MSD SNC - yhtiölle koko Euroopan unionin alueella voimassa olevan myyntiluvan RotaTeqia varten 27. kesäkuuta 2006.
RotaTeqia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 12- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 332
EUROOPAN JULKINEN ARVIOINTIKERTOMUS (EPAR)
ARANESP
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Aranesp on?
Aranesp on injektiopullossa, esitäytetyssä ruiskussa tai esitäytetyssä kynässä oleva injektioliuos.
Se sisältää vaikuttavana aineena darbepoetiini alfaa.
Aranespia on saatavana eri vahvuuksina, 10– 500 mikrogrammaa/ ml.
Pakkausselosteessa ovat täydelliset tiedot.
Mihin Aranespia käytetään?
Aranespia käytetään anemian (normaalia vähemmän punaisia verisoluja veressä) hoitoon kahdella potilasryhmällä: • aikuiset ja yli 1- vuotiaat lapset, joilla on pitkäaikaisen munuaisten vajaatoiminnan aiheuttama anemia, kun elimistö ei tuota riittävästi luonnollista erytropoietiinihormonia. • tiettyjä syöpätyyppejä sairastavat aikuispotilaat, jotka saavat kemoterapiaa (syövän hoidossa käytettäviä lääkkeitä), kun kemoterapia estää luuydintä tuottamasta riittävästi verisoluja.
Aranespia voidaan käyttää ei- myeloidisten syöpätyyppien hoidossa (syövät, jotka eivät vaikuta luuytimeen).
Lääkevalmistetta saa vain lääkärin määräyksestä.
Miten Aranespia käytetään?
Aranesp- hoidon saa aloittaa vain lääkäri, jolla on kokemusta jommankumman edellä mainitun anemiatyypin hoidosta.
Aranesp annetaan pistoksena suoneen tai ihon alle.
Käytettävä annos riippuu Aranespin käyttötarkoituksesta ja vaihtelee 0, 45 mikrogrammasta/ kg joka viikko (tai 0, 75 mikrogrammasta/ kg joka toinen viikko) aikuisilla ja 11- vuotiailla tai sitä vanhemmilla lapsilla, joilla on munuaisten toimintahäiriö, 6, 75 mikrogrammaan/ kg joka kolmas viikko syöpäpotilailla.
Munuaisten vajaatoiminnasta kärsiville lapsille, jotka ovat 10- vuotiaita tai sitä nuorempia, voi olla tarpeen antaa pienempiä annoksia.
Kaikissa tapauksissa annostusta mukautetaan siten, että saataisiin aikaan suositusten mukaisissa rajoissa oleva hemoglobiinin taso.
Hemoglobiini on punaisten verisolujen sisältämä proteiini, joka kuljettaa happea kehossa.
Annokset ja antotiheys (kuinka usein Aranespia käytetään) riippuvat vasteesta.
Aranesp toimitetaan käyttövalmiissa, esitäytetyssä ruiskussa tai esitäytetyssä kynässä, jota potilas itse tai hänen hoitajansa voi käyttää.
Pakkausselosteessa on täydelliset käyttöohjeet.
Miten Aranesp vaikuttaa?
Erytropoietiini on hormoni, joka stimuloi punaisten verisolujen tuotantoa luuytimessä.
Aranespin vaikuttava aine darbepoetiini alfa toimii aivan samalla tavalla kuin luonnollinen, elimistön tuottama erytropoietiini, mutta se on rakenteeltaan hiukan poikkeava.
Tämä tarkoittaa, että darbepoetiini alfan 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged vaikutus kestää pitempään ja sitä voidaan antaa harvemmin kuin luonnollista erytropoietiinia.
Darbepoetiini alfa tuotetaan niin sanotulla yhdistelmä- DNA- tekniikalla.
Sitä tuottaa solu, joka siihen lisätyn geenin (DNA) avulla pystyy tuottamaan sitä.
Potilailla, joilla on pitkäaikainen munuaisten vajaatoiminta, anemian pääasiallinen syy on erytropoietiinin puutos.
Erytropoietiinin puutos on yksi anemian syistä myös kemoterapiaa saavilla potilailla.
Aranesp stimuloi punaisten verisolujen tuotantoa samalla tavoin kuin luonnollinen erytropoietiini.
Miten Aranespia on tutkittu?
Aranespin tehoa on tutkittu potilailla, joilla on pitkäaikainen munuaissairaus, jolloin sitä verrattiin ihmisen rekombinanttierytropoietiiniin neljässä tutkimuksessa yli 1 200 potilaalla, ja potilailla, jotka saivat kemoterapiaa syöpähoitona sellaisiin syöpiin kuin keuhkosyöpä, myelooma tai lymfooma, jolloin sitä verrattiin lumevalmisteeseen kahdessa tutkimuksessa 669 potilaalla.
Pääasiallinen tehon mittauskohde munuaissairautta sairastavilla potilailla oli hemoglobiiniarvon paraneminen.
Kemoterapiaa saavilla potilailla tehokkuuden pääasiallisena mittana oli verensiirtoa tarvinneiden potilaiden määrän väheneminen.
Aranespia on myös tutkittu 124: llä pitkäaikaisesta munuaissairaudesta kärsivällä lapsipotilaalla sen tarkistamiseksi, imeytyykö se samalla tavoin kuin aikuisilla.
Mitä hyötyä Aranespista on havaittu tutkimuksissa?
Aranesp tehosi yhtä hyvin kuin ihmisen rekombinanttierytropoietiini.
Se paransi munuaissairautta sairastavilla potilailla hemoglobiiniarvoa ja säilytti sen parantuneen tason hoidon jälkeen riippumatta siitä, annettiinko lääkeaine pistoksena suoneen vai ihon alle.
Kemoterapialla hoidettujen syöpäpotilaiden ryhmässä Aranespia saaneista potilaista harvemmat tarvitsivat verensiirtoa lumevalmistetta saaneisiin potilaisiin verrattuna.
Mitä riskejä Aranespiin liittyy?
Aranespin yleisimmät sivuvaikutukset (1― 10 potilaalla sadasta) ovat päänsärky, korkea verenpaine, tromboosi (verihyytymät), kipu injektiokohdassa, nivelkipu ja perifeerinen turvotus (nesteen kertyminen).
Pakkausselosteessa on luettelo kaikista Aranespin ilmoitetuista sivuvaikutuksista.
Aranespia ei saa antaa potilaille, jotka ovat yliherkkiä (allergisia) darbepoetiini alfalle tai Aranespin muille valmistusaineille, eikä potilaille, joilla on huonosti hallinnassa oleva korkea verenpaine.
Miksi Aranesp on hyväksytty?
Lääkevalmistekomitea (CHMP) katsoi, että Aranespin hyöty on sen riskejä suurempi hoidettaessa krooniseen munuaisten vajaatoimintaan liittyvää anemiaa aikuisilla ja lapsipotilailla sekä oireenmukaista anemiaa aikuisilla syöpäpotilailla, joiden syöpä on ei- myeloidinen ja jotka saavat kemoterapiaa.
Komitea suositteli myyntiluvan myöntämistä Aranespia varten.
Muita tietoja Aranespista Euroopan komissio myönsi Amgen Europe B. V - yhtiölle koko Euroopan unionin alueella voimassa olevan myyntiluvan Aranespia varten 8. kesäkuuta 2001.
Myyntilupa uusittiin 8. kesäkuuta 2006.
Aranespia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 09- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 659
EUROOPAN JULKINEN ARVIOINTIKERTOMUS (EPAR)
PREOTACT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Preotact on?
Preotact on valkoinen jauhe ja sylinteriampullissa oleva liuotin, joista valmistetaan erityisellä injektiokynällä injektoitava liuos.
Preotactin vaikuttavana aineena on paratyroidihormoni.
Mihin Preotactia käytetään?
Preotactia käytetään osteoporoosin (luita haurastuttavan sairauden) hoitoon postmenopausaalisilla naisilla, joilla on suuri luunmurtumariski.
Preotactin on osoitettu vähentävän merkittävästi nikamamurtumia (selkärangan) mutta ei lonkkamurtumia.
Lääkevalmistetta saa vain lääkemääräyksellä.
Miten Preotactia käytetään?
Suositusannos on 100 mikrogrammaa Preotactia kerran päivässä ihonalaisena injektiona vatsaan.
Kun sylinteriampulli asennetaan erityiseen injektiokynään ja kynä kierretään kiinni, jauhe ja liuotin sekoittuvat injektioliuokseksi.
Potilaat voivat antaa injektion itse sen jälkeen, kun heille on opetettu oikea injektiotekniikka (kynän kanssa toimitetaan käyttöopas).
Potilaat saattavat tarvita myös kalsium - ja D- vitamiinilisiä, jos he eivät saa niitä riittävästi ruokavaliostaan.
Preotactia voidaan käyttää enintään 24 kuukautta, minkä jälkeen potilaita voidaan hoitaa bisfosfonaatilla (luukatoa vähentävällä lääkkeellä).
Miten Preotact vaikuttaa?
Osteoporoosi aiheutuu siitä, ettei luontaisesti hajoavan luun tilalle kasva riittävästi uutta luuta.
Luut muuttuvat asteittain ohuiksi ja hauraiksi, ja ne murtuvat entistä helpommin.
Osteoporoosi on yleisin naisilla vaihdevuosien jälkeen, kun estrogeenihormonin taso laskee.
Preotact sisältää paratyroidihormonia, joka edistää luun muodostumista vaikuttamalla osteoblasteihin (luuta muodostaviin soluihin).
Se myös lisää kalsiumin imeytymistä ruoasta ja ehkäisee kalsiumin liiallista menetystä virtsan mukana.
Preotactin vaikuttava aine paratyroidihormoni on samanlainen kuin ihmisen paratyroidihormoni.
Sitä tuotetaan yhdistelmä- DNA- tekniikalla: hormonia tuottaa bakteeri, joka on saanut hormonin tuottamiseen tarvittavan geenin (DNA).
Miten Preotactia on tutkittu?
Suureen päätutkimukseen osallistui 2 532 postmenopausaalista osteoporoosia sairastanutta naista.
Preotactia verrattiin lumelääkkeeseen.
Tehon pääasiallisena mittarina oli nikamamurtumien määrä 18 hoitokuukauden jälkeen.
Noin kaksi kolmasosaa naisista jatkoi Preotactin ottamista kahden vuoden ajan, ja heidän luuntiheytensä mitattiin.
Luuntiheys oli myös pääasiallisena mittarina toisessa
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged tutkimuksessa, jossa tarkasteltiin Preotactin käyttöä alendronaatin (bisfosfonaatti) kanssa tai ilman sitä.
Mitä hyötyä Preotactista on havaittu tutkimuksissa?
Kun hoitoa oli jatkunut 18 kuukautta, nikamamurtumia oli lumelääkeryhmässä 42 (3, 37%) ja Preotact- ryhmässä 17 (1, 32%).
Tämä osoittaa, että Preotact vähentää lumelääkkeeseen verrattuna merkittävästi nikamamurtumariskiä sitä ottaneilla naisilla.
Riski väheni eniten naisilla, joilla oli aiemmin murtunut nikama, ja naisilla, joiden selkärangan luuntiheys oli jo tutkimuksen alkaessa alhainen eli joiden selkäranka oli hauras.
Tutkimuksen aikana havaittiin myös luuntiheyden lisääntymistä.
Tutkimus, jossa Preotactia käytettiin alendronaatin kanssa, osoitti, että alendronaatin käyttäminen Preotactin jälkeen saattaa lisätä luuntiheyttä.
Mitä riskejä Preotactiin liittyy?
Yleisimpiä haittavaikutuksia ovat hyperkalsemia (veren tavallista suurempi kalsiumpitoisuus), hyperkalsiuria (virtsan tavallista suurempi kalsiumpitoisuus) ja pahoinvointi.
Pakkausselosteessa on luettelo kaikista Preotactin ilmoitetuista haittavaikutuksista.
Preotactia ei saa antaa henkilöille, jotka saattavat olla yliherkkiä (allergisia) paratyroidihormonille tai jollekin muulle Preotactin aineosalle.
Lisäksi sitä ei saa antaa potilaille, • jotka ovat saaneet luuston sädehoitoa, • joilla on jokin kehon kalsiumtasapainoon vaikuttava sairaus, • joilla on muu luusairaus kuin osteoporoosi, • joilla on selittämättömän korkea alkalisen fosfataasin (entsyymi) taso, • joilla on vakava munuais - tai maksasairaus.
Miksi Preotact on hyväksytty?
Lääkevalmistekomitea (CHMP) päätti, että Preotactin hyödyt ovat sen riskejä suuremmat osteoporoosin hoidossa postmenopausaalisilla naisilla, joilla on suuri luunmurtumariski.
Se suositteli myyntiluvan myöntämistä Preotactia varten.
Muita tietoja Preotactista:
Euroopan komissio myönsi Nycomed Danmark ApS: lle koko Euroopan unionin alueella voimassa olevan myyntiluvan Preotactia varten 24. huhtikuuta 2006.
Preotactia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
©EMEA 2006
2/ 2
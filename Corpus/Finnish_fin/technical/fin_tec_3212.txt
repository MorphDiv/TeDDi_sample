# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 115
EUROOPAN JULKINEN ARVIOINTILAUSUNTO (EPAR)
ZYPREXA
Julkinen EPAR- yhteenveto Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä Zyprexa on?
Zyprexa on lääkevalmiste, joka sisältää vaikuttavana aineena olantsapiinia.
Sitä saa tabletteina (pyöreä ja valkoinen 2, 5 mg, 5, 7, 5 mg ja 10 mg; sininen ja soikea 15 mg; vaaleanpunainen ja soikea 20 mg) ja kuiva- aineena injektioliuoksen tekemistä varten.
Mihin Zyprexaa käytetään?
Zyprexaa käytetään aikuisten skitsofrenian hoitoon.
Skitsofrenia on psyykkinen sairaus, johon liittyy useita oireita, kuten ajatusten ja puheen hajanaisuutta, aistiharhoja (olemattomien kuuleminen tai näkeminen), epäluuloisuutta ja harhaluuloisuutta (vääriä uskomuksia).
Zyprexa on myös tehokas ylläpitämään parantunutta tilaa potilailla, joihin ensimmäinen hoitojakso on tehonnut.
Zyprexaa käytetään myös keskivaikeiden ja vaikeiden maanisten vaiheiden (erittäin korkea mieliala) hoitoon aikuisilla.
Sitä voidaan käyttää myös näiden vaiheiden uusiutumisen (oireiden palaamisen) estämiseen kaksisuuntaista mielialahäiriötä (psyykkinen sairaus, jossa maanisuus ja masennus vaihtelevat kausittain) sairastavilla aikuisilla, joihin ensimmäinen hoitojakso on tehonnut.
Zyprexa otetaan yleensä suun kautta, mutta injektiota voidaan käyttää skitsofreniaa sairastavilla tai maniavaiheessa olevilla aikuisilla kiihtyneisyyden tai häiriintyneen käyttäytymisen nopeaan hallintaan, kun lääkkeen ottaminen suun kautta ei sovi.
Lääkevalmistetta saa vain lääkärin määräyksestä.
Miten Zyprexaa käytetään?
Zyprexa- tablettien suositeltava aloitusannos määräytyy hoidettavan sairauden mukaan.
Skitsofrenian hoidossa ja maniavaiheiden ehkäisyssä käytettävä annos on 10 mg vuorokaudessa.
Maniavaiheiden hoidossa käytettävä annos on 15 mg vuorokaudessa, ellei Zyprexaa käytetä yhdessä muiden lääkkeiden kanssa, jolloin aloitusannos voi olla 10 mg/ vuorokausi.
Annosta sovitetaan potilaan hoitovasteen ja hoidon siedon mukaan.
Tavanomainen annos on 5– 20 mg päivässä.
Injektion tavanomainen annos on 10 mg lihakseen.
Tarvittaessa voidaan antaa 5 tai10 mg: n lisäannos 2 tuntia myöhemmin.
Pienempiä annoksia saatetaan tarvita yli 65- vuotiailla potilailla (5 mg vuorokaudessa tabletteina tai 2, 5– 5 mg injektiona) ja potilailla, joilla on maksan tai munuaisten toimintahäiriö (5 mg vuorokaudessa sekä tabletteina että injektiona).
Kaikissa tapauksissa suurin Zyprexan vuorokausiannos on 20 mg sekä tabletteina että injektiona.
Miten Zyprexa vaikuttaa?
Zyprexan vaikuttava aine olantsapiini on psykoosilääke.
Se tunnetaan epätyypillisenä psykoosilääkkeenä, koska se poikkeaa vanhemmista, 1950- luvulta lähtien saatavilla olleista 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. psykoosilääkkeistä.
Sen tarkkaa vaikutusmekanismia ei tunneta, mutta se kiinnittyy useisiin eri reseptoreihin aivojen hermosolujen pinnalla.
Tämä katkaisee signaalit, joita välittäjäaineet siirtävät aivosolujen välillä.
Välittäjäaineet ovat kemikaaleja, joiden avulla hermosolut pystyvät viestimään keskenään.
Olantsapiinin hyödyllisen vaikutuksen uskotaan johtuvan siitä, että se salpaa skitsofreniaan liittyvien välittäjäaineiden 5- hydroksitryptamiinin (serotoniini) ja dopamiinin reseptorit.
Nämä välittäjäaineet liittyvät skitsofreniaan ja kaksisuuntaiseen mielialahäiriöön, joten olantsapiini normalisoi aivojen toimintaa ja vähentää näiden sairauksien oireita.
Miten Zyprexaa on tutkittu?
Zyprexa- tabletteja on tutkittu skitsofrenian hoidossa noin 3 000 aikuisella tutkimuksissa, joissa tablettien tehoa verrattiin lumelääkkeeseen tai haloperidoliin (toinen psykoosilääke).
Kaikki neljä tutkimusta kestivät 6 viikkoa, mutta potilaat käyttivät lääkettä enimmillään vuoden ajan tai kauemmin.
Zyprexa- tabletteja verrattiin viidessä tutkimuksessa lumelääkkeeseen, haloperidoliin tai valproaattiin (toinen maniavaiheiden hoitoon käytettävä lääke) akuuttien maniavaiheiden hoidossa kaksisuuntaista mielialahäiriötä sairastavilla aikuisilla.
Yhdessä näistä tutkimuksista potilaat saivat myös muita lääkkeitä.
Maniavaiheiden ehkäisyssä Zyprexa- tabletteja tutkittiin 1 162 aikuisella.
Zyprexa- tablettien tehoa verrattiin lumelääkkeen tai litiumin (toinen kaksisuuntaisen mielialahäiriön hoitoon käytettävä lääke) tehoon.
Injektiota tutkittiin 581 aikuisella skitsofreniapotilaalla (lääkettä verrattiin lumelääkkeeseen tai injektiona annettuun haloperidoliin) ja 228 maanisella aikuisella (lääkettä verrattiin lumelääkkeeseen tai injektiona annettuun loratsepaamiin, joka on toinen maniavaiheiden hoidossa käytettävä lääke).
Kaikissa tutkimuksissa Zyprexan tehoa arvioitiin erilaisilla oireiden arviointiasteikoilla.
Mitä hyötyä Zyprexasta on havaittu tutkimuksissa?
Zyprexa paransi oireita kaikissa tutkimuksissa lumelääkettä paremmin sekä tabletteina että injektiona.
Zyprexa- tabletit olivat vähintään yhtä tehokkaita kuin vertailulääkevalmiste skitsofrenian hoidossa (haloperidoli), keskivaikeiden ja vaikeiden maniavaiheiden hoidossa (haloperidoli ja valproaatti) ja oireiden uusiutumisen ehkäisyssä kaksisuuntaista mielialahäiriötä sairastavilla potilailla (litium).
Injektion osoitettiin olevan loratsepaamia tehokkaampi (suhteellisen pienenä annoksena) maniapotilaiden hoidossa ja yhtä tehokas kuin haloperidoli skitsofrenian hoidossa.
Mitä riskejä Zyprexaan liittyy?
Zyprexan yleisimpiä haittavaikutuksia (useammalla kuin yhdellä kymmenestä potilaasta) ovat somnolenssi (uneliaisuus), painon nousu ja prolaktiinipitoisuuden (hormoni) nousu.
Pakkausselosteessa on luettelo kaikista Zyprexan ilmoitetuista haittavaikutuksista.
Zyprexaa ei saa antaa potilaille, jotka ovat yliherkkiä (allergisia) olantsapiinille tai Zyprexan muille valmistusaineille.
Zyprexaa ei saa antaa potilaille, joilla on riski saada ahdaskulmaglaukooma (kohonnut silmänpaine).
Miksi Zyprexa on hyväksytty?
Lääkevalmistekomitea (CHMP) katsoi, että Zyprexan hyöty on aikuisilla sen riskejä suurempi skitsofrenian hoidossa sekä kliinisen tehon ylläpitämisessä jatkuvana hoitona primaaristi hoitoon vastanneilla potilailla, keskivaikeiden ja vaikeiden maniavaiheiden hoidossa, kaksisuuntaisen mielialahäiriön uusiutumisen estämisessä sekä injektiona kiihtymyksen tai häiriintyneen käyttäytymisen nopeassa hallinnassa skitsofreniaa sairastavilla tai maniavaiheessa olevilla potilailla, kun hoitoa ei voida antaa suun kautta.
Komitea suositteli, että Zyprexalle annetaan myyntilupa.
Muita tietoja Zyprexasta Euroopan komissio myönsi Eli Lilly Nederland BV- yhtiölle koko Euroopan unionin alueella voimassa olevan myyntiluvan Zyprexaa varten 27. syyskuuta 1996.
Myyntilupa uusittiin 27. syyskuuta 2001 ja 27. syyskuuta 2006.
Zyprexaa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
2/ 2
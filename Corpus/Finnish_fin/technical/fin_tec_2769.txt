# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 109
EUROOPAN JULKINEN ARVIOINTIKERTOMUS (EPAR)
SUPRELORIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä asiakirja ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriisi.
Jos haluat CVMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Suprelorin on?
Suprelorin on implantaatti, joka sisältää vaikuttavana aineena desloreliinia.
Suprelorin toimitetaan esitäytetyssä implantaattiasettimessa.
Mihin Suprelorinia käytetään?
Suprelorinia käytetään uroskoirilla tilapäisen hedelmättömyyden aiheuttamiseen.
Sitä käytetään terveillä, sukukypsillä koirilla, joita ei ole kastroitu.
Implantaatti asetetaan löysän ihon alle selkään niskan alaosan ja lannealueen väliselle alueelle.
Suprelorin alkaa vaikuttaa noin kuuden viikon kuluttua implantaatin asettamisesta.
Vaikutus jatkuu kuuden kuukauden ajan, minkä jälkeen koiralle voidaan tarvittaessa asettaa uusi implantaatti.
Implantaatin vaikutus alkaa välittömästi, jos uusi implantaatti asetetaan noin kuuden kuukauden kuluttua edellisen implantaatin asettamisen jälkeen.
Miten Suprelorin vaikuttaa?
Suprelorinin vaikuttava aine desloreliini toimii muiden hedelmällisyyteen liittyvien hormonien erittymistä säätelevän luonnollisen gonadotropiinia vapauttavan hormonin (GnRH) kaltaisesti.
Suprelorin annetaan implantaattina, joka vapauttaa hitaasti jatkuvaa alhaista annosta desloreliinia.
Tämä vähentää (estää) follikkelia stimuloivan hormonin (FSH) ja luteinisoivan hormonin (LH) tuotantoa.
Tämän seurauksena koiran veren testosteronipitoisuus alenee, koiran elimistö lopettaa sperman tuotannon ja koiran libido alenee.
Jos Suprelorin- hoitoa saava uroskoira parittelee kiimassa olevan nartun kanssa, naaraan tiineeksi tuleminen on äärimmäisen epätodennäköistä.
Miten Suprelorinia on tutkittu?
Suprelorinia on tutkittu kenttäolosuhteissa 10– 25 kg painavilla uroskoirilla, joille asetettiin implantaatti, minkä jälkeen koiria seurattiin yhden vuoden ajan.
Tutkimuksissa tutkittiin Suprelorinin vaikutusta testosteronin määrään veressä, kivesten kokoon sekä uroskoirien kykyyn tuottaa spermaa kerättäväksi.
Joissakin näistä tutkimuksista koirat saivat Suprelorin- hoitoa useammin kuin kerran, ja koiria seurattiin yhden vuoden ajan viimeisen implantaatin asettamisen jälkeen.
Suprelorinin turvallisuutta tutkittiin, kun koirille oli annettu yli 10 kertaa suositeltua annosta suurempia annoksia.
Mitä hyötyä Suprelorinista on havaittu tutkimuksissa?
Kaikissa tutkimuksissa havaittiin testosteronin määrän vähentyminen veressä, kivesten koon pienentyminen, libidon aleneminen ja heikentynyt spermatogeneesi (kivekset tuottavat vähemmän 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged siittiöitä).
Yli 95 prosentilla koirista nämä vaikutukset alkoivat kuusi viikkoa implantaatin asettamisen jälkeen ja kestivät vähintään kuusi kuukautta.
Suurimmalla osalla koirista sperman ominaisuudet palautuivat normaaleiksi noin yhden vuoden kuluttua viimeisen hoidon jälkeen, ja narttujen astutukset hoitoa saaneilla koirilla ovat onnistuneet sen jälkeen, kun Suprelorin- hoito lopetettiin.
Mitä riskejä Supreloriniin liittyy?
Koirilla voi esiintyä kohtalaista turvotusta implantaattialueella kahden viikon ajan implantaatin asettamisen jälkeen.
Koirilla voi esiintyä myös paikallisia reaktioita (esimerkiksi tulehdus, kovettuminen) jopa kolmen kuukauden ajan implantaatin asettamisen jälkeen.
Turvotus ja paikalliset reaktiot poistuvat luonnollisesti ilman hoitoa.
Kivesten koko pienenee hoidon aikana.
Suprelorinin käyttöä ei suositella koirilla, jotka eivät ole vielä saavuttaneet puberteettia, koska Suprelorinia ei ole tutkittu tällaisilla eläimillä.
Pakkausselosteessa on luettelo kaikista Suprelorinin ilmoitetuista sivuvaikutuksista.
Mitä varotoimenpiteitä lääkevalmistetta antavien tai eläimen hoitoon osallistuvien henkilöiden on noudatettava?
Tämä eläinlääkevalmiste on tarkoitettu erityisesti koirille.
Lääkevalmistetta ei ole tarkoitettu ihmisille.
Valmisteen joutuminen iholle on epätodennäköistä.
Jos näin kuitenkin käy, altistunut ihoalue on pestävä välittömästi, sillä tämän tyyppiset aineet voivat imeytyä ihon läpi.
Raskaana olevien naisten ei pidä annostella valmistetta.
Valmistetta annosteltaessa on varottava pistämästä sitä vahingossa itseensä varmistamalla, että eläimet pidetään asianmukaisesti paikoillaan ja annosteluneula peitettynä ennen implantointia.
Jos valmistetta injisoidaan vahingossa, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miksi Suprelorin on hyväksytty?
Eläinlääkekomitea (CVMP) päätti, että Suprelorin hyödyt ovat sen riskejä suuremmat tilapäisen hedelmättömyyden aiheuttamisessa terveille, kastroimattomille, sukukypsille uroskoirille.
Komitea suositteli myyntiluvan antamista Suprelorinia varten.
Valmisteen hyöty - / riskisuhde on esitetty tämän EPAR- kertomuksen moduulissa 6.
Muita tietoja Suprelorinista:
Euroopan komissio myönsi Cyton Biosciences - yhtiölle koko Euroopan unionin alueella voimassa olevan myyntiluvan Suprelorinia varten 10.
07.
2007.
Tietoja tämän valmisteen reseptistatuksesta on myyntipäällysmerkinnöissä.
Tämä yhteenveto on päivitetty viimeksi 07- 2007.
Sivu 2/ 2 ©EMEA 2007
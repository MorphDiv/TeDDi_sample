# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 1050
EUROOPAN JULKINEN ARVIOINTILAUSUNTO (EPAR)
ICANDRA1
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Icandra on?
Icandra on lääke, joka sisältää vaikuttavina aineina vildagliptiinia ja metformiinihydrokloridia.
Sitä saa soikeina tabletteina (vaaleankeltainen:
50 mg vildagliptiinia ja 850 mg metformiinihydrokloridia; tummankeltainen:
50 mg vildagliptiinia ja 1 000 mg metformiinihydrokloridia).
Lääke on sama kuin Eucreas, joka on jo saanut myyntiluvan Euroopan unionin alueella.
Eucreasta valmistava yhtiö on hyväksynyt tieteellisten tietojensa käytön Icandraa varten.
Mihin Icandraa käytetään?
Icandraa käytetään tyypin 2 diabeteksen (insuliinista riippumaton diabetes) hoitoon potilailla, joiden taudin hallintaan saamiseen suurin siedetty metformiiniannos ei yksin riitä tai jotka jo ottavat vildagliptiinin ja metformiinin yhdistelmää erillisinä tabletteina.
Lääkevalmistetta saa vain lääkärin määräyksestä.
Miten Icandraa käytetään?
Suositeltu Icandra- annos on yksi tabletti kahdesti vuorokaudessa siten, että yksi tabletti otetaan aamulla ja toinen illalla.
Alussa otettavan tabletin vahvuus riippuu potilaan parhaillaan ottamasta metformiiniannoksesta, mutta suositeltu annos on 50 mg vildagliptiinia ja 1 000 mg metformiinia kahdesti päivässä.
Potilaiden, jotka jo ottavat vildagliptiinia ja metformiinia, pitäisi vaihtaa saman määrän kumpaakin vaikuttavaa ainetta sisältäviin Icandra- tabletteihin.
Yli 100 mg: n vildagliptiiniannoksia ei suositella.
Icandran ottaminen aterian yhteydessä tai heti sen jälkeen saattaa vähentää mahdollisia metformiinin aiheuttamia vatsavaivoja.
Icandraa ei saa käyttää potilailla, joilla on maksaongelmia tai kohtalaisia tai vaikeita munuaisongelmia.
Icandraa ottavien iäkkäiden potilaiden munuaisten toimintaa pitää seurata säännöllisesti.
Icandraa ei suositella yli 75- vuotiaille potilaille.
Miten Icandra vaikuttaa?
Tyypin 2 diabetes on tauti, jossa haima ei tuota tarpeeksi insuliinia veren glukoosipitoisuuden (sokeripitoisuuden) hallitsemiseksi tai keho ei pysty käyttämään insuliinia tehokkaasti.
Icandra sisältää kahta vaikuttavaa ainetta, jotka vaikuttavat eri tavoin.
Vildagliptiini, joka on dipeptidyylipeptidaasi 4: n (DPP- 4) estäjä, vaikuttaa estämällä inkretiinihormonien hajoamisen kehossa.
Nämä hormonit vapautuvat aterian jälkeen ja saavat haiman tuottamaan insuliinia.
Lisäämällä
1 Aikaisemmin tunnettu nimellä Vildagliptin/ Metformin Hydrochloride Novartis 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 14 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged. inkretiinihormonipitoisuutta veressä vildagliptiini saa haiman tuottamaan enemmän insuliinia veren glukoositason ollessa korkea.
Vildagliptiini ei vaikuta, kun veren glukoositaso on alhainen.
Vildagliptiini myös vähentää maksan tuottaman glukoosin määrää lisäämällä insuliinipitoisuutta ja laskemalla glukagonihormonin pitoisuutta.
Metformiini vaikuttaa pääasiassa estämällä glukoosin tuotantoa ja vähentämällä sen imeytymistä suolistossa.
Molempien aineiden vaikutuksesta veren glukoosipitoisuus laskee, mikä auttaa tyypin 2 diabeteksen pitämistä hallinnassa.
Miten Icandraa on tutkittu?
Pelkkä vildagliptiini sai myyntiluvan EU: ssa syyskuussa 2007 nimellä Galvus, ja metformiinia on ollut saatavilla EU: ssa vuodesta 1959.
Vildagliptiinia voidaan käyttää yhdessä metformiinin kanssa tyypin 2 diabetesta sairastavilla potilailla, joiden sairautta pelkkä metformiini ei saa tyydyttävästi hallintaan.
Tutkimuksia Galvuksesta metformiinia täydentävänä lääkkeenä käytettiin tukemaan Icandran käyttöä samaan käyttöaiheeseen.
Tutkimuksissa mitattiin niin sanotun glykosyloidun hemoglobiinin (HbA1c) pitoisuutta veressä.
Siitä voidaan päätellä, miten hyvin veren glukoosipitoisuus on hallinnassa.
Hakija toimitti myös tulokset kahdesta tutkimuksesta, jotka osoittivat, että kahdessa eri vahvuudessa Icandran vaikuttavat aineet imeytyivät kehoon samalla tavalla kuin erillisinä tabletteina.
Mitä hyötyä Icandrasta on havaittu tutkimuksissa?
Vildagliptiini oli lumelääkettä tehokkaampi HbA1c- pitoisuuksien alentamisessa, kun sillä täydennettiin metformiinihoitoa.
Potilailla, joille annettiin lisäksi vildagliptiinia, HbA1c- pitoisuudet laskivat 0, 88 prosenttiyksikköä 24 viikon aikana 8, 38 prosentin alkutasosta.
Sen sijaan lumelääkettä lisänä annettujen potilaiden HbA1c- tasot muuttuivat vähemmän; nousua oli 0, 23 prosenttiyksikköä alkutason 8, 3 prosentista.
Mitä riskejä Icandraan liittyy?
Icandran yleisimmät sivuvaikutukset (joita esiintyy useammalla kuin joka 10. potilaalla) ovat pahoinvointi, oksentelu, ripuli, vatsakivut ja ruokahaluttomuus.
Pakkausselosteessa on luettelo kaikista Icandran ilmoitetuista sivuvaikutuksista.
Icandraa ei saa antaa potilaille, jotka saattavat olla yliherkkiä (allergisia) vildagliptiinille, metformiinille tai jollekin muulle valmisteen sisältämälle aineelle.
Sitä ei saa käyttää potilailla, joilla on diabeettinen ketoasidoosi (korkeat ketoni - ja happopitoisuudet veressä), diabeettinen prekooma, munuais - tai maksaongelmia, mahdollisesti munuaisiin vaikuttavia sairauksia tai sairaus, joka heikentää kudosten hapen saantia, kuten sydämen tai hengityselinten vajaatoiminta, tai äskettäinen sydänkohtaus.
Sitä ei myöskään saa käyttää alkoholimyrkytyksestä tai alkoholismista kärsivillä potilailla eikä imetyksen aikana.
Pakkausselosteessa on luettelo kaikista rajoituksista.
Miksi Icandra on hyväksytty?
Lääkevalmistekomitea totesi, että vildagliptiini otettuna yhdessä metformiinin kanssa alentaa veren glukoosipitoisuutta, ja kahden vaikuttavan aineen yhdistelmä yhdessä tabletissa saattaa auttaa potilaita hoidon noudattamisessa.
Siksi komitea katsoi, että Icandran hyöty on sen riskejä suurempi sellaisten tyypin 2 diabetes mellitus - potilaiden hoidossa, joiden sokeritasapainoa suurin suun kautta annettava pelkkä metformiiniannos ei saa riittävästi hallintaan tai jotka jo saavat kahtena eri tablettina vildagliptiinin ja metformiinin yhdistelmähoitoa.
Komitea suositteli myyntiluvan myöntämistä Icandraa varten.
Muita tietoja Icandrasta:
Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan lääkevalmisteelle nimeltä Vildagliptin/ Metformin Hydrochloride Novartis 1. joulukuuta 2008.
Lääkkeen nimi muutettiin Icandraksi 6. helmikuuta 2009.
Icandraa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 02- 2009.
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 050
EUROOPAN JULKINEN ARVIOINTIKERTOMUS (EPAR)
STRONGHOLD
Julkinen EPAR- yhteenveto Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Tämä teksti ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriin.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä STRONGHOLD on?
STRONGHOLD on paikallisvaleluliuos, joka sisältää vaikuttavana aineena selamektiiniä.
Selamektiini kuuluu loislääkkeiden luokkaan.
Strongholdia on saatavana kahtena eri pitoisuutena (6% ja 12%) sekä eri vahvuuksina putkiloissa (15, 30, 45, 60, 120 ja 240 mg).
Käytettävä pitoisuus ja vahvuus määräytyvät hoidettavan eläimen painon ja lajin mukaan.
Mihin STRONGHOLDia käytetään?
STRONGHOLDia käytetään kissojen ja koirien iholla tai turkissa elävien loisten, esimerkiksi kirppujen ja punkkien, tartuntojen hoitoon ja ennaltaehkäisyyn sekä kehon sisällä elävien matojen häätöön.
Sitä käytetään seuraavasti:
•
Kirpputartuntojen hoito ja ennaltaehkäisy kissoilla ja koirilla tappamalla aikuiset kirput, niiden toukat ja munat eläimestä sekä kantavien tai imettävien kissojen ja koirien pentueesta.
Valmistetta voidaan käyttää myös osana kirppuallergiaan liittyvän dermatiitin (ihotulehduksen) hoitoa sekä kirpputartuntojen rajoittamiseen katkaisemalla kirpun elinkierto tappamalla munat ja toukat alueilta, joihin eläin pääsee.
.
• • • • • •
sydänmatotartunnan ennaltaehkäisy kissoilla ja koirilla korvapunkkitartunnan hoito kissoilla ja koirilla aikuisten suolinkaisten ja hakamatojen häätö kissoilla aikuisten suolinkaisten häätö koirilla väivetartuntojen hoito koirilla ja kissoilla syyhypunkkitartuntojen (scabies) hoito koirilla.
Putkilon sisältö puristetaan lapaluiden väliin iholle kohtaan, josta karva on jaettu jakaukselle.
Tämä pieni määrä nestettä imeytyy ihon läpi ja vaikuttaa kaikkialla eläimen elimistössä.
Käytettävä vahvuus ja antokertojen määrä määräytyvät hoidettavan eläimen painon ja lajin sekä loistyypin mukaan.
Lisätietoja on saatavilla pakkausselosteesta.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © EMEA European Medicines Agency, 2008.
Reproduction is authorised provided the source is acknowledged Miten STRONGHOLD vaikuttaa?
STRONGHOLD sisältää selamektiiniä, joka on avermektiinien luokkaan kuuluva loislääke.
Selamektiini aktivoi loisen hermo - ja lihassolujen pinnalla olevia erityisiä proteiineja (kloridikanavia), jolloin niiden normaali sähköinen toiminta häiriintyy.
Tämä aiheuttaa loisten halvaantumisen tai kuoleman.
Miten STRONGHOLDia on tutkittu?
STRONGHOLDia on tutkittu useilla koira - ja kissaroduilla edellä mainittujen loistartuntojen hoidossa.
Mitä hyötyä STRONGHOLDista on havaittu tutkimuksissa?
STRONGHOLD- hoidon havaittiin olevan tehokas, kun se annettiin kertahoitona tai kuukauden välein toistettuna hoitona hoidettavan tai ennalta ehkäistävän tartuntatyypin mukaan.
Kenttätutkimuksissa se vähensi täikampalukemia kissoilla jopa 98 prosenttia ja koirilla 99 prosenttia 90 päivää hoidon jälkeen, esti kirppujen munien kuoriutumisen sekä tappoi kirpuntoukkia ja esti niiden kehittymisen.
Kenttätutkimukset osoittivat myös, että STRONGHOLDin teho oli sataprosenttinen sydänmatotartunnan ennaltaehkäisyssä koirilla ja kissoilla.
Se on tehokas myös korvapunkkitartuntojen hoidossa kissoilla ja koirilla.
Syyhypunkkien hävittämiseksi täydellisesti koirilla tarvittiin kaksi 30 päivän välein annettua hoitoa.
STRONGHOLD oli tehokas myös aikuisten hakamatojen häädössä kissoilla, aikuisten suolinkaisten häädössä kissoilla ja koirilla sekä väivetartuntojen hoidossa koirilla ja kissoilla.
Eläimen peseminen sampoolla tai kastelu kaksi tuntia hoidon jälkeen tai myöhemmin ei vaikuttanut lääkevalmisteen tehoon.
Mitä riskejä STRONGHOLDiin liittyy?
Harvinaisissa tapauksissa STRONGHOLD aiheuttaa tilapäistä alopesiaa (karvanlähtöä) annostelupaikassa kissoilla.
Hyvin harvinaisissa tapauksissa annostelupaikassa ilmenee myös tilapäistä ärsytystä.
Harvinaisissa tapauksissa STRONGHOLD saattaa aiheuttaa karvan paakkuuntumista tai vähäistä valkoisen jauheen esiintymistä annostelupaikassa.
Tämä ei vaikuta lääkevalmisteen turvallisuuteen eikä tehoon.
STRONGHOLDia ei saa käyttää alle kuuden viikon ikäisillä eläimillä.
Sitä ei myöskään saa käyttää kissoilla, joilla on jokin muu sairaus tai jotka ovat heikkokuntoisia sekä kokonsa ja ikänsä suhteen alipainoisia.
Mitä varotoimenpiteitä henkilön, joka antaa eläinlääkevalmistetta tai on kosketuksissa eläimen kanssa, on noudatettava?
Pakkausseloste on luettava ennen käyttöä.
STRONGHOLD on erittäin tulenarkaa, joten se on suojattava kuumuudelta, kipinöiltä, avotulelta ja muilta syttymislähteiltä.
Älä tupakoi, syö tai juo STRONGHOLDia käsitellessäsi.
Pese käytön jälkeen kädet ja pese iholle mahdollisesti joutunut valmiste pois välittömästi saippualla ja vedellä.
Jos STRONGHOLDia joutuu silmiin, huuhtele silmät välittömästi vedellä ja hakeudu lääkäriin.
©EMEA 2008
2/ 3
Pidä hoidetut eläimet poissa tulen tai muiden syttymislähteiden ulottuvilta vähintään 30 minuutin ajan hoidon jälkeen tai kunnes turkki on kuiva.
Älä kosketa hoidettua eläintä ennen kuin alue, jolle valmiste on annettu, on kuivunut.
Pidä lapset poissa hoidettujen eläinten ulottuvilta vähintään 30 minuutin ajan tai kunnes turkki on kuiva.
Herkkäihoisten henkilöiden sekä henkilöiden, joilla on todettu allergia tämäntyyppisille valmisteille, tulee käsitellä STRONGHOLDia varoen.
Miksi STRONGHOLD on hyväksytty?
Eläinlääkevalmistekomitea (CVMP) päätti, että STRONGHOLDin hyödyt ovat sen riskejä suuremmat loistartuntojen hoidossa ja ennaltaehkäisyssä kissoilla ja koirilla.
Komitea suositteli myyntiluvan myöntämistä STRONGHOLDia varten.
Hyöty- riskisuhde esitetään tämän EPAR- arviointikertomuksen moduulissa 6.
Muita tietoja STRONGHOLDista
Euroopan komissio myönsi Pfizer Ltd - yhtiölle koko Euroopan unionin alueella voimassa olevan myyntiluvan STRONGHOLDia varten 25. marraskuuta 1999.
Myyntilupa uusittiin 25. marraskuuta 2004.
Myyntipäällysmerkinnässä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 3. lokakuuta 2007.
©EMEA 2008
3/ 3
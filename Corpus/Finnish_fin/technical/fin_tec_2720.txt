# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 598
EUROOPAN JULKINEN ARVIOINTIKERTOMUS (EPAR)
CORLENTOR
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Corlentor on?
Corlentor on suun kautta otettava lohenvärinen tabletti (pitkänomainen 5 mg, kolmikulmainen 7, 5 mg).
Corlentor sisältää 5 mg tai 7, 5 mg vaikuttavaa ainetta ivabradiinia.
Mihin Corlentoria käytetään?
Corlentoria käytetään kroonisen, stabiilin angina pectoriksen (fyysisen rasituksen aiheuttama, sydämen verenkierron ongelmista johtuva kipu rinnassa, leuassa tai selässä) oireenmukaiseen hoitoon.
Corlentoria käytetään potilailla, joilla on normaali sinusrytmi (syke) ja joille beetasalpaajat (toinen angina pectoriksen hoitoon käytettävä lääkevalmistetyyppi) ovat vasta- aiheisia tai eivät sovi.
Lääkevalmistetta saa vain lääkemääräyksellä.
Miten Corlentoria käytetään?
Corlentor otetaan suun kautta kaksi kertaa vuorokaudessa, ts. aamulla ja illalla aterian yhteydessä.
Tavallinen suositeltu Corlentorin alkuannos on 5 mg kaksi kertaa vuorokaudessa.
Yli 75- vuotiailla potilailla voidaan käyttää 2, 5 mg: n alkuannosta ennen annoksen nostamista 5 mg: aan.
Kun hoito on kestänyt 3– 4 viikkoa, annosta voidaan suurentaa 7, 5 mg: aan kaksi kertaa vuorokaudessa hoitovasteen mukaan.
Miten Corlentor vaikuttaa?
Angina pectoriksen oireet (kipu rinnassa, käsivarressa tai leuassa) johtuvat siitä, että sydän ei saa riittävästi happipitoista verta.
Kroonisessa stabiilissa angina pectoriksessa nämä oireet ilmenevät fyysisen rasituksen yhteydessä.
Corlentor on puhdas sydämen sykettä hidastava lääkeaine.
Corlentorin vaikuttava aine ivabradiini vaikuttaa inhiboimalla lf- kanavia.
Nämä ovat sinussolmukkeen, eli sydämen tahdistinalueen, erikoistuneita soluja, jotka kontrolloivat sydämen supistumista ja säätävät sen sykettä.
Kun nämä kanavat salvataan, sydämen syke hidastuu, sydämen kuormitus vähenee ja se tarvitsee vähemmän happipitoista verta.
Tämän vuoksi Corlentor vähentää angina pectoriksen oireita tai estää ne.
Miten Corlentoria on tutkittu?
Corlentoria on tutkittu neljässä kliinisessä kokeessa, jotka kestivät kolme tai neljä kuukautta.
Kokeisiin osallistui kaikkiaan 3 222 potilasta, joista 2 168 sai Corlentoria.
Lääkevalmistetta verrattiin lumelääkkeeseen, atenololiin tai amlodipiiniin (muita angina pectoriksen hoitoon käytettäviä lääkevalmisteita).
Lääkevalmistetta tutkittiin myös lisähoitona potilailla, jotka saivat myös
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged amlodipiinia.
Tärkeimmät tehon mittarit olivat rasituskokeet, joissa mitattiin esimerkiksi sitä, kuinka paljon rasitusta potilas kesti ennen rintakipukohtausta.
Mitä hyötyä Corlentorista on havaittu tutkimuksissa?
Corlentor paransi rasituksen sietokykyä huomattavasti lumelääkettä paremmin ja oli yhtä tehokas kuin atenololi ja amlodipiini.
Corlentorin lisääminen amlodipiinihoitoon ei kuitenkaan lisännyt hoidon tehoa.
Mitä riskejä Corlentoriin liittyy?
Yleisimmät sivuvaikutukset (useammalla kuin yhdellä potilaalla kymmenestä) ovat valoilmiöt (fosfeenit, eli ohimenevät näkökentän valoaistimukset).
Muita yleisiä sivuvaikutuksia ovat näön epäselvyys, bradykardia (erittäin hidas syke), epäsäännöllinen syke, päänsärky (yleensä ensimmäisen hoitokuukauden aikana) ja huimaus.
Pakkausselosteessa on kuvaus kaikista Corlentorin ilmoitetuista sivuvaikutuksista.
Corlentoria ei saa antaa potilaille, jotka voivat olla yliherkkiä (allergisia) ivabradiinille tai muille valmistusaineille, eikä potilaille, joiden leposyke on alle 60 lyöntiä minuutissa, joilla on hyvin alhainen verenpaine, joilla on ollut erilaisia sydänsairauksia (kardiogeeninen sokki, rytmihäiriöt, sydänkohtaus tai sydämen toimintahäiriö), joilla on vakava maksasairaus tai jotka ovat raskaana tai imettävät.
Pakkausselosteessa on luettelo kaikista rajoituksista.
Miksi Corlentor on hyväksytty?
Lääkevalmistekomitea (CHMP) katsoi, että Corlentorin on osoitettu olevan riittävän tehokas angina pectoriksen hoidossa ja että Corlentor on riittävän turvallinen, jotta sitä voidaan käyttää vaihtoehtoisena hoitona potilailla, joilla on krooninen, stabiili angina pectoris ja normaali sinusrytmi ja joille beetasalpaajat ovat vasta- aiheisia.
Lääkevalmistekomitea katsoi, että Corlentorin hyöty on sen riskejä suurempi.
Komitea suositteli, että Corlentorille annetaan myyntilupa.
Muita tietoja Corlentorista:
Euroopan komissio myönsi Les Laboratoires Servier - yhtiölle koko Euroopan unionin alueella voimassa olevan myyntiluvan Corlentoria varten 25. lokakuuta 2005.
Corlentoria koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi maaliskuussa 2006.
EMEA 2006
2/ 2
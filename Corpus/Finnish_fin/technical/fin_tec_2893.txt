# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
QUADRAMET injektioneste, liuos
2.
VAIKUTTAVAT AINEET JA NIIDEN MÄÄRÄT
Yksi millilitra liuosta sisältää 1, 3 Gbq Samarium - [153Sm] - leksidronaamipentanatriumia viiteajankohtana (vastaten 20– 46 mikrog/ ml samariumia injektiopulloa kohti).
Samariumin spesifinen aktiivisuus on noin 28– 65 MBq/ mikrogrammaa samariumia.
Jokainen injektiopullo sisältää 2– 4 GBq kalibrointipäivänä.
Samarium- 153 lähettää sekä keskienergisiä beetahiukkasia että kuvannettavan gammafotonin, ja sen puoliintumisaika on 46, 3 tuntia (1, 93 vuorokautta).
Samarium- 153: n tärkeimmät säteilytiedot on lueteltu taulukossa 1.
TAULUKKO 1:
SAMARIUM- 153: N TÄRKEIMMÄT SÄTEILYTIEDOT Säteily Beeta Beeta Beeta Gamma
Energia (keV) * 640 710 810 103
Osuus 30% 50% 20% 29%
* Taulukossa esitetään beetasäteilyn maksimienergiat.
Beetahiukkasen keskimääräinen energia on 233 keV.
Täydellinen apuaineluettelo, ks. kohta 6. 1
3.
LÄÄKEMUOTO
Injektioneste, liuos
Kirkas, väritön tai hiukan ruskeankellertävä liuos, jonka pH on 7. 0 ja 8. 5 välillä.
4.
KLIINISET TIEDOT
4. 1 Käyttöaiheet
QUADRAMET on tarkoitettu luukivun lievitykseen potilaille, joilla on useita kivuliaita osteoblastisia luumetastaaseja, joihin luuston kuvauksessa kertyy teknetium - [99mTc] - merkittyjä bisfosfonaatteja.
Ennen hoidon aloittamista on varmistettava, että potilaalla on sellaisia osteoblastisia metastaaseja, joihin kertyy teknetium - [99mTc] - merkittyjä bisfosfonaatteja.
4. 2 Annostus ja antotapa
QUADRAMET- valmistetta saa antaa vain lääkäri, jolla on kokemusta radioaktiivisten lääkkeiden käytöstä, ja vasta sen jälkeen, kun onkologiaan perehtynyt lääkäri on tehnyt potilaalle perusteellisen onkologisen arvioinnin.
Suositeltu QUADRAMET- annos on 37 MBq/ kg, ja se annetaan hitaasti laskimokatetrin kautta yhden minuutin kuluessa.
Injektionestettä ei saa laimentaa ennen käyttöä.
2 Potilailla, joilla hoitovaste saavutetaan, kipu alkaa yleensä lievittyä viikon sisällä QuUADRAMET - hoidon antamisesta.
Kipua lievittävä vaikutus voi kestää neljästä viikosta neljään kuukauteen.
Jos potilaan kipu lievittyy, häntä voidaan rohkaista vähentämään euforisoivien kipulääkkeiden käyttöä.
QUADRAMET- valmisteen toistuvaa käyttöä tulee harkita yksilöllisen hoitovasteen ja potilaan kliinisten oireiden mukaan.
Hoitojen välillä on pidettävä vähintään kahdeksan viikon tauko, jotta luuytimen toiminta ehtii toipua riittävästi.
Toistuvan annostelun turvallisuudesta on niukasti tietoa, ja se perustuu valmisteen erityislupakäyttöön.
QUADRAMET ei suositella annettavaksi alle 18- vuoden ikäisille lapsille, sillä tietoja turvallisuudesta ja tehosta ei ole.
4. 3 Vasta- aiheet
QUADRAMET- valmisteen käyttö on vasta- aiheista • jos potilaalla on yliherkkyys vaikuttavalle aineelle (etyleenidiamiinitetrametyleenifosfonaatille (EDTMP) tai samanlaisille fosfonaateille) tai jollekin apuaineelle • jos potilas on raskaana (ks. kohta 4. 6) • jos potilas on saanut kemoterapia- aineita tai kehon toispuolista ulkoista sädehoitoa edellisten kuuden viikon aikana.
QUADRAMET on palliatiiviseen hoitoon käytettävä valmiste, eikä sitä tule käyttää samanaikaisesti myelotoksisen kemoterapian kanssa, sillä se saattaa voimistaa myelotoksista vaikutusta.
QUADRAMET- valmistetta ei saa käyttää samanaikaisesti muiden bisfosfonaattien kanssa, jos interferenssiä on havaittu teknetium - [99mTc] - merkityllä bisfosfonaatilla luuston kuvauksissa.
4. 4 Varoitukset ja käyttöön liittyvät varotoimet
Kliinisten tietojen puuttuessa potilaalle injisoitava radioaktiivinen annos on sovitettava munuaisten toiminnan mukaan.
Jos potilaalla on aiemman hoidon tai sairauden vuoksi tavallista pienempi luuydinreservi, ei QUADRAMET- valmisteen käyttöä suositella muuten kuin siinä tapauksessa, että hoidosta mahdollisesti saatava hyöty on merkittävämpi kuin siitä mahdollisesti koituva haitta.
Mahdollisen hoidonjälkeisen luuydinsuppression vuoksi potilaan veriarvoja tulee seurata ensimmäisen kerran 2 viikon kuluttua QUADRAMET- hoidon jälkeen ja sen jälkeen viikoittain vähintään 8 viikon ajan tai kunnes luuytimen toiminta on korjautunut riittävästi.
Potilasta on kehotettava nauttimaan (tai hänelle on annettava laskimoon) vähintään 500 ml nestettä ennen injektiota.
Lisäksi häntä on virtsarakon säteilyaltistuksen minimoimiseksi kehotettava virtsaamaan injektion jälkeen mahdollisimman usein.
QUADRAMET poistuu elimistöstä nopeasti, joten virtsan radioaktiivisuuteen liittyvät varotoimenpiteet voi lopettaa, kun valmisteen antamisesta on kulunut 6– 12 tuntia.
Inkontinenssipotilailla erityistoimenpiteet, kuten virtsarakon katetrointi, ovat tarpeen vaatteiden, vuodevaatteiden ja ympäristön radioaktiivisen kontaminaation välttämiseksi kuuden tunnin ajan lääkkeen antamisesta.
Muiden potilaiden virtsa on kerättävä talteen vähintään kuuden (6) tunnin ajan annostelun jälkeen.
Virtsarakko on syytä katetroida, jos potilaalla on virtsateiden tukos.
3 Radioaktiivisia lääkkeitä saavat ottaa vastaan, käsitellä ja käyttää vain siihen valtuutetut henkilöt kyseisessä hoitopaikassa.
Näiden lääkkeiden vastaanotto, varastointi, käsittely, kuljetus ja hävittäminen edellyttävät asiasta vastaavien kansallisten viranomaisten antamien määräysten noudattamista ja asianmukaisia lupia.
Käyttäjän on tehtävä radioaktiiviset lääkkeet käyttövalmiiksi säteilyturvallisuusmääräysten ja farmaseuttisten laatuvaatimusten mukaisesti.
Lääkkeitä koskevien GMP- määräysten mukaisesti käsittelyssä on noudatettava asianmukaista aseptiikkaa.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Mahdollisten additiivisten luuydinvaikutusten vuoksi QUADRAMET- valmistetta ei saa antaa samanaikaisesti kemoterapia- aineiden eikä ulkoisen sädehoidon kanssa.
Sitä voi antaa kummankin hoidon jälkeen, sen jälkeen kun luuydin on ehtinyt toipua riittävän hyvin.
4. 6 Raskaus ja imetys
QUADRAMET- valmistetta ei saa käyttää (ks.
4. 3) raskauden aikana.
Raskauden mahdollisuus on ehdottomasti suljettava pois ennen hoitoa.
Hedelmällisessä iässä olevien naisten on käytettävä luotettavaa ehkäisymenetelmää hoidon aikana ja koko seurantajakson ajan
Jos QUADRAMET- valmisteen käyttö katsotaan tarpeelliseksi imetyksen aikana, imetys on keskeytettävä, on siirryttävä käyttämään äidinmaidon vastiketta ja erittyvä maito on heitettävä pois.
4. 7 Vaikutus ajokykyyn ja koneiden käyttökykyyn
Tutkimuksia valmisteen vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
QUADRAMET- valmistetta saavilla potilailla on todettu valkosolujen ja verihiutaleiden vähenemistä sekä anemiaa.
Kliinisissä tutkimuksissa valkosolu - ja verihiutalearvot laskivat pahimmillaan 3– 5 viikon kuluttua lääkkeen antamisesta noin 40– 50 prosenttiin lähtötasosta ja palasivat yleensä kahdeksan viikon kuluessa sen antamisesta hoitoa edeltävälle tasolle.
Joillakin harvoilla potilailla ilmeni 3. tai 4. asteen hematopoieettista toksisuutta.
Nämä potilaat olivat yleensä saaneet hiljattain joko ulkoista sädehoitoa tai kemoterapiaa tai heillä oli nopeasti etenevä sairaus, joka oli todennäköisesti levinnyt luuytimeen.
Myyntiluvan myöntämisen jälkeen on raportoitu yksittäisiä kallonsisäisiä verenvuotoja ja kuolemaan johtaneita tapauksia.
Muutamat potilaat ovat raportoineet luukivun lyhytaikaista voimistumista pian injektion jälkeen (flare - reaktio).
Reaktio on yleensä lievä ja ohimenevä, ja se ilmenee tavallisesti 72 tunnin kuluessa injektiosta.
Tällaisissa tapauksissa kipulääkkeen käytöstä on yleensä apua.
Haittavaikutuksina on raportoitu pahoinvointia, oksentelua, ripulia ja hikoilua.
Harvinaisia yliherkkyystapauksia, kuten anafylaktisia reaktioita, on raportoitu QUADRAMET - valmisteen annon jälkeen.
Muutamilla potilailla on ilmennyt selkäytimen tai hermojuuren kompressioita, disseminoitunutta intravaskulaarista koagulaatiota (DIC) ja aivohalvauksia, jotka voivat liittyä perussairauden etenemiseen.
Jos potilaalla on servikodorsaalisen tason spinaalisia metastaaseja, selkäytimen kompression riski on olemassa.
4 Hoitoon liittyvä säteilyannos saattaa lisätä syövän ja mutaatioiden ilmaantuvuutta.
Siksi tulee aina varmistua siitä, ettei säteilystä koidu enempää vaaraa kuin hoidettavasta sairaudesta.
4. 9 Yliannostus
Valmistetta saa antaa vain kokenut henkilökunta luvan saaneessa hoitolaitoksessa, minkä vuoksi yliannostus on epätodennäköistä.
Mahdolliset riskit liittyvät siihen, että potilaalle annetaan vahingossa liian suuri annos radioaktiivista ainetta.
Elimistöön tulevaa säteilyannosta voi rajoittaa tehostamalla diureesia ja kehottamalla potilasta virtsaamaan useasti.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Kipua lievittävät radiofarmaseuttiset valmisteet ATC- koodi:
V10BX02
QUADRAMET hakeutuu luukudokseen ja kertyy alueille, joissa tapahtuu hydroksiapatiittiin läheisesti liittyvää luuston aineenvaihduntaa.
Rotilla tehdyt tutkimukset ovat osoittaneet, että QUADRAMET poistuu nopeasti verestä ja kulkeutuu luumatriksin kasvualueille, erityisesti mineralisoituvaan osteoidikerrokseen.
Kliinisissä tutkimuksissa, joissa käytettiin tasokuvantamismenetelmiä, QUADRAMET- valmisteen leesioihin ja normaaliin luuhun kertymisen suhde oli noin 5 ja leesioihin ja pehmytkudoksiin kertymisen suhde noin 6.
Siksi metastaasialueille voi kertyä valmistetta merkitsevästi enemmän kuin ympäröivään terveeseen luuhun.
5. 2 Farmakokinetiikka
QUADRAMET poistuu nopeasti potilaiden verenkierrosta.
Tutkimuksessa, jossa valmistetta annettiin 22 potilaalle, puolen tunnin kuluttua injisoinnista plasmassa oli jäljellä vain 9, 6 ± 2, 8% annetusta radioaktiivisuudesta.
Neljän tunnin kuluttua plasman radioaktiivisuus oli vähentynyt arvoon 1, 3 ± 0, 7% ja 24 tunnin kuluttua arvoon 0, 05 ± 0, 03%.
Erittyminen virtsaan tapahtui pääasiassa neljän ensimmäisen tunnin kuluessa (30, 3 ± 13, 5%).
12 tunnin kuluttua 35, 3 ± 13, 6% radioaktiivisesta annoksesta oli erittynyt virtsaan.
Virtsanäytteitä analysoitaessa havaittiin, että niiden radioaktiivisuusprofiili vastasi alkuperäistä yhdistettä.
Radioaktiivisen lääkkeen erittyminen virtsaan oli annoksesta riippumatta tavallista vähäisempää niillä potilailla, joilla oli laajoja luumetastaaseja.
Tutkimuksessa, jossa valmistetta annettiin 453 potilaalle, joilla oli erilaisia pahanlaatuisia primaarisairauksia, QUADRAMET- annoksen radioaktiivisuudesta 65, 5 ± 15, 5% kulkeutui luustoon.
Luustoon kertyvän radioaktiivisuuden ja metastaasien lukumäärän välillä todettiin positiivinen korrelaatio.
Sitä vastoin 30 minuutin kuluttua lääkkeen antamisesta luustoon kertynyt radioaktiivisuus ja plasman radioaktiivisuus olivat kääntäen verrannolliset.
5. 3 Prekliiniset tiedot turvallisuudesta
Sm- EDTMP: n radiolyysituotteiden havaittiin olevan munuaistoksisia rotille ja koirille 2, 5 mg/ kg: n ei - efektiivisellä annoksella.
Koirilla tehdyissä tutkimuksissa toistuvien samarium - [153Sm] - EDTMP- annosten jälkeen lamautuneen luuydintoiminnan elpyminen ja perifeeristen hematologisten parametrien palautuminen kesti hiukan pidempään kuin kerta- annoksen jälkeen.
Radioaktiivisen Sm- EDTMP: n mutageenisuutta ja karsinogeenisuutta ei ole tutkittu, mutta hoidosta saatavan säteilyannoksen perusteella sen käyttöön voi liittyä genotoksisuus/ karsinogeenisuus riski.
5 In vivo ja in vitro – kokeiden sarjassa ei- radioaktiivisella Sm- EDTMP: llä ei todettu mutageenista vaikutusta.
Tulos oli sama hajoamistuotteita sisältävää Sm- EDTMP: tä tutkittaessa.
EDTMP: n karsinogeenisuutta koskevissa tutkimuksissa rotilla ilmeni suuria annoksia käytettäessä osteosarkoomia.
Koska genotoksisuutta ei ole todettu, nämä vaikutukset johtunevat EDTMP: n kelatoivista ominaisuuksista, jotka aiheuttavat luun aineenvaihdunnan häiriöitä.
QUADRAMET- valmisteen vaikutusta lisääntymiseen ei ole tutkittu.
6.
FARMASEUTTISET TIEDOT
6. 1 Apuaineet
kokonais- EDTMP (muodossa EDTMP. H20) kalsium- EDTMP- natriumsuola (kalsiumina) kokonaiskalsium (natriumina) injektionesteisiin käytettävä vesi.
6. 2 Yhteensopimattomuudet
Koska yhteensopimattomuustutkimuksia ei ole tehty, lääkevalmistetta ei saa sekoittaa muiden lääkevalmisteiden kanssa.
6. 3 Kestoaika
1 vuorokausi etiketissä mainitusta aktiivisuuden viiteajasta.
Käytä kuuden tunnin kuluessa sulattamisesta.
Sulatettua tuotetta ei saa pakastaa uudelleen.
6. 4 Säilytys
QUADRAMET toimitetaan käyttäjälle pakastettuna kuivajäässä.
Säilytä pakastettuna – 10 °C – - 20 °C: ssa, alkuperäispakkauksessa.
Säilytä kansallisten radioaktiivisia aineita koskevien määräysten mukaisesti.
6. 5 Pakkaustyyppi ja pakkauskoko (pakkauskoot)
Euroopan farmakopean mukainen 15 ml: n väritön, tyypin I vedetystä lasista valmistettu injektiopullo, joka on suljettu Teflon- päällysteisellä klooributyyli - / luonnonkumitulpalla ja sen päällä olevalla alumiinisella nostokorkilla.
Yksi injektiopullo sisältää 1, 5– 3, 1 ml (2– 4 GBq kalibrontipäivänä) injektionestettä.
6. 6 Erityiset varotoimet hävittämiselle ja muut käsittelyohjeet
Radioaktiivisia lääkkeitä käytettäessä ulkoinen säteily tai virtsan, oksennuksen tms. aiheuttama kontaminaatio voi olla vaaraksi muille.
Säteilyltä on siksi suojauduttava maassa voimassa olevien säteilyturvallisuusmääräysten mukaisesti.
Käyttämätön valmiste tai jäte on hävitettävä paikallisten vaatimusten mukaisesti.
(Tuotteen valmistus on selostettu yksityiskohtaisesti kohdassa 12).
6 7.
MYYNTILUVAN HALTIJA
CIS bio international Boîte Postale 32 F- 91192 GIF- SUR- YVETTE Cedex Ranska
8.
MYYNTILUVAN NUMERO
EU/ 1/ 97/ 057/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
Myyntiluvan myöntämispäivämäärä:
05. 02. 1998 Myyntiluvan uudistamispäivämäärä:
05. 02. 2003
10.
TEKSTIN MUUTTAMISPÄIVÄMÄÄRÄ
11 DOSIMETRIA
Taulukossa 2 on lueteltu laskimoon annetusta QUADRAMET- injektiosta keskimääräiseen aikuispotilaaseen arviolta imeytyvät säteilyannokset.
Arvio perustuu kliinisiin jakautumistutkimuksiin, jotka on tehty Society of Nuclear Medicinen Medical Internal Radiation Dose (MIRD) – komitean säteilyannosten laskentaan kehittämillä menetelmillä.
Koska QUADRAMET erittyy virtsaan, säteilyaltistus laskettiin sillä perusteella, että virtsaamisväli olisi 4, 8 tuntia.
QUADRAMET- hoitoa saaneiden potilaiden luunäytteiden autoradiogrammien perusteella luun ja luuytimen arvioidut säteilyannokset perustuvat siihen oletukseen, että radioaktiivisuus kertyy luiden pinnalle.
7 Sairausprosessin aiheuttamat patofysiologiset muutokset saattavat vaikuttaa merkittävästi muidenkin kuin kohde- elimen saamiin säteilyannoksiin.
Tämä on syytä ottaa huomioon seuraavia tietoja käyttäessä:
TAULUKKO 2:
IMEYTYNEET SÄTEILYANNOKSET Elin Imeytynyt annos suhteessa injisoituun radioaktiiviseen annokseen (mGy/ MBq) Lisämunuaiset Aivot Rintakehä Sappirakko Nousevan paksusuolen seinämä Laskevan paksusuolen seinämä Ohutsuoli Sydänlihaksen seinämä Munuaiset Maksa Keuhkot Lihakset Munasarjat Haima Punainen luuydin Luun pinta Iho Perna Mahalaukku Kivekset Kateenkorva Kilpirauhanen Virtsarakon seinämä Kohtu Tehokas annos (mSv/ MBq)
0, 009 0, 011 0, 003 0, 004 0, 005 0, 010 0, 006 0, 005 0, 018 0, 005 0, 008 0, 007 0, 008 0, 005 1, 54 6, 76 0, 004 0, 004 0, 004 0, 005 0, 004 0, 007 0, 973 0, 011 0, 307
Valmisteen tehokas annos 2 590 MBq: n suuruisen injektion jälkeen on 796 mSv.
Kun radioaktiivinen annos on 2 590 MBq, hoidon kohteen luumetastaasien saama tyypillinen säteilyannos on 86, 5 Gy ja tyypilliset kriittisten elinten saamat säteilyannokset ovat: terveen luun pinta 17, 5 Gy, punainen luuydin 4, 0 Gy, virtsarakon seinämä 2, 5 Gy, munuaiset 0, 047 Gy ja munasarjat 0, 021 Gy.
8 12.
RADIOFARMASEUTTISTEN VALMISTEIDEN VALMISTUSOHJEET
Anna tuotteen sulaa huoneenlämmössä ennen käyttöä.
Tarkista injektioliuos silmämääräisesti ennen käyttöä.
Sen on oltava kirkasta, eikä siinä saa olla hiukkasia.
Tarkistaessasi liuoksen kirkkautta suojaa silmäsi huolellisesti.
Aktiivisuus on mitattava annoskalibraattorilla juuri ennen lääkkeen antamista.
Lääkeannos ja potilaan henkilöllisyys on tarkistettava ennen QUADRAMET- valmisteen antamista.
Säteilyturvallisuussyistä potilasta tulee hoitaa sellaisessa paikassa, joka soveltuu radioaktiivisen avolähteen terapeuttiseen käyttöön.
Potilas voidaan päästää pois, kun altistus on voimassa olevien määräysten mukainen.
Käyttämätön valmiste tai jäte on hävitettävä paikallisten vaatimusten mukaisesti.
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
9 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
10 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
CIS bio international Boîte Postale 32 F- 91192 Gif- sur- Yvette cedex Ranska
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2)
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
11 LIITE III
MYYNTIPÄÄLLYSMERKINNÄT JA PAKKAUSSELOSTE
12 A.
MYYNTIPÄÄLLYSMERKINNÄT
13 ULKOPAKKAUKSESSA ON OLTAVA SEURAAVAT MERKINNÄT
METALLINEN LAATIKKO/ LYIJYASTIA
1.
LÄÄKEVALMISTEEN NIMI
QUADRAMET injektioneste, liuos
2.
VAIKUTTAVA AINE
Samarium [153Sm] - leksidronaamipentanatrium:
(Vastaa 20– 46 mikrog/ ml samariumia)
1, 3 GBq/ ml viitepäivänä.
3.
LUETTELO APUAINEISTA
kokonais- EDTMP (muodossa EDTMP. H20) kalsium- EDTMP- natriumsuola (kalsiumina) kokonaisnatrium (natriumina) Injektionesteisiin käytettävä vesi
4.
LÄÄKEMUOTO JA SISÄLLÖN MÄÄRÄ
Injektioneste kerta- annosinjektiopullossa.
ml
GBq/ injektiopullo,
(12 h CET)
5.
ANTOTAPA JA TARVITTAESSA ANTOREITTI
Lue pakkausseloste ennen kuin aloitat lääkkeen käyttämisen.
Laskimoon
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS, JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.: PP/ KK/ VVVV 9.
ERITYISET SÄILYTYSOLOSUHTEET
(12 h CET) 14
Säilytä pakastettuna - 10 °C – - 20 °C: ssa, alkuperäisessä pakkauksessa.
Käytä kuuden tunnin kuluessa sulattamisesta.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
Hävitä radioaktiivinen jäte kansallisten lakien mukaisesti.
11.
MYYNTILUVAN HALTIJAN NIMI JA OSOITE
CIS bio international Boîte Postale 32 91192 GIF- SUR- YVETTE Cedex RANSKA
12.
MYYNTILUVAN NUMERO
EU/ 1/ 97/ 057/ 001
13.
ERÄNUMERO
Erä:
14.
YLEINEN TOIMITTAMISLUOKITTELU
Reseptilääke
15.
KÄYTTÖOHJEET
16.
TIEDOT PISTEKIRJOITUKSELLA
Vapautettu pistekirjoituksesta
15 PIENISSÄ SISÄPAKKAUKSISSA ON OLTAVA VÄHINTÄÄINNÄT:
LASINEN INJEKTIOPULLO
1.
LÄÄKEVALMISTEEN NIMI JA TARVITTAESSA ANTOREITTI
QUADRAMET injektioneste, liuos Samarium [153Sm] - leksidronaamipentanatrium:
1, 3 GBq/ ml Laskimoon.
2.
ANTOTAPA
3.
VIIMEINEN KÄYTTÖPÄIVÄMÄÄRÄ
Käyt. viim.:
PP/ KK/ VVVV
(12 h CET)
4.
ERÄNUMERO
Erä:
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
ml
GBq/ injektiopullo,
(12 h CET)
6.
MUUTA
Valmistaja:
CIS bio international.
16 B.
PAKKAUSSELOSTE
17 PAKKAUSSELOSTE:
TIETOJA KÄYTTÄJÄLLE
QUADRAMET injektioneste, liuos Samarium [153Sm] - leksidronaamipentanatrium
Lue tämä seloste huolellisesti ennen kuin aloitat lääkkeen ottamisen.
- Säilytä tämä seloste.
Voit tarvita sitä myöhemmin.
- Jos Sinulla on lisäkysymyksiä, käänny lääkärisi tai apteekin puoleen.
- Jos havaitset sellaisia haittavaikutuksia, joita ei ole tässä selosteessa mainittu tai kokemasi
haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä QUADRAMET on ja mihin sitä käytetään 2.
Ennen kuin otat QUADRAMETia 3.
Miten QUADRAMETia otetaan 4.
Mahdolliset haittavaikutukset 5.
QUADRAMETin säilyttäminen 6.
Muuta tietoa
1.
MITÄ QUADRAMET ON JA MIHIN SITÄ KÄYTETÄÄN
QUADRAMET on sairauden hoitoon tarkoitettu lääkevalmiste.
Tätä radiofarmaseuttista valmistetta käytetään sairaudestasi johtuvan luukivun hoitoon.
QUADRAMET hakeutuu voimakkaasti luukudokseen.
Laskimoon annosteltu QUADRAMET kertyy luuston vaurioituneisiin kohtiin.
Koska QUADRAMET sisältää pieniä määriä radioaktiivista ainetta nimeltä samarium- 153, sen vapauttama säteily kohdistuu paikallisesti luuston vaurioituneisiin kohtiin lievittäen luukipua.
2.
ENNEN KUIN OTAT QUADRAMETia
Älä ota QUADRAMETia
• jos olet yliherkkä (allerginen) etyleenidiamiinitetrametyleenifosfonihapolle (EDTMP) tai vastaaville fosfonaattiyhdisteille, • jos olet raskaana, • jos olet saanut kemoterapiaa tai kehon toispuolista ulkoista sädehoitoa viimeksi kuluneiden kuuden viikon aikana.
Ole erityisen varovainen QUADRAMETin suhteen
QUADRAMET- valmistetta ei suositella käytettäväksi alle 18- vuotiaille lapsille.
Sinulta otetaan verinäytteitä kerran viikossa vähintään kahdeksan viikon ajan, koska lääkitys saattaa vähentää hiukan verihiutaleiden sekä veren valko - ja punasolujen määrää.
Lääkäri kehottaa Sinua juomaan ja virtsaamaan mahdollisimman usein QUADRAMET- injektiota seuraavien kuuden tunnin aikana.
Hän myös päättää, milloin saat lähteä isotooppilääketieteen osastolta.
18 Jos Sinulla on virtsanpidätyskyvyttömyyttä tai virtsateiden tukos, Sinulle asetetaan katetri noin kuuden tunnin ajaksi.
Muussa tapauksessa virtsa on kerättävä talteen vähintään kuuden tunnin ajan lääkkeen antamisesta.
Jos sairastat munuaisten vajaatoimintaa, lääkkeen annosta sovitetaan tarpeen mukaan.
Muiden lääkevalmisteiden samanaikainen otto
Kerro lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Raskaus ja imetys
QUADRAMETia ei saa antaa raskaana olevalle naiselle.
Jos QUADRAMETin käyttö katsotaan tarpeelliseksi imetyksen aikana, imetys on lopetettava.
Kysy lääkäriltäsi tai apteekista neuvoa ennen minkään lääkkeen käyttöä.
3.
MITEN QUADRAMETia OTETAAN
Ennen QUADRAMETin antamista Sinulle tehdään kuvaus, jonka tarkoituksena on selvittää, onko lääkkeestä Sinulle todennäköisesti hyötyä.
Annostus:
Laskimoosi ruiskutetaan 37 megabecquerelin (becquerel on radioaktiivisuuden mittayksikkö) kerta - annos QUADRAMETia painokiloa kohti.
Jos Sinusta tuntuu, että QUADRAMETin vaikutus on liian voimakas tai liian heikko, kerro asiasta lääkärillesi tai apteekkiin.
Antotapa ja - reitti:
QUADRAMET annetaan hitaana ruiskeena (injektiona) laskimoon.
Annostelutiheys:
Lääkettä ei ole tarkoitus antaa säännöllisesti eikä jatkuvasti.
Jos sairauden eteneminen sitä vaatii, lääkettä voidaan kuitenkin antaa toisen kerran kahdeksan viikon kuluttua ensimmäisestä antokerrasta.
Hoidon kesto:
Saat lähteä isotooppilääketieteen osastolta, kun säteilyaltistusta on seurattu riittävän pitkään (yleensä kuuden tunnin kuluessa QUADRAMET- injektiosta).
Jos otat enemmän QUADRAMETia kuin Sinun pitäisi
Koska QUADRAMET on pakattu kerta- annoksen sisältävään injektiopulloon, on epätodennäköistä, että sitä annettaisiin vahingossa liikaa.
Elimistöön tulevaa säteilyannosta voi rajoittaa juomalla runsaasti nesteitä ja virtsaamalla useasti.
Jos Sinulla on kysymyksiä tämän lääkkeen käytöstä, käänny lääkärisi tai apteekin puoleen.
19 4.
MAHDOLLISET HAITTAVAIKUTUKSET
Kuten kaikilla lääkkeillä, QUADRAMET: kin voi aiheuttaa haittavaikutuksia.
Kaikki eivät kuitenkaan niitä saa.
QUADRAMETin haittavaikutukset liittyvät punaisten ja valkoisten verisolujen ja verihiutaleiden määrän vähenemiseen.
Verenvuototapauksia on raportoitu, joista jotkut ovat olleet vakavia..
Siksi veriarvojasi seurataan tarkasti muutaman viikon ajan QUADRAMET- injektion jälkeen.
Muutaman päivän kuluttua QUADRAMET- injektiosta luukipu saattaa poikkeuksellisesti hieman voimistua.
Jos niin käy, älä huolestu vaan lisää siinä tapauksessa kipulääkitystä hieman.
Tämä haittavaikutus on melko lievä ja lyhytaikainen eli se menee ohi muutamassa tunnissa.
Haittavaikutuksina on raportoitu pahoinvointia, oksentelua, ripulia ja hikoilua.
Harvinaisia yliherkkyystapauksia, kuten anafylaktisia reaktioita, on raportoitu QUADRAMETin annon jälkeen.
Joissakin harvoissa tapauksissa on todettu haittavaikutuksina hermosärkyä, veren hyytymishäiriöitä ja aivohalvauksia.
Näiden on katsottu johtuneen perussairauden etenemisestä.
Jos Sinulle tulee selkäkipua tai aistihäiriöitä, kerro asiasta mahdollisimman pian lääkärille.
Jos havaitset sellaisia haittavaikutuksia, joita ei ole tässä selosteessa mainittu tai kokemasi haittavaikutus on vakava, kerro niistä lääkärillesi tai apteekkiin.
5.
QUADRAMETin SÄILYTTÄMINEN
Ei lasten ulottuville eikä näkyville.
Älä käytä QUADRAMETia myyntipäällysmerkinnöissä olevan viimeisen käyttöpäivän jälkeen.
QUADRAMET säilyy yhden vuorokauden etiketissä mainitusta aktiivisuuden viiteajankohdasta.
Säilytä pakastettuna – 10 °C – - 20 °C: ssa, alkuperäisessä pakkauksessa.
QUADRAMET tulee käyttää kuuden tunnin kuluessa sulatuksesta.
Sulatettua tuotetta ei saa pakastaa uudelleen.
Valmisteen etiketissä on mainittu, missä olosuhteissa sitä tulee säilyttää, ja mainittu ko. tuote- erän viimeinen käyttöpäivä.
Sairaalan henkilökunta pitää huolta, että valmiste säilytetään oikein eikä sitä anneta Sinulle etiketissä mainitun viimeisen käyttöpäivän jälkeen.
Valmiste tulee säilyttää maassa voimassa olevien radioaktiivisia aineita koskevien määräysten mukaisesti.
20 6.
MUUTA TIETOA
Mitä QUADRAMET sisältää
Vaikuttava aine on samarium[ 153Sm] - leksidronaamipentanatrium.
Yksi millilitra liuosta sisältää 1, 3 Gbq Samarium - [153Sm] - leksidronaamipentanatriumia viiteajankohtana (vastaten 20– 46 mikrog/ ml samariumia injektiopulloa kohti).
Muut aineet ovat kokonais- EDTMP (muodossa EDTMP. H20), kalsium- EDTMP- natriumsuola (kalsiumina), kokonaisnatrium (natriumina) ja injektionesteisiin käytettävä vesi.
Lääkevalmisteen kuvaus ja pakkauskoko QUADRAMET on injektioneste, liuos
Tämä lääkevalmiste on kirkas väritön tai hieman ruskeankellertävä liuos, joka on pakattu Euroopan farmakopean mukaiseen 15 ml: n värittömään, tyypin I vedetystä lasista valmistettuun injektiopulloon, joka on suljettu Teflon- päällysteisellä klooributyyli - / luonnonkumitulpalla ja sen päällä olevalla alumiinisella nostokorkilla.
Jokainen injektiopullo sisältää 1, 5 ml (2 GBq viiteajankohtana) - 3, 1 ml (4 GBq viiteajankohtana) injektionestettä, liuosta.
Myyntiluvan haltija ja valmistaja
CIS bio international PL 32 F- 91192 Gif- sur- Yvette cedex Ranska
Tämä seloste on hyväksytty viimeksi ().
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
Seuraavat tiedot on tarkoitettu vain hoitoalan ammattilaisille:
Ykistyiskohtaiset tiedot on esitetty QUADRAMET- valmisteen valmisteyhteenvedossa
KÄYTTÖ -, KÄSITTELY - JA HÄVITTÄMISOHJEET
Lue käyttöohje huolellisesti ennen kuin alat valmistella lääkkeen käyttöä.
Kaikki toimenpiteet tulee tehdä aseptisesti ja noudattaen tavanomaisia radionuklidien käsittelyä koskevia varotoimenpiteitä.
Radioaktiivisten lääkkeiden käyttö
Radioaktiivisia lääkkeitä saa käyttää vain kokenut henkilökunta, jolla on asianmukainen lupa radionuklidien käyttöön ja käsittelyyn.
Tämän radioaktiivisen lääkkeen saavat ottaa vastaan ja sitä saavat käsitellä ja käyttää vain kyseisen hoitopaikan siihen valtuutetut henkilöt.
Sen vastaanotto, varastointi, käsittely, kuljetus ja hävittäminen edellyttävät asiasta vastaavien kansallisten viranomaisten antamien määräysten noudattamista ja/ tai asianmukaisia lupia.
21 Käyttäjän on tehtävä radioaktiiviset lääkkeet käyttövalmiiksi säteilyturvallisuusmääräysten ja farmaseuttisten vaatimusten mukaisesti.
Lääkkeitä koskevien GMP- määräysten mukaisesti käsittelyssä on noudatettava asianmukaista aseptiikkaa.
Lääkkeen valmistus käyttöön
Anna tuotteen sulaa huoneenlämmössä ennen käyttöä.
Tarkista injektioliuos silmämääräisesti ennen käyttöä.
Sen on oltava kirkasta, eikä siinä saa olla hiukkasia.
Tarkistaessasi liuoksen kirkkautta suojaa silmäsi huolellisesti.
Aktiivisuus on mitattava annoskalibraattorilla juuri ennen lääkkeen antamista.
Lääkeannos ja potilaan henkilöllisyys on tarkistettava ennen QUADRAMET- valmisteen antamista.
Steriilisyyden ja säteilyltä suojautumisen suhteen tulee noudattaa tavallisia varotoimia.
Radioaktiivisia lääkkeitä käytettäessä ulkoinen säteily tai virtsan, oksennuksen tms. aiheuttama kontaminaatio voi olla vaaraksi muille.
Säteilyltä on siksi suojauduttava maassa voimassa olevien säteilyturvallisuusmääräysten mukaisesti.
Säteilyturvallisuussyistä potilasta tulee hoitaa sellaisessa paikassa, joka soveltuu radioaktiivisen avolähteen terapeuttiseen käyttöön.
Potilas voidaan päästää pois, kun altistus on voimassa olevien määräysten mukainen.
Radioaktiivinen jäte on hävitettävä maassa voimassa olevien ja kansainvälisten määräysten mukaisesti.
22
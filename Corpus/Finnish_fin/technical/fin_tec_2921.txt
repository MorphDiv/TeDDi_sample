# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 572
EUROOPAN JULKINEN ARVIOINTILAUSUNTO (EPAR)
EMADINE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Emadine on?
Emadine on kirkas silmätippaliuos.
Se sisältää vaikuttavana aineena emedastiinia (0, 5 mg/ ml).
Emadinea on saatavana pullossa ja yhden annoksen pakkauksissa.
Mihin Emadinea käytetään?
Emadinea käytetään kausittaisen allergisen konjunktiviitin (siitepölyn heinänuhapotilaille aiheuttaman silmätulehduksen) aiheuttamien silmäoireiden hoitoon.
Oireita voivat olla kutina, punoitus ja turvotus.
Emadinea käytetään aikuisilla sekä 3- vuotiailla ja sitä vanhemmilla lapsilla.
Lääkevalmistetta saa vain lääkemääräyksellä.
Miten Emadinea käytetään?
Emadinea annetaan yksi tippa sairaaseen silmään (silmiin) kahdesti päivässä.
Sen vaikutuksia ei ole tutkittu kuutta viikkoa pidemmältä ajalta.
Jos potilas käyttää useampia kuin yhtä silmätippavalmistetta, eri valmisteet annetaan vähintään 10 minuutin välein.
Emadinea ei suositella yli 65- vuotiaille tai potilaille, joilla on maksan tai munuaisten vajaatoiminta.
Miten Emadinevaikuttaa?
Emadinen vaikuttava aine emedastiini on antihistamiini.
Se vaikuttaa salpaamalla reseptorit, joihin histamiini yleensä kiinnittyy.
Histamiini on kehossa esiintyvä aine, joka aiheuttaa allergisia oireita.
Kun nämä reseptorit salvataan, histamiini ei pääse vaikuttamaan.
Tämä lievittää allergian oireita.
Miten Emadinea on tutkittu?
Emadinea verrattiin levokabastiiniin (toinen antihistamiini) yhdessä päätutkimuksessa, jossa oli mukana 222 vähintään 4- vuotiasta potilasta, joilla on kausittainen allerginen konjunktiviitti.
Pääasiallinen tehon mitta oli kutinan ja punoituksen väheneminen, jota mitattiin yhdeksänportaisella asteikolla korkeintaan kuuden viikon ajan.
Yritys esitti tulokset myös tutkimuksista, joissa potilaat saivat Emadinea, levokabastiinia tai lumelääkettä ennen allergeenille altistumista.
Tässä kokeessa allergiapotilaat, joilla ei ennen kokeen alkua ollut allergiaoireita, saivat määritetyn annoksen allergeenia (ainetta, jolle he ovat allergisia) allergisen reaktion aikaansaamiseksi.
Mitä hyötyä Emadinesta on havaittu tutkimuksissa?
Emadine vähensi kausiluonteisen sidekalvotulehduksen oireita yhtä tehokkaasti kuin levokabastiini.
Kutinapisteet alenivat kummassakin potilasryhmässä alkutilanteen noin 5, 1 pisteestä noin 3, 8 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged pisteeseen viiden minuutin kuluttua ja noin 2, 7 pisteeseen kahden tunnin kuluttua.
Myös punoitus väheni vastaavasti alkutilanteen 4, 5 pisteestä 3, 7 pisteeseen viiden minuutin kuluttua ja 2, 7 pisteeseen kahden tunnin kuluttua.
Pitkällä aikavälillä kutinapisteet alenivat kuuden viikon kuluttua ensimmäisen päivän keskimäärin 3, 9 pisteestä 0, 8 pisteeseen Emadine- hoitoa saaneilla ja 2, 0 pisteeseen levokabastiinihoitoa saaneilla potilailla.
Punoituksen osalta pisteet laskivat noin 2, 7 pisteestä 0, 5 pisteeseen Emadine- ryhmässä ja 1, 1 pisteeseen levokabastiiniryhmässä.
Tuloksissa ei havaittu eroja aikuisten ja lapsipotilaiden välillä.
Allergeenialtistuskokeen tulokset tukivat näitä tuloksia.
Mitä riskejä Emadineen liittyy?
Yleisimmät Emadinen käyttöön liittyvät haittavaikutukset (1– 10 potilaalla sadasta) ovat päänsärky, silmäkipu, silmien ärsytys, näön hämärtyminen, silmien kutina, silmien kuivuus, laikut sarveiskalvossa (silmämunan kuoren läpinäkyvä osa) ja sidekalvon verekkyys (lisääntynyt verenvirtaus silmiin, mikä tekee silmät punaisiksi).
Pakkausselosteessa on luettelo kaikista Emadinen ilmoitetuista haittavaikutuksista.
Emadinea ei saa antaa potilaille, jotka ovat yliherkkiä (allergisia) emedastiinille tai Emadinen muille aineille.
Pullossa saatavana oleva Emadine sisältää bentsalkoniumkloridia, jonka tiedetään värjäävän pehmeitä piilolaseja.
Tämän vuoksi pehmeitä piilolaseja käyttävien henkilöiden tulee noudattaa varovaisuutta.
Miksi Emadine on hyväksytty?
Lääkevalmistekomitea (CHMP) katsoi, että Emadinen hyödyt ovat sen riskejä suuremmat kausittaisen allergisen konjunktiviitin oireenmukaisessa hoidossa.
Komitea suositteli myyntiluvan myöntämistä Emadinelle.
Muita tietoja Emadinesta Euroopan komissio myönsi Alcon Laboratories (UK) Ltd. - yhtiölle koko Euroopan unionin alueella voimassa olevan myyntiluvan Emadinea varten 27. tammikuuta 1999.
Myyntilupa uusittiin 27. tammikuuta 2004 ja 27. tammikuuta 2009.
Emadinea koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 01- 2009.
2/ 2
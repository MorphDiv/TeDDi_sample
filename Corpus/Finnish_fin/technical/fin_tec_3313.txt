# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 587
EUROOPAN JULKINEN ARVIOINTIKERTOMUS (EPAR)
ATRYN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä ATryn on?
ATryn on valkoista infuusiokuiva- ainetta liuosta varten (tiputus suoneen).
Se sisältää vaikuttavana aineena alfa- antitrombiinia.
Mihin ATryniä käytetään?
ATryniä annetaan synnynnäistä antitrombiinin puutosta sairastaville leikkauspotilaille estämään laskimotukoksista (tromboembolioista) johtuvia ongelmia.
ATryniä annetaan tavallisesti yhdessä hepariinin (toisen veren hyytymistä ehkäisevän lääkkeen) kanssa.
Lääkevalmistetta saa vain lääkemääräyksellä.
Miten ATryniä käytetään?
ATryn- hoito on syytä aloittaa synnynnäistä antitrombiinin puutosta sairastavien potilaiden hoitoon perehtyneen lääkärin valvonnassa.
Tavoitteena on säilyttää potilaan antitrombiiniaktiivisuus normaalilla tasolla sinä aikana, kun potilas on altis vaaralle.
Lääkäri laskee käytettävän annoksen potilaan painon ja antitrombiiniaktiivisuuden tason mukaan.
Lääke annetaan infuusiona.
Ensimmäinen infuusio kestää 15 minuuttia (aloitusannos), jonka jälkeen aloitetaan heti ylläpitoinfuusio.
Potilasta on valvottava jatkuvasti infuusioannoksen säätämiseksi siten, että antitrombiiniaktiivisuus on koko hoidon ajan vähintään 80 prosenttia normaalista.
Pakkausselosteessa on tarkat ohjeet annosten laskemiseen ja säätämiseen.
Miten ATryn vaikuttaa?
ATryn estää veren hyytymistä.
ATrynin vaikuttava aine alfa- antitrombiini on luonnollisen veren proteiinin kopio, joka valmistetaan yhdistelmä- DNA- tekniikalla.
Sitä uutetaan sellaisten vuohien maidosta, joihin on lisätty geeni (DNA), jonka ansiosta ne voivat tuottaa maidossaan ihmisproteiinia.
Kehossa antitrombiini pysäyttää trombiinin, veren hyytymiseen liittyvän aineen.
Trombiinilla on keskeinen merkitys veren hyytymisessä.
Potilailla, jotka sairastavat synnynnäistä antitrombiinin puutosta, on tavallista vähemmän antitrombiinia veressä, mikä saattaa heikentää veren hyytymisen estymistä.
Tämä lisää tukkeutumien muodostumisen riskiä tilanteissa, joihin liittyy suuri vaara.
ATryn korjaa antitrombiinin puutoksen ja mahdollistaa hyytymisongelman tilapäisen hallinnan.
Miten ATryniä on tutkittu?
ATrynin vaikutuksia on testattu ensin kokeellisissa malleissa ennen sen tutkimista ihmisillä.
Yhteen tutkimukseen osallistui 14 potilasta, jotka olivat 21– 74- vuotiaita ja joilla oli synnynnäinen antitrombiinin puutos ja laskimotukoksen vaara (leikkaus:
5 potilasta; synnytys:
9 potilasta).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Tutkimuksissa mitattiin niiden potilaiden määrää, joille kehittyi alaraajojen laskimotukos 30 päivän kuluessa hoidon aloittamisesta.
Sairaus on harvinainen (arviolta yhdellä henkilöllä 3 000– 5 000: sta on synnynnäinen antitrombiinin puutos), mikä selittää, miksi tutkimuksessa hoidettiin niin pientä määrää potilaita.
Mitä hyötyä ATrynistä on havaittu tutkimuksissa?
Tutkimuksessa todettiin, että niistä 13 potilaasta, joilla hoidon tehoa voitiin arvioida, kahdella kehittyi alaraajojen laskimotukos ja heistä vain toinen tarvitsi hoitoa.
Lisäksi viidellä potilaalla, jotka saivat ATryniä leikkauksen yhteydessä erityiskäyttöohjelmassa (ohjelmassa, jossa yritys antaa lääkäreiden käyttää lääkevalmistetta, jota ei ole vielä täysin hyväksytty, sellaisten erityispotilaiden hoitoon, jotka tarvitsevat sitä), ei kehittynyt yhtään tromboemboliaa.
Yhdessä nämä tulokset tukevat ATrynin tehoamista tromboembolioiden estämiseen tällaisilla potilailla.
Mitä riskejä ATryniin liittyy?
ATrynin tutkimuksissa sen yleisimpiä sivuvaikutuksia (joita esiintyi 1– 10 potilaalla sadasta) olivat huimaus, päänsärky, verenvuoto (myös infuusiokohdassa tai leikkauksen jälkeen), pahoinvointi, ja haavaerite (vuotoa leikkauskohdassa).
Pakkausselosteessa on luettelo kaikista ATrynin ilmoitetuista sivuvaikutuksista.
ATryn on injektoitava proteiini, joten potilaat voivat kehittää vasta- aineita (eli heidän kehonsa voi tuottaa erityisiä proteiineja lääkettä vastaan), joihin liittyy allergisen reaktion riski injektion yhteydessä.
Tällaista ei kuitenkaan ole vielä havaittu ATrynillä hoidetuilla potilailla.
ATryniä ei saa antaa henkilöille, jotka saattavat olla yliherkkiä (allergisia) jollekin ATrynin aineosalle tai vuohille tai vuohenmaidolle.
Miksi ATryn on hyväksytty?
Lääkevalmistekomitea (CHMP) totesi yrityksen toimittamien tietojen osoittavan, että suositusten mukaisesti lasketuilla ATrynin annoksilla voidaan nostaa antitrombiiniaktiivisuus hyväksyttävälle tasolle leikkauspotilailla, jotka eivät ole raskaana ja jotka sairastavat synnynnäistä antitrombiinin puutosta.
Se päätti, että ATrynin edut ovat sen riskejä suuremmat, ja suositteli myyntiluvan myöntämistä ATryniä varten.
ATryn on hyväksytty ” poikkeusehdoin ”.
Tämä tarkoittaa, että sairauden harvinaisuuden vuoksi ATrynistä ei ole voitu saada täydellisiä tietoja.
Euroopan lääkevirasto (EMEA) arvioi vuosittain mahdollista uutta tietoa ja päivittää tätä yhteenvetoa tarvittaessa.
Mitä tietoja ATrynistä odotetaan vielä saatavan?
ATryniä valmistava yritys saattaa päätökseen meneillään olevan tutkimuksen, jossa tarkastellaan erityisesti ATrynin käyttöä synnytyksen yhteydessä raskaana olevilla naisilla, jotka sairastavat synnynnäistä antitrombiinin puutosta.
Ennen kuin lääke tulee myyntiin, yritys myös valmistelee ohjelmia, joilla varmistetaan, että lääkärit voivat raportoida hoitamistaan potilaista erityisesti ATrynin vasta- aineiden kehittymisen seuraamiseksi.
Miten voidaan varmistaa ATrynin turvallinen käyttö?
Sen jälkeen kun lääke on saatettu myyntiin, ATryniä valmistava yritys seuraa tarkasti sen turvallisuutta ja erityisesti vasta- aineiden kehittymistä.
Muita tietoja ATrynistä:
Euroopan komissio myönsi ATryniä varten koko Euroopan unionin alueella voimassa olevan myyntiluvan 28. heinäkuuta 2006.
Myyntiluvan haltija on LEO Pharma A/ S.
ATryniä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 279
EUROOPAN JULKINEN ARVIOINTIKERTOMUS (EPAR) PANRETIN Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Panretin on?
Panretin on geeli, jonka vaikuttava aine on alitretinoiini (0, 1%).
Mihin Panretinia käytetään?
Panretin- geeliä käytetään ihovaurioiden (kohoumien tai kyhmyjen) hoidossa Kaposin sarkoomaa, erästä ihosyöpätyyppiä, sairastavilla aids- potilailla.
Panretinia käytetään, kun • ihovaurioissa ei ole haavaa tai lymfaödeemaa (iho ei ole rikki ja vauriot eivät ole nesteen täyttämiä), ja kun • ne eivät ole reagoineet potilaan jo saamaan antiretroviraalilääkitykseen, ja kun • sädehoito tai kemoterapia eivät sovellu hoitomuodoksi, ja kun • potilas ei tarvitse hoitoa viskeraaliseen (sisäiseen) Kaposin sarkoomaan.
Lääkevalmistetta saa vain lääkemääräyksellä.
Miten Panretinia käytetään?
Vain Kaposin sarkooman hoitoon perehtyneen lääkärin tulisi aloittaa Panretin- hoito ja valvoa sitä.
Panretinia levitetään ihovaurioihin kaksi kertaa päivässä jokaisen vauriokohdan peittämiseen riittävä määrä.
Kosketusta terveeseen ihoon on vältettävä.
Geelin annetaan kuivua 3– 5 minuuttia ennen kuin iho voidaan peittää vaatteilla.
Jokaisen vauriokohdan hoitovasteen mukaan levityskertoja voidaan lisätä kolmesta neljään kertaan päivässä.
Panretinia käytetään yleensä ensin korkeintaan 12 viikkoa, ja hoitoa jatketaan sen jälkeen vain hoitoon reagoiviin kohtiin.
Panretinilla hoidetaan miespotilaita.
On olemassa hyvin vähän tietoa sen käytöstä naispotilailla, koska he sairastuvat Kaposin sarkoomaan vain harvoin.
Miten Panretin vaikuttaa?
Panretinin vaikuttava aine, alitretinoiini, on retinoideihin eli A- vitamiinijohdannaisiin kuuluva syöpälääke.
Alitretinoiinin tarkkaa vaikutustapaa Kaposin sarkooman hoidossa ei tunneta.
Miten Panretinia on tutkittu?
Panretinia on tutkittu kahdessa 12 viikkoa kestäneessä tutkimuksessa, johon osallistui yhteensä 402 Kaposin sarkoomaa sairastavaa potilasta.
Tutkimuksissa Panretinin vaikuttavuutta verrattiin plasebohoitoon (lumelääke, tässä tapauksessa geeli, joka ei sisältänyt vaikuttavaa ainetta).
Tärkein vaikuttavuuden mittari oli yleinen hoitovaste hoidettujen ihovaurioiden reagointia tarkastelemalla (vaurioalueiden pieneneminen, kohoumien mataloituminen).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä Panretinista on havaittu tutkimuksissa?
Molemmissa tutkimuksissa Panretin osoittautui lumelääkettä tehokkaammaksi.
Yleinen hoitovaste Panretinia saaneilla potilailla oli 35 prosenttia ja 37 prosenttia, kun taas lumelääkettä saaneilla vaste oli 18 prosenttia ja 7 prosenttia.
Mitä riskejä Panretiniin liittyy?
Yleisimmät Panretinin käyttöön liittyvät sivuvaikutukset (useammalla kuin yhdellä potilaalla kymmenestä) ovat ihottuma (punotus, suomuilu, tulehdus), pruritus (kutina), iho- ongelmat (halkeilu, rupeutuminen, kuorettuminen, kuivuminen, märkiminen) ja kipu (polttelu, arkuus).
Pakkausselosteessa on luettelo kaikista Panretinistä ilmoitetuista sivuvaikutuksista.
Panretin- hoitoa ei tule antaa potilaille, jotka saattavat olla yliherkkiä (allergisia) retinoideille yleensä, alitretinoiinille, tai jollekin muulle lääkevalmisteen ainesosalle.
Myöskään raskaana olevien tai imettävien potilaiden ei tule käyttää Panretinia.
Panretinilla ei tule hoitaa ihovaurioita, jotka sijaitsevat muuntyyppisten ihovaurioiden läheisyydessä.
Miksi Panretin on hyväksytty?
Lääkevalmistekomitea (CHMP) päätti, että Panretinin hyödyt ovat sen riskejä suuremmat aidsiin liittyvää Kaposin sarkoomaa sairastavien potilaiden ihovaurioiden hoidossa.
Komitea suositteli myyntiluvan myöntämistä Panretinia varten.
Muita tietoja Panretinista:
Euroopan komissio myönsi koko Euroopan unionin alueella voimassa olevan myyntiluvan Panretinia varten 11. lokakuuta 2000.
Myyntilupa uudistettiin 11. lokakuuta 2005.
Myyntiluvan haltija on Eisai Ltd.
Panretinia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2007.
©EMEA 2007
2/ 2
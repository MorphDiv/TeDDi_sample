# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 678
EUROOPAN JULKINEN ARVIOINTIKERTOMUS (EPAR)
CYSTADANE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Cystadane on?
Cystadane on suun kautta nautittava jauhe, joka sisältää vaikuttavana aineena vedetöntä betaiinia.
Mihin Cystadanea käytetään?
Cystadanea käytetään homokystinurian hoitoon.
Sitä käytetään yhdessä muiden hoitojen, kuten B6 - vitamiini (pyridoksiini) -, B12- vitamiini (kobalamiini) -, folaatti - ja erityisruokavaliohoidon, kanssa.
Homokystinuria on perinnöllinen (geneettinen) sairaus, jossa elimistö ei pysty täysin hajottamaan aminohappometioniinia.
Metioniinia saadaan luontaisesti ravinnossa olevista proteiineista, ja se hajoaa yleensä homokysteiiniksi ja sitten kysteiiniksi.
Homokystinuriapotilaat eivät pysty muuttamaan homokysteiinia kysteiiniksi, joten homokysteiinia kerääntyy vereen ja virtsaan.
Homokystinurian oireita ovat tromboosi (veritukosten muodostuminen verisuoniin), luun heikkous, luuston häiriöt, mykiön siirtymä (häiriö, jossa silmän linssi on väärässä asennossa) ja henkinen jälkeenjääneisyys.
Sairaus on vakava, ja sen aiheuttama kuolleisuus on korkea.
Cystadanea käytetään potilailla, joilla on jokin kolmesta tunnetusta homokystinuriatyypistä eli homokystinuria, jonka syynä on metioniinin hajoamisessa (kystationiini- beeta- syntaasi (CBS) tai 5, 10- metyleenitetrahydrofolaattireduktaasi (MTHFR)) tarvittavien aineiden puutos tai puutteellinen kobalamiinin kofaktorin metabolia (cbl).
Koska homokystinuriapotilaiden määrä on vähäinen, sairautta pidetään harvinaisena ja Cystadane määriteltiin harvinaislääkkeeksi (harvinaisiin sairauksiin käytetyksi lääkkeeksi) 9. heinäkuuta 2001.
Lääkevalmistetta saa vain lääkemääräyksellä.
Miten Cystadanea käytetään?
Cystadane- hoito tulee toteuttaa homokystinuriapotilaiden hoitoon perehtyneen lääkärin valvonnassa.
Cystadanen vakioannos yli 10- vuotiailla potilailla on 6 g päivässä jaettuna kahteen samansuuruiseen annokseen.
Alle 10- vuotiaiden lasten annostus on 100 mg painokiloa kohti päivässä jaettuna kahteen samansuuruiseen annokseen.
Lasten annosta voidaan muokata hoitovasteen mukaan (tätä seurataan mittaamalla veren homokysteiinipitoisuus), mutta Cystadanen nauttiminen yli kaksi kertaa päivässä tai annoksina, jotka ylittävät 150 mg painokiloa kohti, ei lisää sen hyötyä.
Hoidon tarkoituksena on pitää veren homokysteiinipitoisuus alle 15 mikromoolissa tai mahdollisimman alhaisena.
Tämä saavutetaan yleensä kuukauden kuluessa.
Cystadanen mukana toimitetaan kolme mittalusikkaa, joilla voidaan mitata 100 mg, 150 mg ja 1 g jauhetta.
Jauheen tulee olla täysin liuennut veteen, mehuun, maitoon, ravintovalmisteeseen tai ruokaan välittömästi ennen sen nauttimista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Cystadane vaikuttaa?
Betaiini on luonnontuote, jota uutetaan sokerijuurikkaasta.
Homokystinuriassa betaiini alentaa veren homokysteiinipitoisuutta helpottamalla elimistössä metylointi- nimistä reaktiota, jossa homokysteiini muuttuu takaisin metioniiniksi.
Tämä lievittää sairauden oireita.
Miten Cystadanea on tutkittu?
Yhtiö on toimittanut Cystadanea koskevaa tietoa, jota on saatu tieteellisestä kirjallisuudesta.
Tähän sisältyy 202 ilmoitusta, joissa kuvataan Cystadanen vaikutuksia eri annoksina eri- ikäisten homokystinuriapotilaiden homokysteiinipitoisuuksiin.
Lisäksi on annettu tietoa 140 potilaan oireista, annoksesta ja hoidon kestosta sekä muista nautituista lääkevalmisteista.
Useimmat potilaat nauttivat myös B6 - tai B12- vitamiinia tai folaattia.
Näistä tutkimuksista saatua tietoa on verrattu julkaistuihin raportteihin, joissa kuvataan tautia sairastavien hoitamattomien potilaiden tilannetta.
Mitä hyötyä Cystadanesta on havaittu tutkimuksissa?
Cystadanea nauttineilla potilailla homokysteiinipitoisuudet ilmenivät alenevan enemmän kuin hoitamattomilla potilailla.
Syyksi ilmoitettiin sydämeen ja verisuoniin vaikuttavien oireiden lieveneminen sekä hermoston kehittyminen noin kolmella neljäsosalla Cystadanea nauttineista potilaista.
Lääkevalmiste oli tehokas potilailla, joilla oli jokin kolmesta homokystinuriatyypistä.
Mitä riskejä Cystadaneen liittyy?
Yleisin haittavaikutus Cystadanea nautittaessa (yli 1 potilaalla 10: stä) on veren korkea metioniinipitoisuus.
Metioniinipitoisuutta tulee tarkkailla Cystadanea nauttivilla potilailla, sillä se voi liittyä aivoödeemaan (aivoturvotukseen).
Jos potilaalla on aivoödeeman oireita, kuten aamulla esiintyvää päänsärkyä ja oksentelua tai näkömuutoksia, hänen tulee ottaa yhteyttä lääkäriin, sillä Cystadane- hoito voidaan joutua keskeyttämään.
Pakkausselosteessa on luettelo kaikista Cystadanen ilmoitetuista sivuvaikutuksista.
Cystadanea ei tule käyttää potilaille, jotka voivat olla yliherkkiä (allergisia) betaiinille.
Miksi Cystadane on hyväksytty?
Lääkevalmistekomitea (CHMP) päätteli, että vaikka Cystadanesta on olemassa vain vähän järjestelmällisiä tutkimuksia, lääkevalmiste on hyödyllinen homokystinurian olemassa olevien hoitojen, kuten vitamiinilisien ja erityisruokavalion, ohella.
Komitea huomautti, ettei Cystadane korvaa muita hoitoja.
Komitea päätti, että Cystadanen hyödyt ovat sen riskejä suuremmat homokystinurian liitännäishoitona, kun sitä käytetään käyttöaiheen mukaisesti.
Se suositteli myyntiluvan myöntämistä Cystadanea varten.
Miten voidaan varmistaa Cystadanen turvallinen käyttö?
Cystadanea valmistava yhtiö perustaa lääkevalmistetta käyttävien potilaiden rekisterin valvoakseen lääkevalmisteen turvallisuutta.
Yhtiö valvoo erityisesti aivoödeematapauksia, sillä aivoödeema todettiin pienellä määrällä potilaita lääkevalmisteen testauksen aikana.
Muita tietoja Cystadanesta:
Euroopan komissio myönsi Orphan Europe SARL: lle koko Euroopan unionin alueella voimassa olevan myyntiluvan Cystadanea varten 15. helmikuuta 2007.
Cystadanen määrittelemistä harvinaislääkkeeksi koskevat tiedot ovat tässä.
Cystadanea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 01- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Xyrem 500 mg/ ml oraaliliuos
2.
VAIKUTTAVAT AINEET JA NIIDEN MÄÄRÄT
Yksi millilitra Xyrem- liuosta sisältää 500 mg natriumoksibaattia.
Täydellinen apuaineluettelo, ks. kohta 6. 1.
3.
LÄÄKEMUOTO
Oraaliliuos
Oraaliliuos on kirkas tai hieman läpikuultava liuos.
4.
KLIINISET TIEDOT
4. 1 Käyttöaiheet
Narkolepsia- katapleksian hoito aikuisilla potilailla.
4. 2 Annostus ja antotapa
Hoito aloitetaan ja sitä jatketaan lääkärin valvonnassa, jolla on kokemusta unihäiriöiden hoidosta.
Koska natriumoksibaatin käyttöön liittyy hyvin tunnettu väärinkäytön riski, lääkärin tulee selvittää, onko potilaalla esiintynyt aiemmin lääkkeiden väärinkäyttöä (ks. kohta 4. 4).
Suositeltava aloitusannos on 4, 5 g/ vrk natriumoksibaattia jaettuna kahteen yhtä suureen annokseen (2, 25 g/ annos).
Annos titrataan tehokkuuden ja siedettävyyden perusteella (ks. kohta 4. 4) sopivaksi mutta enintään tasolle 9 g/ vrk (jaettuna kahteen yhtä suureen annokseen 4, 5 g/ annos) aina lisäten tai vähentäen annosta 1, 5 g kerrallaan/ vrk (0, 75 g/ annos).
Annosta ei tulisi muuttaa useammin kuin kerran 1– 2 viikossa.
Annosta 9 g/ vrk ei saa ylittää, sillä vakavia oireita voi esiintyä annoksella 18 g/ vrk tai sitä suuremmilla annoksilla (ks. kohta 4. 4).
Xyrem- liuoksen mukana toimitetaan 10 ml: n mittaruisku ja kaksi 90 ml: n annosmittaa.
Jokainen Xyrem- annos on laimennettava 60 ml: lla vettä annosmitassa ennen lääkkeen ottamista.
4, 5 g: n kerta- annoksia ei saa antaa potilaalle, paitsi jos potilaan annos on aikaisemmin titrattu tälle annostasolle.
Koska ruoka pienentää natriumoksibaatin biologista hyötyosuutta merkitsevästi, potilaiden tulisi syödä ainakin useita (2– 3) tunteja ennen nukkumaan menoa ja ensimmäisen Xyrem- annoksen ottamista.
Potilaiden tulisi aina huomioida, että aterioiden ja lääkkeenoton välinen aika on mahdollisimman sama.
Xyrem- valmisteen käyttäminen
Xyrem otetaan suun kautta nukkumaan mentäessä sekä jälleen 2, 5– 4 tunnin kuluttua.
Molemmat Xyrem- annokset suositellaan valmistettavaksi samaan aikaan nukkumaan mentäessä.
Xyrem- liuoksen mukana toimitetaan mittaruisku ja annosmitta, jossa on lapsiturvallinen suljin.
2 Jokainen Xyrem- annos on annosteltava annosmittaan ja laimennettava 60 ml: lla vettä ennen lääkkeen ottamista.
Xyrem- hoidon lopettaminen
Natriumoksibaattihoidon lopettamiseen liittyviä oireita ei ole arvioitu systemaattisesti kontrolloiduissa kliinisissä tutkimuksissa (ks. kohta 4. 4).
Jos potilas keskeyttää lääkityksen useammaksi kuin 14 peräkkäiseksi päiväksi, titraus tulee aloittaa uudelleen pienimmästä annoksesta.
Maksan vajaatoimintapotilaat
Aloitusannos tulee puolittaa maksan vajaatoimintapotilaille ja potilaan vastetta annoksen muuttamiselle on seurattava huolellisesti (ks. kohta 4. 4).
Munuaisten vajaatoimintapotilaat
Munuaisten vajaatoimintapotilaiden tulee harkita ruokavalion muuttamista natriumin saannin vähentämiseksi (ks. kohta 4. 4).
Iäkkäät potilaat
Iäkkäitä potilaita tulee seurata huolellisesti natriumoksibaattihoidon aikana motoristen ja/ tai kognitiivisten toimintojen heikkenemisen varalta (ks. kohta 4. 4).
Lapset
Valmisteen turvallisuutta ja tehokkuutta ei ole osoitettu lapsilla ja nuorilla, joten valmisteen antamista alle 18- vuotiaille potilaille ei suositella.
4. 3 Vasta- aiheet
Yliherkkyys natriumoksibaatille tai jollekin apuaineelle.
Natriumoksibaatti on kontraindikoitu potilailla, joilla on suksinaattisemialdehydidehydrogenaasin puutos.
Natriumoksibaatti on kontraindikoitu potilailla, jotka käyttävät opioideja tai barbituraatteja.
4. 4 Varoitukset ja käyttöön liittyvät varotoimet
Xyrem voi aiheuttaa hengityslamaa.
Väärinkäytön riski ja riippuvuus Xyrem- valmisteen vaikuttava aine on natriumoksibaatti eli gammahydroksibutyraatin (GHB) natriumsuola.
Se on keskushermostoa lamaava vaikuttava aine, johon liittyy väärinkäytön riski.
Lääkärin tulee selvittää, onko potilaalla esiintynyt aiemmin lääkkeiden väärinkäyttöä, sillä näitä potilaita on seurattava tarkasti.
Riippuvuuden kehittymistä on ilmoitettu GHB: n laittoman käytön yhteydessä, kun sitä on otettu usein ja toistuvasti ja annokset ovat olleet terapeuttisia annoksia suurempia (18– 250 g/ vrk).
Riippuvuuden kehittymisestä ei ole selkeää näyttöä kun natriumoksibaattia käytetään terapeuttisina annoksina, mutta tätä mahdollisuutta ei voida sulkea pois.
3 Keskushermostolama Natriumoksibaatin ja alkoholin tai minkä tahansa keskushermostoa lamaavan lääkkeen samanaikainen käyttö saattaa voimistaa natriumoksibaatin keskushermostoa lamaavaa vaikutusta.
Siksi potilaita tulee varoittaa alkoholin ja natriumoksibaatin samanaikaisesta käytöstä.
Potilaat, joilla on porfyria Natriumoksibaattia ei katsota turvalliseksi potilaille, joilla on porfyria, koska sen on osoitettu olevan porfyrogeeninen eläimillä ja in vitro - järjestelmissä.
Hengityslama Natriumoksibaatti voi aiheuttaa myös hengityslamaa.
Hengityskatkoja ja hengityslamaa on esiintynyt paastoavilla terveillä koehenkilöillä, kun heille on annettu kerta- annoksena 4, 5 g (kaksi kertaa suositeltu aloitusannos).
Potilailta tulee kysyä keskushermosto - tai hengityslaman merkkien esiintymisestä.
Erityistä varovaisuutta tulee noudattaa potilailla, joilla on jokin hengityshäiriö.
Noin 80% potilaista, jotka saivat natriumoksibaattia kliinisissä tutkimuksissa, käyttivät samanaikaisesti keskushermostostimulantteja.
Ei tiedetä, vaikuttiko tämä hengitykseen yöllä.
Ennen kuin natriumoksibaattiannosta suurennetaan (ks. kohta 4. 2) lääkärin tulee muistaa, että jopa 50%: lla narkolepsiapotilaista esiintyy uniapneaa.
Bentsodiatsepiinit Xyrem- valmisteen ja bentsodiatsepiinien samanaikaista käyttöä tulee välttää, sillä hengityslaman riski voi kasvaa.
Neuropsykiatriset tapahtumat Potilailla voi esiintyä sekavuutta natriumoksibaattihoidon aikana.
Tällöin potilas on tutkittava huolellisesti, ja asianmukaisia toimenpiteitä tulee harkita tapauskohtaisesti.
Muita neuropsykiatrisia tapahtumia ovat esim. psykoosi, vainoharhaisuus, hallusinaatiot ja kiihtymys.
Natriumoksibaattihoidon aikana esiintyvät ajatushäiriöt ja/ tai poikkeava käyttäytyminen vaativat välitöntä ja huolellista arviointia.
Natriumoksibaattihoidon aikana kehittyvä masennus vaatii välitöntä ja huolellista arviointia.
Potilaita, joilla on aiemmin esiintynyt masennusta ja/ tai itsemurhayrityksiä, on seurattava erityisen tarkasti natriumoksibaattihoidon aikana kehittyvien masennusoireiden varalta.
Jos potilaalla esiintyy natriumoksibaattihoidon aikana virtsa - tai ulosteinkontinenssia, lääkärin tulee harkita tutkimuksia muiden aiheuttajien poissulkemiseksi.
Unissakävelyä on ilmoitettu potilailla, jotka saivat natriumoksibaattia kliinisissä tutkimuksissa.
Ei tiedetä, ovatko nämä episodit kokonaan tai osittain todellista unissakävelyä (ei- REM- unen aikana esiintyvä parasomnia) vai jokin muu spesifinen lääketieteellinen häiriö.
Loukkaantumisen tai itselle aiheutetun vahingon riski on pidettävä mielessä, jos potilaalla esiintyy unissakävelyä.
Siksi kaikki unissakävelytapaukset on arvioitava perusteellisesti, ja asianmukaisia toimenpiteitä on harkittava.
Natriumin käyttö Natriumoksibaattia käyttävät potilaat saavat vuorokaudessa ylimääräisen natriumannoksen, joka vaihtelee 0, 82 g: sta (Xyrem- annos 4, 5 g/ vrk) 1, 6 g: aan (Xyrem- annos 9 g/ vrk).
Ruokavalion muuttamista natriumin saannin vähentämiseksi tulee harkita hoidettaessa potilaita, joilla on sydämen vajaatoiminta, hypertensio tai heikentynyt munuaistoiminta (ks. kohta 4. 2).
Heikentynyt maksan toiminta Natriumoksibaatin eliminaation puoliintumisaika on pidentynyt ja systeeminen altistus suurentunut potilailla, joiden maksan toiminta on heikentynyt (ks. kohta 5. 2).
Siksi aloitusannos tulee puolittaa näillä potilailla, ja vastetta annoksen muuttamiselle on seurattava huolellisesti (ks. kohta 4. 2).
4 Iäkkäät Natriumoksibaatin käytöstä iäkkäillä potilailla on hyvin vähän tietoa.
Siksi iäkkäitä potilaita tulee seurata huolellisesti natriumoksibaattihoidon aikana motoristen ja/ tai kognitiivisten toimintojen heikkenemisen varalta.
Lapset ja nuoret Valmisteen turvallisuutta ja tehokkuutta ei ole vahvistettu lapsilla ja nuorilla, joten valmisteen antamista alle 18- vuotiaille potilaille ei suositella.
Epilepsiapotilaat Natriumoksibaattia saaneilla potilailla on havaittu kouristuskohtauksia.
Natriumoksibaatin turvallisuutta ja tehokkuutta ei ole vahvistettu epilepsiapotilailla, joten sen antamista näille potilaille ei suositella.
Hoidon lopettamisen vaikutukset ja vieroitusoireet Natriumoksibaattihoidon lopettamiseen liittyviä oireita ei ole arvioitu systemaattisesti kontrolloiduissa kliinisissä tutkimuksissa.
Joillakin potilailla katapleksiakohtauksia voi esiintyä tiheämmin natriumoksibaattihoidon lopettamisen jälkeen, mutta tämä voi johtua myös taudin normaalista vaihtelusta.
Kliinisistä tutkimuksista saadut kokemukset natriumoksibaatin terapeuttisten annosten käytöstä narkolepsia/ katapleksiapotilailla eivät ole antaneet selkeää näyttöä vieroitusoireista, mutta GHB- hoidon lopettamisen jälkeen on havaittu harvoin unettomuutta, päänsärkyä, ahdistuneisuutta, huimausta, unihäiriöitä, uneliaisuutta, hallusinaatioita ja psykoosia.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Natriumoksibaatin ja alkoholin samanaikainen käyttö saattaa voimistaa natriumoksibaatin keskushermostoa lamaavaa vaikutusta.
Potilaita tulee varoittaa alkoholijuomien ja natriumoksibaatin samanaikaisesta käytöstä.
Natriumoksibaattia ei pidä käyttää samanaikaisesti rauhoittavien unilääkkeiden eikä muiden keskushermostoa lamaavien lääkkeiden kanssa.
Terveillä aikuisilla tehdyissä yhteisvaikutustutkimuksissa natriumoksibaatin ja protriptyliinihydrokloridin (masennuslääke), tsolpideemitartraatin (unilääke) ja modafiniilin (stimulantti) välillä ei havaittu farmakokineettisiä yhteisvaikutuksia.
Näiden lääkkeiden ja Xyrem - valmisteen farmakodynaamisia yhteisvaikutuksia ei kuitenkaan ole arvioitu.
Omepratsolin (mahan pH- arvoa muuttava lääke) samanaikaisella käytöllä ei ole kliinisesti merkitsevää vaikutusta natriumoksibaatin farmakokinetiikkaan.
Natriumoksibaatin annostusta ei siis tarvitse muuttaa, jos samanaikaisesti käytetään protonipumpun estäjiä.
In vitro - tutkimukset poolatuilla ihmisen maksan mikrosomeilla viittaavat siihen, ettei natriumoksibaatti estä merkitsevässä määrin ihmisen isoentsyymien toimintaa (ks. kohta 5. 2).
Natriumoksibaatti metaboloituu GHB- dehydrogenaasin vaikutuksesta, joten sillä voi olla yhteisvaikutuksia tätä entsyymiä stimuloivien tai estävien lääkkeiden kanssa (esim. valproaatti, fenytoiini, etosuksimidi).
Yhteisvaikutustutkimuksia ei ole tehty ihmisellä.
Natriumoksibaattia ja keskushermostoa stimuloivia aineita on käytetty samanaikaisesti noin 80%: lla kliinisiin tutkimuksiin osallistuneista potilaista.
Ei tiedetä, vaikuttiko tämä hengitykseen yöllä.
Katapleksian hoidossa on käytetty masennuslääkkeitä.
Masennuslääkkeiden ja natriumoksibaatin mahdollista additiivista vaikutusta ei voida sulkea pois.
Haittavaikutuksia on ilmennyt enemmän kun natriumoksibaattia on käytetty samanaikaisesti trisyklisten masennuslääkkeiden kanssa.
5 4. 6 Raskaus ja imetys
Raskaus Eläintutkimuksissa ei ole havaittu merkkejä teratogeenisuudesta, mutta sikiökuolleisuutta havaittiin tutkimuksissa sekä rotilla että kaneilla (ks. kohta 5. 3).
Natriumoksibaatin käytöstä raskauden ensimmäisen kolmanneksen aikana ei ole riittävästi tietoa.
Toisen ja kolmannen raskauskolmanneksen ajalta on rajallisesti tietoa raskaana olevista potilaista.
Näissä tapauksissa ei ole havaittu natriumoksibaatin aiheuttamia epämuodostumia tai toksisuutta sikiöllä/ vastasyntyneellä.
Natriumoksibaatin käyttöä ei suositella raskauden aikana.
Imetys Ei tiedetä, erittyykö natriumoksibaatti rintamaitoon.
Imettäminen ei ole suositeltavaa Xyrem- hoidon aikana.
4. 7 Vaikutus ajokykyyn ja koneiden käyttökykyyn
Natriumoksibaatilla on huomattava vaikutus ajokykyyn ja koneiden käyttökykyyn.
Potilaiden ei tule tehdä toimia, jotka vaativat huomattavaa henkistä valppautta tai motorista koordinaatiota (esim. koneiden käyttö tai autolla ajaminen) vähintään 6 tuntiin natriumoksibaatin ottamisen jälkeen.
Kun potilas aloittaa natriumoksibaattihoidon, hänen tulee noudattaa äärimmäistä varovaisuutta ajaessaan autoa, käyttäessään raskaita koneita tai tehdessään mitä tahansa toimia, jotka voivat olla vaarallisia tai vaativat huomattavaa henkistä valppautta, kunnes hän tietää, vaikuttaako lääke häneen vielä seuraavana päivänäkin.
4. 8 Haittavaikutukset
Yleisimmät haittavaikutukset, joita esiintyy 10– 20%: lla potilaista, ovat huimaus, pahoinvointi ja päänsärky.
Esiintymisarvio: hyvin yleiset (≥ 1/ 10); yleiset (≥ 1/ 100, < 1/ 10); melko harvinaiset (≥ 1/ 1000, < 1/ 100); harvinaiset (≥ 1/ 10000, < 1/ 1000); hyvin harvinaiset (< 1/ 10000), ei tunneta (ei voida arvioida saatavilla olevista tiedoista).
Immuunijärjestelmä:
Ei tunneta: yliherkkyys
Aineenvaihdunta ja ravitsemus:
Yleiset: ruokahaluttomuus
Psyykkiset haitat:
Yleiset: epänormaalit unet, sekavuus, desorientaatio, painajaiset, unissakävely, masennus, unihäiriöt, katapleksia, ahdistuneisuus, unettomuus, keskiyön unettomuus, hermostuneisuus Melko harvinaiset: psykoosi, vainoharhaisuus, epänormaalit ajatukset, hallusinaatiot, agitaatio, itsemurhayritykset, nukahtamisvaikeudet Ei tunneta: itsemurha- ajatukset
Hermosto:
Hyvin yleiset: huimaus, päänsärky
6 Yleiset: unihalvaus, uneliaisuus, vapina, tasapainohäiriö, keskittymisvaikeudet, tuntoaistin epäherkkyys, tuntoharhat, väsymys Melko harvinaiset: myoklonus, muistinmenetys, levottomat jalat - oireyhtymä Ei tunneta: kouristukset
Silmät:
Yleiset: näön hämärtyminen
Verisuonisto:
Yleiset: hypertensio
Hengityselimet, rintakehä ja välikarsina:
Yleiset: hengenahdistus, kuorsaus Ei tunneta: hengityslama
Ruoansulatuselimistö:
Hyvin yleiset: pahoinvointi (pahoinvointia esiintyy enemmän naisilla kuin mieheillä) Yleiset: oksentelu, ylävatsakipu, ripuli Melko harvinaiset: ulosteinkontinenssi
Iho ja ihonalainen kudos:
Yleiset: hikoilu Melko harvinaiset: ihottuma Ei tunneta: nokkosihottuma
Luusto, lihakset ja sidekudos:
Yleiset: lihaskouristukset, nivelsärky
Munuaiset ja virtsatiet:
Yleiset: yökastelu, virtsankarkailu
Yleisoireet ja antopaikassa todettavat haitat:
Yleiset: voimattomuus, väsymys, päihtynyt olo, perifeerinen edeema
Tutkimukset:
Melko harvinaiset: laihtuminen, verenpaineen nousu
Vammat ja myrkytykset:
Yleiset: kaatuminen
Joillakin potilailla katapleksiakohtauksia voi esiintyä tiheämmin natriumoksibaattihoidon lopettamisen jälkeen, mutta tämä voi johtua myös taudin normaalista vaihtelusta.
Kliinisistä tutkimuksista saadut kokemukset natriumoksibaatin terapeuttisten annosten käytöstä narkolepsia/ katapleksiapotilailla eivät ole antaneet selkeää näyttöä vieroitusoireista, mutta GHB- hoidon lopettamisen jälkeen on havaittu harvoin haittavaikutuksia, kuten unettomuutta, päänsärkyä, ahdistuneisuutta, huimausta, unihäiriöitä, uneliaisuutta, hallusinaatioita ja psykoosia.
4. 9 Yliannostus
Natriumoksibaatin yliannostuksen merkeistä ja oireista on vähän tietoa.
Useimmat tiedot on saatu gammahydroksibutyraatin (GHB) laittomasta käytöstä.
Natriumoksibaatti on GHB: n natriumsuola.
Terapeuttisen annosalueen ulkopuolella on havaittu vieroitusoireisiin liittyviä tapahtumia.
Potilailla on esiintynyt eriasteista tajunnan tason laskua, joka voi vaihdella nopeasti sekavasta, kiihtyneestä ja aggressiivisesta tilasta ataksiaan ja koomaan.
Oksentelua (myös tajunnan tason laskun yhteydessä), voimakasta hikoilua, päänsärkyä ja psykomotoristen toimintojen heikkenemistä voi
7 esiintyä.
Näön hämärtymistä on ilmoitettu.
Syvenevää koomaa on havaittu suuremmilla annoksilla.
Myoklonusta ja toonis- kloonisia kohtauksia on ilmoitettu.
Hengitystiheyden ja hengityksen syvyyden heikkenemistä sekä hengenvaarallista, intubaatiota ja ventilaatiota vaativaa hengityslamaa on ilmoitettu.
Cheyne- Stokesin hengitystä ja apneaa on havaittu.
Bradykardiaa ja hypotermiaa voi esiintyä tajuttomuuden ja lihasten hypotonian yhteydessä, mutta jännerefleksit pysyvät ennallaan.
Atropiinin anto laskimoon on tehonnut bradykardiaan.
Mahahuuhtelua voidaan harkita, jos potilaan epäilleen ottaneen muitakin lääkkeitä.
Tajunnan tason laskun yhteydessä voi esiintyä oksentelua, joten potilaan asettaminen asianmukaiseen asentoon (vasemmalle kyljelleen) ja ilmatien varmistaminen intuboimalla voi olla tarpeen.
Syvässä tajuttomuuden tilassa olevilla potilailla ei välttämättä ole nieluheijastetta, mutta tajuttomatkin potilaat saattavat vastustaa intubaatiota, joten nopeaa induktiota ilman sedaatiota tulee harkita.
Flumatseniili ei poista natriumoksibaatin keskushermostoa lamaavia vaikutuksia.
Naloksonin käytöstä GHB: n yliannostuksessa ei ole riittävästi tietoa, jotta sitä voitaisiin suositella.
Hemodialyysiä ja muita kehonulkoisia lääkkeenpoistomenetelmiä ei ole tutkittu natriumoksibaatin yliannostuksen yhteydessä.
Näitä keinoja ei kuitenkaan suositella natriumoksibaatin nopean metaboloitumisen takia.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Muut hermostoon vaikuttavat lääkeaineet; ATC- koodi:
N07XX04 hydroksibutyyrihappo
Natriumoksibaatti on keskushermostoa lamaava aine, joka vähentää poikkeavaa päiväväsymystä ja katapleksiaa narkolepsiapotilailla sekä muuttaa unen rakennetta vähentämällä katkonaista yöunta.
Natriumoksibaatin tarkkaa vaikutusmekanismia ei tunneta, mutta natriumoksibaatin katsotaan edistävän syvää unta (delta- aktiviteetti) ja vakaannuttavan yöunta.
Ennen yöunta otettuna natriumoksibaatti lisää vaiheen 3 ja vaiheen 4 unta ja univiivettä sekä vähentää REM- vaiheiden (SOREMP) frekvenssiä.
Vaikutukseen voi osallistua myös muita toistaiseksi tuntemattomia mekanismeja.
Kliinisiä tutkimuksia koskevan tietokannan mukaan yli 80% potilaista käytti samanaikaisesti stimulantteja.
Natriumoksibaatin tehokkuus narkolepsiaoireiden hoidossa on osoitettu neljässä satunnaistetussa kaksoissokkoutetussa lumelääkekontrolloidussa rinnakkaisryhmillä toteutetussa monikeskustutkimuksessa (tutkimukset 1, 2, 3 ja 4) narkolepsiapotilailla, joilla esiintyy katapleksiaa (ainoastaan tutkimuksessa 2 katapleksia ei ollut mukaanottokriteeri).
Stimulanttien samanaikainen käyttö oli sallittua kaikissa tutkimuksissa (paitsi tutkimuksen 2 aktiivihoitovaiheessa); masennuslääkkeiden käyttö lopetettiin ennen aktiivihoitoa kaikissa muissa tutkimuksissa paitsi tutkimuksessa 2.
Jokaisessa tutkimuksessa päivittäinen annos jaettiin kahteen yhtä suureen osa - annokseen.
Ensimmäinen annos otettiin joka ilta nukkumaan mentäessä ja toinen annos otettiin 2, 5– 4 tuntia myöhemmin.
8 Taulukko 1 Tiivistelmä kliinisistä tutkimuksista, joissa natriumoksibaattia on käytetty narkolepsian hoitoon
Tutkimus
Primaarinen teho
N=
Sekundaarinen teho
Kesto
Aktiivihoito ja annos (g/ d)
Tutkimus 1
EDS (ESS); CGIc
246
MWT/ Unen rakenne / Katapleksia/ Naps/ FOSQ
8 viikkoa
Xyrem 4, 5– 9
Tutkimus 2
EDS (MWT)
231
Unen rakenne/ ESS / CGIc/ Naps
8 viikkoa
Xyrem 6– 9 Modafiniili 200– 600 mg
Tutkimus 3 Tutkimus 4
Katapleksia Katapleksia
136 55
EDS (ESS) / CGIc/ Naps Ei mitään
4 viikkoa 4 viikkoa
Xyrem 3– 9 Xyrem 3– 9
EDS (Excessive daytime sleepiness) = poikkeava päiväväsymys (uneliaisuus) ESS (Epworth Sleepiness Scale) = Epworthin uneliaisuusasteikko MWT (Maintenance of Wakefulness Test) = hereillä pysymistesti Naps (Number of inadvertent daytime naps) = tahattomien päivänukahtelujen lukumäärä CGIc (Clinical Global Impression of Change) = CGI- asteikon muutos FOSQ (Functional Outcomes of Sleep Questionnaire) = FOSQ- kyselyn tulos
Tutkimukseen 1 osallistui 246 narkolepsiapotilasta ja siihen sisältyi yhden viikon ylöspäin titraus jakso.
Tehon ensisijaisina mittoina olivat muutos poikkeavassa päiväväsymyksessä mitattuna Epworthin uneliaisuusasteikolla ja muutos potilaan narkolepsiaoireiden vaikea- asteisuudessa, jonka tutkija arvioi CGI- asteikon muutoksen avulla.
Taulukko 2 Yhteenveto Epworthin uneliaisuusasteikosta tutkimuksessa 1
Epworthin uneliaisuusasteikko (vaihteluväli 0- 24)
Annosryhmä [g/ d (n)]
Lähtöarvo
Loppuarvo
Keskimääräinen muutos lähtöarvosta
Muutos lähtöarvosta verrattuna lumelääk - keeseen (p- arvo)
Lumelääke (60)
17, 3
16, 7
- 0, 5
-
4, 5 (68) 6 (63)
17, 5 17, 9
15, 7 15, 3
- 1, 0 - 2, 0
0, 119 0, 001
9 (55)
17, 9
13, 1
- 2, 0
< 0, 001
Taulukko 3 Yhteenveto CGI- asteikon muutoksesta tutkimuksessa 1
CGI- asteikon muutos
Annosryhmä [g/ d (n)]
Hoitoon reagoivat * N (%)
Muutos lähtöarvosta verrattuna lumelääkkeeseen (p- arvo)
Lumelääke (60)
13 (21, 7)
-
4, 5 (68)
32 (47, 1)
0, 002
6 (63) 9 (55)
30 (47, 6) 30 (54, 4)
< 0, 001 < 0, 001
* CGIc: n tulokset analysoitiin määrittämällä hoitoon reagoiviksi ne potilaat, jotka parantuivat hyvin paljon tai paljon.
Tutkimuksessa 2 verrattiin suun kautta annetun natriumoksibaatin, modafiniilin ja natriumoksibaatin + modafiniilin tehoa lumelääkkeeseen poikkeavan päiväväsymyksen hoidossa narkolepsiassa.
8 viikkoa kestäneen kaksoissokkoutetun ajanjakson aikana potilaat ottivat modafiniiliä vakiintuneilla annoksillaan tai vastaavan määrän lumelääkettä.
Natriumoksibaatin ja vastaavasti lumelääkkeen annos oli 6 g/ päivä ensimmäisten 4 viikon ajan ja annos nostettiin 9 g/ päivässä jäljellä oleviksi 4 viikoksi.
9 Tehon ensisijainen mitta oli poikkeava päiväväsymys mitattuna objektiivisella vasteella hereillä pysymistestissä.
Taulukko 4 Yhteenveto hereillä pysymistestistä tutkimuksessa 2
TUTKIMUS 2
Annosryhmä
Lähtöarvo
Loppuarvo Keskimääräinen muutos lähtöarvosta
Loppuarvo verrattuna lumelääkkeeseen
Lumelääke (56)
9, 9
6, 9
- 2, 7
-
Natriumoksibaatti (55)
11, 5
11, 3
0, 16
<
0, 001
Modafiniili (63) Natriumoksibaatti + Modafiniili (57)
10, 5 10, 4
9, 8 12, 7
- 0, 6 2, 3
0, 004 < 0, 001
Tutkimukseen 3 osallistui 136 narkolepsiapotilasta, joilla oli keskivaikea tai vaikea katapleksia (mediaani 21 katapleksiakohtausta viikossa) lähtötilanteessa.
Ensisijainen tehon mitta tässä tutkimuksessa oli katapleksiakohtausten esiintymistiheys.
Taulukko 5 Yhteenveto tutkimuksen 3 lopputuloksista
Annostus
Tutkimushenkilöiden lukumäärä
Katapleksiakohtaukset
Tutkimus 3
Lähtöarvo
Keskimääräinen muutos lähtöarvosta
Muutos lähtöarvosta verrattuna lumelääkkeeseen (p- arvo)
Mediaani kohtauksia/ viikko Lumelääke 3, 0 g/ päivä 6, 0 g/ päivä 9, 0 g/ päivä
33 33 31 33
20, 5 20, 0 23, 0 23, 5
- 4 - 7 - 10 - 16
- 0, 5235 0, 0529 0, 0008
Tutkimukseen 4 osallistui 55 narkolepsiapotilasta, jotka olivat ottaneet avoimesti merkittyä natriumoksibaattia 7– 44 kuukautta.
Potilaat randomisoitiin jatkamaan hoitoa vakaalla annoksella natriumoksibaatia tai lumelääkettä.
Tutkimus 4 suunniteltiin nimenomaan arvioimaan natriumoksibaatin tehon jatkuvuutta pitkäaikaisen käytön jälkeen.
Tehon ensisijainen mitta tässä tutkimuksessa oli katapleksiakohtausten esiintymistiheys.
Taulukko 6 Yhteenveto tutkimuksen 4 lopputuloksista
Tutkimushenkilöiden lukumäärä
Lähtöarvo
Keskimääräinen muutos lähtöarvosta
Muutos lähtöarvosta verrattuna lumelääkkeeseen (p- arvo)
Tutkimus 4
Mediaani kohtauksia/ viikko
Lumelääke Natriumoksibaatti
29 26
4, 0 21, 0 1, 9 0
- p < 0, 001
Tutkimuksessa 4 vaste oli numeerisesti samanlainen potilaille, joita hoidettiin annoksilla 6– 9 g/ päivä, mutta vaikutusta ei havaittu potilailla, joita hoidettiin alle 6 g päivässä annoksilla.
10 5. 2 Farmakokinetiikka
Suun kautta otettu natriumoksibaatti imeytyy nopeasti mutta epätäydellisesti.
Rasvapitoinen ruoka hidastaa ja heikentää imeytymistä.
Se eliminoituu pääasiassa metaboloitumalla, ja sen puoliintumisaika on 0, 5– 1 tuntia.
Natriumoksibaatin farmakokinetiikka on ei- lineaarinen, ja aikaan verrattuna AUC- arvo suurenee 3, 8- kertaiseksi kun annos suurenee 4, 5 g: sta 9 g: aan.
Toistuva annostelu ei muuta farmakokinetiikkaa.
Imeytyminen:
Suun kautta otettu natriumoksibaatti imeytyy nopeasti, ja sen absoluuttinen biologinen hyötyosuus on noin 25%.
Keskimääräiset huippupitoisuudet plasmassa (1. ja 2. huippupitoisuus) olivat 78 ja 142 μg/ ml, kun 9 g: n vuorokausiannos jaettiin kahteen yhtä suureen annokseen ja annettiin neljän tunnin välein.
Plasman huippupitoisuuden saavuttamiseen keskimäärin kulunut aika (Tmax) oli kahdeksassa farmakokineettisessä tutkimuksessa 0, 5– 2 tuntia.
Annosta suurennettaessa suun kautta otetun natriumoksibaatin pitoisuudet plasmassa nousevat enemmän kuin suhteessa annokseen.
Yli 4, 5 g: n kerta- annoksia ei ole tutkittu.
Natriumoksibaatin anto heti rasvapitoisen aterian jälkeen hidasti imeytymistä (keskimääräinen Tmax suureni 0, 75 tunnista 2, 0 tuntiin) ja pienensi huippupitoisuutta plasmassa (Cmax) keskimäärin 58% sekä systeemistä altistusta (AUC) 37%.
Jakautuminen:
Natriumoksibaatti on hydrofiilinen yhdiste, jonka näennäinen jakautumistilavuus on keskimäärin 190– 384 ml/ kg.
Kun natriumoksibaatin pitoisuus on 3– 300 μg/ ml, alle 1% sitoutuu plasman proteiineihin.
Metabolia:
Eläintutkimusten perusteella natriumoksibaati eliminoituu lähinnä metaboloitumalla.
Trikarboksyylihappokierron (Krebsin kierto) ja toissijaisesti β- oksidaation kautta muodostuu hiilidioksidia ja vettä.
Pääasialliseen reittiin kuuluu sytosolinen NADP+- entsyymi GHB - dehydrogenaasi, joka katalysoi natriumoksibaatin konversiota sukkiinisemialdehydiksi, joka biotransformoituu meripihkahapoksi sukkiinisemialdehydidehydrogenaasin vaikutuksesta.
Meripihkahappo käy läpi Krebsin kierron, jossa se metaboloituu hiilidioksidiksi ja vedeksi.
Toinen mitokondrion oksidoreduktaasientsyymi, transhydrogenaasi, katalysoi myös sukkiinisemialdehydin muodostusta α- ketoglutaraatin läsnäollessa.
Vaihtoehtoinen biotransformaatioreitti on β- oksidaatio 3, 4- dihydroksibutyraatin vaikutuksesta asetyyli- CoA: ksi, joka käy myös läpi sitruunahappokierron ja muuttuu hiilidioksidiksi ja vedeksi.
Aktiivisia metaboliitteja ei ole todettu.
In vitro - tutkimukset poolatuilla ihmisen maksan mikrosomeilla viittaavat siihen, ettei natriumoksibaatti estä merkitsevässä määrin ihmisen isoentsyymien CYP1A2: n, CYP2C9: n, CYP2C19: n, CYP2D6: n, CYP2E1: n eikä CYP3A: n toimintaa pitoisuuteen 3 mM (378 μg/ ml) asti.
Nämä pitoisuudet ovat huomattavasti suurempia kuin terapeuttisilla annoksilla saavutettavat pitoisuudet.
Eliminaatio:
Natriumoksibaatin puhdistuma koostuu lähes täysin biotransformaatiosta hiilidioksidiksi, joka eliminoituu hengitysilman kautta.
Virtsassa on keskimäärin alle 5% muuttumattomassa muodossa olevaa lääkeainetta 6– 8 tuntia annostelun jälkeen.
Erittyminen ulosteeseen on hyvin vähäistä.
Erityisryhmät:
Vanhukset:
Natriumoksibaatin farmakokinetiikkaa yli 65- vuotiailla potilailla ei ole tutkittu.
Lapsipotilaat:
Natriumoksibaatin farmakokinetiikkaa alle 18- vuotiailla lapsipotilailla ei ole tutkittu.
Munuaisten vajaatoiminta:
Munuaisten rooli natriumoksibaatin erittymisessä ei ole tärkeä, joten munuaisten toimintahäiriöpotilailla ei ole tehty farmakokineettisiä tutkimuksia.
Munuaisten toiminnalla ei oletettavasti ole vaikutusta natriumoksibaatin farmakokinetiikkaan.
Maksasairaus:
Natriumoksibaatti käy läpi merkittävän presysteemisen metabolian (ensikierron metabolian maksassa).
Suun kautta annetun 25 mg/ kg: n kerta- annoksen jälkeen AUC- arvot olivat 11 kirroosipotilailla kaksi kertaa suuremmat.
Näennäinen oraalinen puhdistuma väheni terveiden aikuisten 9, 1 ml/ min/ kg: sta tasolle 4, 5 ml/ min/ kg luokan A potilailla (ei askitesta) ja tasolle 4, 1 ml/ min/ kg luokan C potilailla (askites).
Eliminaation puoliintumisaika oli luokan C ja luokan A maksan vajaatoimintaa sairastavilla potilailla merkitsevästi pidempi kuin verrokeilla (t1/ 2 keskimäärin 59 min ja 32 min vs.
22 min).
Natriumoksibaatin aloitusannos olisi hyvä puolittaa potilailla, joilla on maksan toimintahäiriö (ks. kohta 4. 2).
Rotu:
Rodun vaikutusta natriumoksibaatin metaboliaan ei ole tutkittu.
5. 3 Prekliiniset tiedot turvallisuudesta
Natriumoksibaatin jatkuva anto rotille (90 päivää ja 26 viikkoa) ja koirille (52 viikkoa) ei vaikuttanut merkitsevästi niiden kliiniseen kemiaan eikä makro - ja mikropatologiaan.
Kliiniset havainnot hoidon vaikutuksista liittyivät pääasiassa sedaatioon, vähentyneeseen ruoan kulutukseen ja sekundaarisiin muutoksiin ruumiinpainossa, painonnousussa ja elinten painoissa.
Suurin haitaton annos (NOEL) oli rotalla ja koiralla alhaisempi (~ 50%) kuin ihmisillä.
Natriumoksibaatti ei ollut mutageeninen eikä klastogeeninen in vitro - ja in vivo- kokeissa.
Gammabutyrolaktonia (GBL), joka on GHB: n aihiolääke, testattiin vastaavilla altistumistasoilla kuin ihmisellä odotettu (1, 21– 1, 64 kertaa).
NTP luokitteli sen ei- karsinogeeniseksi rotilla ja mahdollisesti karsinogeeniseksi hiirillä johtuen feokromosytoomien määrän pienestä noususta.
Tätä oli kyllä vaikea tulkita, koska kuolleisuus oli korkea suurta annosta saaneessa ryhmässä.
Rotalla tehdyssä karsinogeenisuustutkimuksessa ei havaittu natriumoksibaatista johtuvia kasvaimia.
GHB: llä ei ollut vaikutusta rottien paritteluun, hedelmällisyyteen tai siemennesteen ominaisuuksiin eikä se ollut alkio - tai sikiötoksinen, kun GHB: n annos oli jopa 1000 mg/ kg/ vrk (1, 64 kertaa ihmisten altistumistaso laskettuna ei- raskaana olevilla eläimillä).
Korkeaa annosta saaneilla eläimillä perinataalikuolleisuus kasvoi ja poikasten keskipaino pieneni imetysaikana.
Näitä vaikutuksia kehittymiseen ei pystytty yhdistämään toksisuuteen äidille.
Kaneilla havaittiin lievää sikiötoksisuutta.
Lääketutkimukset osoittavat, että GHB saa aikaan ainutlaatuisen ja tunnusmerkillisen stimuluksen, joka tietyllä tapaa on samanlainen kuin alkoholin, morfiinin ja tiettyjen GABA: n kaltaisten lääkkeiden aiheuttama.
Rotilla, hiirillä ja apinoilla tehtyjen itseannostelututkimusten tulokset ovat olleet ristiriitaisia.
Kuitenkin toleranssi GHB: lle sekä ristitoleranssi alkoholille on selvästi osoitettu jyrsijöillä.
6.
FARMASEUTTISET TIEDOT
6. 1 Apuaineet
Puhdistettu vesi Omenahappo (pH: n säätämiseen) Natriumhydroksidi (pH: n säätämiseen)
6. 2 Yhteensopimattomuudet
Tätä lääkevalmistetta ei saa sekoittaa muiden lääkevalmisteiden kanssa.
6. 3 Kestoaika
5 vuotta
Ensimmäisen avaamisen jälkeen:
40 vuorokautta
Kun valmiste on laimennettu annosmittoihin (ks. kohta 4. 2), se on käytettävä 24 tunnin sisällä.
12 6. 4 Säilytys
Tämä lääkevalmiste ei vaadi erityisiä säilytysolosuhteita.
6. 5 Pakkaustyyppi ja pakkauskoko
Meripihkanvärinen soikea PET- pullo, jossa lapsiturvallinen suljin.
Suljin koostuu HDPE: stä/ polypropyleenistä ja LDPE- tiivisteestä, jossa on avaamattomuuden osoittava PVC- sinetti.
Yksi pakkaus sisältää yhden 180 ml Xyrem- valmistetta sisältävän pullon, pulloon painettavan adapterin (jossa LDPE- kotelo, Silastic Biomedical ETR Elastomer - venttiili, akrylonitriili- butadieeni - styreeni- terpolymeeristä valmistettu venttiilinpidike ja LDPE- letku), asteikolla varustetun 10 ml: n mittaruiskun (polypropyleeniruisku), kaksi polypropyleeniannosmittaa ja kaksi lapsiturvallista HDPE - kierresuljinta.
6. 6 Erityiset varotoimet hävittämiselle
Ei erityisvaatimuksia.
7.
MYYNTILUVAN HALTIJA
UCB Pharma Ltd 208 Bath Road Slough Berkshire SL1 3WE Iso- Britannia
8.
MYYNTILUVAN NUMERO
EU/ 1/ 05/ 312/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
13. 10. 2005
10.
TEKSTIN MUUTTAMISPÄIVÄMÄÄRÄ
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /
13 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
14 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Recipharm Limited Vale of Bardsley, Ashton under Lyne Lancashire OL7 9RR Iso- Britannia
UCB Pharma Ltd Unit 11 - 14 Foster Avenue Woodside Park Dunstable Bedfordshire LU5 5TA Iso- Britannia
UCB Pharma Ltd 208 Bath Road Slough Berkshire SL1 3WE Iso- Britannia
Lääkevalmisteen painetussa pakkausselosteessa on ilmoitettava kyseisen erän vapauttamisesta vastaavan valmistusluvan haltijan nimi ja osoite.
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
15 LIITE III
MYYNTIPÄÄLLYSMERKINNÄT JA PAKKAUSSELOSTE
16 A.
MYYNTIPÄÄLLYSMERKINNÄT
17 ULKOPAKKAUKSESSA ON OLTAVA SEURAAVAT MERKINNÄT
Ulkopakkaus
1.
LÄÄKEVALMISTEEN NIMI
Xyrem 500 mg/ ml oraaliliuos Natriumoksibaatti
2.
VAIKUTTAVA( T) AINE( ET)
Natriumoksibaatti 500 mg/ ml
3.
LUETTELO APUAINEISTA
Puhdistettu vesi Omenahappo Natriumhydroksidi
4.
LÄÄKEMUOTO JA SISÄLLÖN MÄÄRÄ
Oraaliliuos
180 ml pullo
5.
ANTOTAPA JA TARVITTAESSA ANTOREITTI (ANTOREITIT)
Suun kautta.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
Pidä pakkaus tiiviisti suljettuna.
8.
VIIMEINEN KÄYTTÖPÄIVÄMÄÄRÄ
Käyt. viim.
18 9.
ERITYISET SÄILYTYSOLOSUHTEET
Ei erityisohjeita.
10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
Palauta käyttämättä jääneet lääkkeet apteekkiin.
11.
MYYNTILUVAN HALTIJAN NIMI JA OSOITE
UCB Pharma Ltd.
208 Bath Road Slough Berkshire SL1 3WE Iso- Britannia
12.
MYYNTILUVAN NUMERO( T)
EU/ 1/ 05/ 312/ 001
13.
VALMISTAJAN ERÄNUMERO
Erä
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Xyrem 500 mg/ ml
19 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT:
XYREM- PULLON ETIKETTI
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Xyrem 500 mg/ ml oraaliliuos Suun kautta
2.
ANTOTAPA
Lue pakkausseloste ennen käyttöä.
Ei lasten ulottuville eikä näkyville.
3.
VIIMEINEN KÄYTTÖPÄIVÄMÄÄRÄ
Käyt. viim.
4.
ERÄNUMERO
Erä
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
Natriumoksibaattiliuos 500 mg/ ml, 180 ml
6.
MUUTA
20 B.
PAKKAUSSELOSTE
21 PAKKAUSSELOSTE
Xyrem 500 mg/ ml oraaliliuos Natriumoksibaatti
Lue tämä seloste huolellisesti, ennen kuin aloitat lääkkeen käyttämisen.
- Säilytä tämä seloste.
Voit tarvita sitä myöhemmin.
- Jos sinulla on lisäkysymyksiä, käänny lääkärisi tai apteekin puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai apteekkiin.
Tässä selosteessa esitetään:
1.
Mitä Xyrem on ja mihin sitä käytetään 2.
Ennen kuin käytät Xyrem- valmistetta 3.
Miten Xyrem- valmistetta käytetään 4.
Mahdolliset haittavaikutukset 5.
Xyrem- valmisteen säilyttäminen 6.
Muuta tietoa
1.
MITÄ XYREM ON JA MIHIN SITÄ KÄYTETÄÄN
Xyrem vakaannuttaa yöunta, mutta sen tarkkaa vaikutusmekanismia ei tunneta.
Xyrem- valmistetta käytetään narkolepsia- katapleksian hoitoon aikuisilla potilailla.
Narkolepsia on unihäiriö, johon voi liittyä nukahtelua päiväsaikaan, katapleksiaa, unihalvausta, hallusinaatioita ja huonoa unta.
Katapleksia tarkoittaa äkillisen tunnereaktion (esim. raivo, pelko, ilo, nauru tai yllättyminen) aiheuttamaa äkillistä lihasheikkoutta tai halvausta, johon ei liity tajunnanmenetystä.
2.
ENNEN KUIN KÄYTÄT XYREM- VALMISTETTA
Älä käytä Xyrem- valmistetta
- jos olet allerginen (yliherkkä) natriumoksibaatille tai Xyrem- valmisteen jollekin muulle aineelle
- jos sinulla on suksinaattisemialdehydidehydrogenaasin puutos (harvinainen
aineenvaihduntasairaus)
- jos käytät opioideja tai barbituraatteja
Ole erityisen varovainen Xyrem- valmisteen suhteen
- jos sinulla on hengitysvaikeuksia tai keuhko- ongelmia
- jos sinulla on tai on aiemmin ollut masennusta
- jos sinulla on sydämen vajaatoiminta, korkea verenpaine (hypertensio) tai maksa - tai
munuaisongelmia, sillä annosta on tällöin ehkä muutettava
- jos käytät muita keskushermostoa lamaavia aineita tai alkoholia
- jos olet aiemmin käyttänyt lääkkeitä väärin
- jos sinulla on epilepsia, Xyrem- valmisteen käyttöä ei suositella
- jos sinulla on porfyria (harvinainen aineenvaihduntasairaus)
Jos jokin näistä seikoista koskee sinua, kerro siitä lääkärillesi ennen Xyrem- valmisteen käyttämistä.
22 Jos sinulla esiintyy Xyrem- hoidon aikana yökastelua ja virtsa - tai ulosteinkontinenssia, sekavuutta, aistiharhoja, unissakävelyä tai epänormaaleja ajatuksia, kerro siitä lääkärillesi välittömästi.
Nämä vaikutukset ovat melko harvinaisia ja esiintyessään yleensä lieviä tai keskivaikeita.
Jos olet iäkäs, lääkäri seuraa tilaasi huolellisesti tarkistaakseen, vaikuttaako Xyrem sinuun toivotulla tavalla.
Xyrem- valmistetta ei saa antaa lapsille.
Xyrem- hoidon lopettaminen tulee tehdä lääkärin ohjeiden mukaan, koska se voi aiheuttaa haittavaikutuksia (esim. päänsärky, unettomuus, mielialan vaihtelut ja aistiharhat).
Muiden lääkkeiden käyttö Ilmoita lääkärillesi tai apteekkiin, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Xyrem- valmisteen käyttö ruoan ja juoman kanssa Älä käytä alkoholia Xyrem- hoidon aikana, sillä alkoholi saattaa voimistaa Xyrem- valmisteen vaikutusta.
Xyrem tulee ottaa tietyn ajan (2– 3 tuntia) kuluttua ateriasta, sillä ruoka pienentää elimistöön imeytyvää lääkemäärää.
Xyrem- valmisteen laimentamiseen saa käyttää vain vettä.
Sinun on tarkkailtava suolankäyttöäsi, sillä Xyrem sisältää natriumia (ruokasuolan aineosa), joka saattaa vaikuttaa sinuun, jos sinulla on aiemmin ollut korkea verenpaine, sydän - tai munuaisvaivoja.
Jos otat kaksi 2, 25 g: n natriumoksibaattiannosta joka ilta, saat niistä 0, 82 g natriumia.
Jos otat kaksi 4, 5 g: n natriumoksibaattiannosta joka ilta, saat niistä 1, 6 g natriumia.
Sinun on ehkä rajoitettava suolan saantiasi.
Raskaus ja imetys Xyrem- valmisteen vaikutuksia raskauden aikana ei tunneta, joten sen antamista raskaana oleville naisille ei suositella.
Kerro lääkärillesi, jos olet raskaana tai suunnittelet raskautta.
Xyrem- valmisteen käyttämistä raskauden aikana ei suositella ellei lääkäri katso sitä aiheelliseksi.
Ei tiedetä erittyykö Xyrem rintamaitoon.
Imettämistä Xyrem- hoidon aikana ei suositella.
Kysy lääkäriltäsi tai apteekista neuvoa ennen minkään lääkkeen käyttöä.
Ajaminen ja koneiden käyttö Xyrem vaikuttaa ajokykyyn sekä työkalujen ja koneiden käyttökykyyn.
Vältä autolla ajamista, raskaiden koneiden käyttöä sekä vaarallisten tai tarkkaavaisuutta vaativien toimien tekemistä vähintään 6 tunnin ajan Xyrem- annoksen ottamisen jälkeen.
Kun aloitat Xyrem- hoidon, sinun on oltava erittäin varovainen ajaessasi autoa, käyttäessäsi raskaita koneita ja tehdessäsi vaarallisia tai tarkkaavaisuutta vaativia toimia, kunnes tiedät, tekeekö lääke sinut uneliaaksi seuraavana päivänä.
3.
MITEN XYREM- VALMISTETTA KÄYTETÄÄN
Ota Xyrem- valmistetta juuri sen verran kuin lääkärisi on määrännyt.
Varmista lääkäriltäsi tai apteekista, mikäli olet epävarma.
Tavallinen aloitusannos on 4, 5 g/ vrk jaettuna kahteen yhtä suureen annokseen (2, 25 g/ annos).
Lääkäri saattaa suurentaa annosta vähitellen enintään tasolle 9 g/ vrk jaettuna kahteen yhtä suureen annokseen (4, 5 g/ annos).
23 Xyrem otetaan suun kautta kahdesti joka ilta.
Ota ensimmäinen annos mennessäsi nukkumaan ja toinen annos 2, 5– 4 tuntia myöhemmin.
Sinun on ehkä pantava herätyskello soimaan varmistaaksesi, että heräät ottamaan toisen annoksen.
Ruoka vähentää elimistöön imeytyvää lääkemäärää.
Siksi Xyrem tulisi ottaa tietyn ajan (2– 3 tuntia) kuluttua ateriasta.
Valmista molemmat annokset ennen nukkumaan menoa.
Jos keskeytät Xyrem- hoidon useammaksi kuin 14 peräkkäiseksi päiväksi, ota yhteys lääkäriisi, sillä hoito on aloitettava uudelleen pienemmällä annoksella.
Xyrem- valmisteen laimentaminen
Seuraavassa neuvotaan, miten Xyrem- annos valmistetaan.
Lue ohjeet huolellisesti ja noudata niitä vaihe vaiheelta.
Xyrem- pakkaus sisältää yhden lääkepullon, mittaruiskun ja kaksi annosmittaa, joissa on turvasulkimet.
Pullossa on avaamattomuuden osoittava sinetti, joka on poistettava ennen ensimmäistä 1. käyttökertaa.
Poista pullon suljin painamalla sitä alaspäin ja kiertämällä sitä vastapäivään (vasemmalle).
Poistettuasi sulkimen aseta pullo pöydälle pystyasentoon.
Pidä pullo pystyasennossa ja työnnä pulloon painettava adapteri pullon kaulaan.
Tämä tehdään vain, kun pullo avataan ensimmäisen kerran.
Adapteri voidaan jättää pulloon myöhempiä käyttökertoja varten.
Työnnä mittaruiskun kärki pullonsuun keskustassa olevaan aukkoon ja paina lujasti alaspäin 2.
(ks. kuva 1).
1
3.
Pitele pulloa ja ruiskua toisella kädellä ja vedä ruiskuun ohjeenmukainen lääkeannos vetämällä mäntää toisella kädellä.
HUOMAA:
Ruiskuun ei tule lääkettä, ellei pullo ole pystyasennossa (ks. kuva 2)
2
4.
Ota ruisku ulos pullonsuun keskustassa olevasta aukosta.
Tyhjennä lääke ruiskusta toiseen annosmittaan painamalla mäntää (ks. kuva 3).
Tee sama toisen annosmitan kohdalla.
Lisää kumpaankin annosmittaan noin 60 ml vettä (60 ml on noin 4 ruokalusikallista).
24 3
5.
Pane annosmittoihin sulkimet kiertämällä myötäpäivään (oikealle) kunnes kuuluu napsahdus ja suljin lukittuu lapsiturvallisesti (ks. kuva 4).
Huuhtele ruisku vedellä.
4
Aseta toinen annos vuoteesi lähelle juuri ennen nukkumaan menoa.
Sinun on ehkä pantava 6. herätyskello soimaan, jotta heräisit ottamaan toisen annoksen aikaisintaan 2, 5 tunnin ja viimeistään 4 tunnin kuluttua ensimmäisestä annoksesta.
Poista ensimmäisen annosmitan suljin painamalla turvalukitusnipukkaa ja kiertämällä suljinta vastapäivään (vasemmalle).
Ota ensimmäinen annos vuoteessa istuen, laita suljin takaisin paikoilleen, ja asetu heti makuulle.
7.
Kun heräät 2, 5– 4 tunnin kuluttua, avaa toisen annosmitan suljin.
Ota toinen annos vuoteessa istuen, asetu heti makuulle ja jatka uniasi.
Laita toisen mitan suljin takaisin paikoilleen.
Jos sinusta tuntuu, että Xyrem- valmisteen vaikutus on liian voimakas tai liian heikko, kerro asiasta lääkärillesi tai apteekkiin.
Jos otat enemmän Xyrem- valmistetta kuin sinun pitäisi Xyrem- valmisteen yliannostuksen oireita voivat olla kiihtymys, sekavuus, liikehäiriöt, hengitysvaikeudet, näön hämärtyminen, runsas hikoilu, päänsärky, oksentelu, koomaan johtava tajunnan tason lasku sekä kouristuskohtaukset.
Jos otat enemmän Xyrem- valmistetta kuin sinun pitäisi, tai jos otat sitä vahingossa, hakeudu ensiapuun välittömästi.
Ota etiketillä varustettu lääkepullo mukaasi, vaikka se olisi tyhjä.
Jos unohdat ottaa Xyrem- valmistetta Jos unohdat ottaa ensimmäisen annoksen, ota se heti kun muistat ja jatka hoitoa tavalliseen tapaan.
Jos unohdat ottaa toisen annoksen, jätä se väliin ja ota Xyrem- valmistetta vasta seuraavana iltana.
Älä ota kaksinkertaista annosta korvataksesi unohtamasi kerta- annoksen.
Jos lopetat Xyrem- valmisteen oton Jatka Xyrem- valmisteen käyttämistä niin kauan kuin lääkäri on määrännyt.
Katapleksiakohtaukset saattavat uusiutua jos hoito lopetetaan, ja sinulla voi esiintyä unettomuutta, päänsärkyä, ahdistusta, huimausta, univaikeuksia, uneliaisuutta, aistiharhoja ja epänormaaleja ajatuksia.
Jos sinulla on kysymyksiä tämän lääkkeen käytöstä, käänny lääkärisi tai apteekin puoleen.
4.
MAHDOLLISET HAITTAVAIKUTUKSET
Kuten kaikilla lääkkeillä, Xyrem- valmisteella voi olla haittavaikutuksia.
Haittavaikutukset ovat yleensä lieviä tai keskivaikeita.
Jos sinulle kehittyy jokin seuraavista, kerro siitä lääkärillesi välittömästi.
Natriumoksibaatin käyttöön liittyy tunnetusti väärinkäytön riski.
Väärinkäyttöä ei ole raportoitu narkolepsiapotilailla.
Kuitenkin riippuvuutta on ilmennyt natriumoksibaatin laittoman käytön yhteydessä.
25 Hyvin yleisiä haittavaikutuksia ovat:
Pahoinvointi, huimaus, päänsärky
Yleisiä haittavaikutuksia ovat:
Univaikeudet mukaan lukien unettomuus, näön hämärtyminen, oksentelu, vatsakivut, ripuli, ruokahaluttomuus, heikotus, epänormaalit unet, väsymys, päihtynyt olo, unihalvaus, uneliaisuus, vapina, sekavuus / ajan ja paikan tajun hämärtyminen, painajaiset, unissakävely, yökastelu, hikoilu, masennus, lihaskouristukset, turvotus, kaatuminen, nivelkipu, katapleksia, tasapainohäiriö, keskittymisvaikeudet, häiriöt herkkyydessä erityisesti kosketukselle, epänormaali kosketusaistimus, sedaatio, ahdistuneisuus, nukahtamisvaikeudet keskellä yötä, hermostuneisuus, virtsanpidätyskyvyttömyys, hengästyminen, kuorsaus.
Melko harvinaisia haittavaikutuksia ovat:
Psykoosi (psyykkinen häiriö, johon voi liittyä aistiharhoja, sekavaa puhetta, sekavaa käytöstä ja kiihtymystä), vainoharhaisuus, epänormaalit ajatukset, aistiharhat, kiihtymys, itsemurhayritykset, nukahtamisvaikeudet, levottomat jalat, laihtuminen, huonomuistisuus, pakkoliikkeet (tahattomat lihassupistukset), ulosteen pidätyskyvyttömyys, ihottuma, verenpaineen nousu.
Haittavaikutuksia, joiden esiintyvyyttä ei tunneta ovat:
Kouristukset, pinnallinen hengitys tai hengityksen hidastuminen, nokkosihottuma, yliherkkyys, itsemurha- ajatukset.
Jos jokin näistä haittavaikutuksista on vaikea, kerro siitä lääkärillesi.
Jos haittavaikutukset huolestuttavat sinua tai havaitset sellaisia haittavaikutuksia, joita ei ole mainittu tässä pakkausselosteessa, kerro niistä lääkärillesi tai apteekkiin.
5.
XYREM- VALMISTEEN SÄILYTTÄMINEN
Ei lasten ulottuville eikä näkyville.
Älä käytä pullossa mainitun viimeisen käyttöpäivämäärän jälkeen.
Viimeinen käyttöpäivämäärä tarkoittaa kuukauden viimeistä päivää.
Säilytä alkuperäispakkauksessa.
Vedellä laimennettua Xyrem- liuosta ei saa säilyttää yli 24 tuntia.
Avatun Xyrem- pullon käyttämättä jäänyt sisältö on hävitettävä 40 päivän kuluttua.
Lääkkeitä ei tule heittää viemäriin eikä hävittää talousjätteiden mukana.
Käyttämättömien lääkkeiden hävittämisestä kysy apteekista.
Näin menetellen suojelet luontoa.
6.
MUUTA TIETOA
Mitä Xyrem sisältää
• •
Vaikuttava aine on natriumoksibaatti.
Muut aineet ovat puhdistettu vesi, omenahappo ja natriumhydroksidi.
Xyrem on oraaliliuos meripihkanvärisessä 180 ml: n muovipullossa, jossa on avaamattomuuden osoittava sinetti.
Yksi pakkaus sisältää yhden pullon, pulloon painettavan adapterin, muovisen mittaruiskun ja kaksi annosmittaa, joissa on turvasulkimet.
26 Lääkevalmisteen kuvaus ja pakkauskoko Xyrem on kirkas tai hieman läpikuultava liuos.
Meripihkanvärinen muovipullo sisältää 180 ml oraaliliuosta.
Myyntiluvan haltija:
UCB Pharma Ltd, 208 Bath Road, Slough, Berkshire, SL1 3WE, Iso- Britannia.
Valmistaja:
Recipharm Limited, Vale of Bardsley, Ashton- under- Lyne, Lancashire, OL7 9RR, Iso- Britannia.
UCB Pharma Ltd, Unit 11 - 14 Foster Avenue, Woodside Park, Dunstable, Bedfordshire LU5 5TA, Iso- Britannia UCB Pharma Ltd, 208 Bath Road, Slough, Berkshire SL1 3WE, Iso- Britannia
Lisätietoja tästä lääkevalmisteesta antaa myyntiluvan haltijan paikallinen edustaja:
Sinun olisi kuulunut saada lääkäriltäsi Xyrem- valmisteesta tietopaketti, mihin kuuluu kirjanen Xyrem - valmisteesta ja video, jossa näytetään kuinka valmistetta käytetään.
Jos et ole saanut näitä, ota yhteyttä myyntiluvan haltijan paikalliseen edustajaan, ks. alla.
België/ Belgique/ Belgien UCB Pharma S. A. / N. V.
Tel/ Tél: +32 / (0) 2 559 92 00
Luxembourg/ Luxemburg UCB Pharma S. A. / N. V.
Tél/ Tel: +32 / (0) 2 559 92 00
България Ю СИ БИ Търговско представителство Teл.: + 359 (0) 2 962 99 20
Magyarország UCB Magyarország Kft.
Tel.: + 36 - (1) 391 0060
Česká republika UCB s. r. o.
Tel: + 42 - (0) 221 773 411
Malta Pharmasud Ltd.
Tel: +356 / 21 37 64 36
Danmark UCB Nordic A/ S Tlf: + 45 / 32 46 24 00
Nederland UCB Pharma B. V.
Tel.: +31 / (0) 76- 573 11 40
Deutschland UCB GmbH Tel: + 49 (0) 2173 48 4847
Norge UCB Nordic A/ S Tel: +45 / 32 46 24 00
Eesti UCB Pharma Oy Finland Tel: +358 9 229 0100
Österreich UCB Pharma GmbH Tel: +43 / (0) 129180- 0
Ελλάδα UCB Α. Ε.
Τηλ: +30 / 2109974000
Polska UCB Pharma Sp. z o. o.
Tel.: + 48 (0) 22 696 99 20
España UCB Pharma, S. A.
Tel: + 34 91 570 34 44
Portugal UCB Pharma (Produtos Farmacêuticos), Lda Tel: + 351 / 21 302 5300
France UCB Pharma S. A.
Tél: + 33 / (0) 1 47 29 44 66
România UCB S. A.
Reprezentanţă Tel: +40 (21) 300. 29. 04
27 Ireland UCB (Pharma) Ireland Ltd.
Tel: + 353 / (0) 1- 46 37 395
Slovenija Medis, d. o. o.
Tel: + 386 1 589 69 00
Ísland Vistor hf.
Sími: +354 535 7000
Slovenská republika UCB s. r. o.
Tel: + 42 - (1) 259 202 020
Italia UCB Pharma S. p. A.
Tel: + 39 02 300 4791
Suomi/ Finland UCB Pharma Oy Finland Puh/ Tel: + 358 9 229 0100
Κύπρος Lifepharma (Z. A. M.) Ltd Τηλ: + 357 22 34 74 40
Sverige UCB Nordic A/ S Tel: + 46 / (0) 40 29 49 00
Latvija UCB Pharma Oy Finland Tel: + 358 9 229 0100
United Kingdom UCB Pharma Ltd.
Tel: +44 / (0) 1753 534 655
Lietuva UCB Pharma Oy Finland Tel. +358 9 229 0100
Tämä seloste tarkistettiin viimeksi
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /
28
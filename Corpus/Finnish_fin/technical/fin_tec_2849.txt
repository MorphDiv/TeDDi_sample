# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 105
EUROOPAN JULKINEN ARVIOINTIKERTOMUS (EPAR)
PRILACTONE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkekomitea (CVMP) on arvioinut toimitettuja asiakirjoja ja päätynyt suosituksiin lääkkeen käytöstä.
Tämä asiakirja ei korvaa henkilökohtaista keskustelua eläinlääkärin kanssa.
Jos tarvitset lisätietoja eläimesi sairaudesta tai hoidosta, ota yhteyttä eläinlääkäriisi.
Jos haluat CVMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä PRILACTONE on?
PRILACTONE- tabletit sisältävät vaikuttavana aineena spironolaktonia (10 mg, 40 mg tai 80 mg).
Tabletit ovat urallisia, mikä pienempiä annoksia tarvittaessa helpottaa niiden rikkomista.
Mihin PRILACTONEa käytetään?
PRILACTONEa käytetään koirien sydämen läppien vioista johtuvan kongestiivisen sydämen vajaatoiminnan hoitoon.
Kun sydämen läpissä on vikoja, sydän ei pysty pumppaamaan verta yhtä tehokkaasti kuin aiemmin.
Tämän seurauksena verta voi kertyä suoniin ja nestettä voi vuotaa kudoksiin, jolloin sydän ei pysty toimittamaan riittävästi happipitoista verta elimistöön.
PRILACTONEa käytetään yhdessä vakiohoidon (muiden sydänlääkkeiden, tarpeen mukaan myös diureetin) kanssa.
PRILACTONE annetaan koiralle kerran päivässä ruoan kanssa (joko ruokaan sekoitettuna tai välittömästi syönnin jälkeen).
Annos on 2 mg koiran painokiloa kohti.
Pakkausselosteessa annetaan ohjeet koiran koon mukaan annosteltavasta tablettien, puolikkaiden tablettien tai neljäsosatablettien oikeasta määrästä.
Miten PRILACTONE vaikuttaa?
PRILACTONEn vaikuttava aine spironolaktoni estää aldosteroni- hormonin toiminnan munuaisissa, sydämessä ja verisuonissa.
Estämällä aldosteronin spironolaktoni lisää suolan ja nesteiden erittymistä munuaisissa, mutta pidättää kaliumia ja parantaa siten sydämen toimintaa.
Yleisesti on hyväksytty, että spironolaktoni vaikuttaa sydämeen ja verisuoniin myös muilla tavoilla kongestiivisen sydämen vajaatoiminnan yhteydessä (tosin näitä toimintamekanismeja ei ole vielä osoitettu kiistatta koirilla).
Miten PRILACTONEa on tutkittu?
PRILACTONEa on tutkittu laboratoriossa sekä kolmessa tutkimuksessa useilla eläinklinikoilla eri puolilla Eurooppaa hoidetuilla koirilla, joilla oli sydämen läpän sairauksia (kliiniset tutkimukset).
Näissä kliinisissä tutkimuksissa eläimen omistajat antoivat koirilleen joko PRILACTONE- tabletteja tai lumelääkettä kerran vuorokaudessa annoksena 2 mg/ kg ruoan kanssa.
PRILACTONE- tabletit annettiin ruoan kanssa, koska tällöin vaikuttavaa ainetta imeytyy tableteista enemmän.
Kaikki koirat saivat myös vakiohoitoa (yleensä toista ACE- estäjien ryhmään kuuluvaa lääkettä ja diureettia tarpeen mukaan).
Hoitoa jatkettiin jopa 15 kuukauden ajan.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä PRILACTONEsta on havaittu tutkimuksissa?
Tutkimusten tulokset osoittivat, että sydämen läppien vioista johtuvaa kongestiivista sydämen vajaatoimintaa sairastavat koirat, joille annettiin PRILACTONE- tabletteja toisen sydänlääkkeen (vakiohoidon) lisäksi, elivät pidempään kuin koirat, jotka saivat standardihoitoa ja lumelääketabletteja.
Pitkäaikaisessa tutkimuksessa PRILACTONElla hoidetuilla koirilla sydäntaudin havaittiin myös pahenevan vähemmän verrattuna koiriin, jotka saivat vain vakiohoitoa.
Mitä riskejä PRILACTONEen liittyy?
PRILACTONE oli yleisesti hyvin siedetty päivittäin annossuosituksen mukaan jopa 15 kuukauden ajan annettuna koirilla, joilla oli sydämen vajaatoiminta.
Spironolaktoni voi aiheuttaa joidenkin uroshormonien määrän vähenemistä.
Tämän vuoksi eturauhanen voi kutistua uroskoirilla, joita ei ole kastroitu.
Tämä vaikutus on kuitenkin ohimenevä.
Samasta syystä PRILACTONE- tabletteja ei pidä käyttää kasvavilla koirilla.
Tabletteja ei pidä antaa myöskään eläimille, joilla on veren kaliumrunsaus (hyperkalemia) tai veren natriumvajaus (hyponatremia), tai eläimille, joilla on lisämunuaisten vajaatoiminta (sairaus, joka johtuu kortikosteroidin erittymisen vähenemisestä lisämunuaisista).
PRILACTONE- tabletteja ei pidä antaa koirille, joilla on munuaisten vajaatoiminta ja joille annetaan steroideihin kuulumattomia tulehduskipulääkkeitä (NSAID).
Spironolaktoni hajoaa maksassa.
Tämän vuoksi tablettien käytössä tulee noudattaa varovaisuutta koirilla, joilla on maksasairaus.
PRILACTONE- tabletteja ei tule käyttää siitoskoirilla tai siitokseen aiotuilla koirilla, sillä spironolaktonin on osoitettu voivan aiheuttaa haittoja vastasyntyneille tai nuorille laboratorioeläimille.
Pakkausselosteessa on luettelo kaikista PRILACTONEn ilmoitetuista haittavaikutuksista ja yhteisvaikutuksista muiden lääkevalmisteiden kanssa.
Mitä varotoimenpiteitä lääkevalmistetta antavien tai eläimen hoitoon osallistuvien henkilöiden on noudatettava?
Jokaisen PRILACTONEa käsittelevän on pestävä kätensä käsittelyn jälkeen.
PRILACTONE saattaa herkistää ihoa: henkilöiden, jotka ovat yliherkkiä spironolaktonille, tulee välttää kosketusta eläinlääkevalmisteen kanssa.
Jos valmistetta niellään vahingossa, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miksi PRILACTONE on hyväksytty?
Eläinlääkekomitea (CVMP) katsoi, että PRILACTONEn hyödyt ovat sen riskejä suuremmat koirien läppävuodosta johtuvan kongestiivisen sydämen vajaatoiminnan hoidossa yhdessä vakiohoidon kanssa (mukaan lukien diureetti tarpeen mukaan).
Komitea suosittelee myyntiluvan antamista PRILACTONEa varten.
Valmisteen hyöty - / riskisuhde on esitetty tämän EPAR- kertomuksen moduulissa 6.
Muita tietoja PRILACTONEsta
Euroopan komissio myönsi CEVA SANTE ANIMALE - yhtiölle koko Euroopan unionin alueella voimassa olevan myyntiluvan PRILACTONEa varten 20. kesäkuuta 2007.
Tietoja siitä, tarvitaanko valmisteeseen eläinlääkärin määräys, on tuotteen myyntipäällysmerkinnöissä.
Tämä yhteenveto on päivitetty viimeksi 06- 2007.
©EMEA 2007
Sivu 2/ 2
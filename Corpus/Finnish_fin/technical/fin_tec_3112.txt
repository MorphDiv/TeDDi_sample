# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 796
EUROOPAN JULKINEN ARVIOINTILAUSUNTO (EPAR)
CEPLENE Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR) Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Ceplene on?
Ceplene on liuos injektiota varten.
Sen vaikuttava aine on histamiinidihydrokloridi (0, 5 mg/ 0, 5 ml).
Mihin Cepleneä käytetään?
Cepleneä käytetään yhdessä interleukiini- 2: n (syöpälääke) kanssa ylläpitohoitona aikuisilla potilailla, jotka sairastavat akuuttia myelooista leukemiaa (AML).
Se on valkoisiin verisoluihin vaikuttava syöpätyyppi.
Cepleneä käytetään potilaan ensimmäisen remission aikana (ensimmäisen hoitojakson jälkeinen vaihe, jolloin ei ilmene sairauden oireita).
Sen tehoa yli 60- vuotiailla potilailla ei ole osoitettu tyhjentävästi.
Akuuttia myelooista leukemiaa sairastavia henkilöitä on vähän, joten sairaus on harvinainen.
Ceplene määriteltiin harvinaislääkkeeksi (harvinaisen sairauden hoitoon tarkoitettu lääke) 11. huhtikuuta 2005.
Lääkettä saa vain lääkemääräyksellä.
Miten Cepleneä käytetään?
Cepleneä tulee käyttää akuutin myelooisen leukemian hoitoon perehtyneen lääkärin valvonnassa.
Ceplenen suositeltu annos on 0, 5 mg injektiona ihon alle kaksi kertaa päivässä 1– 3 minuuttia interleukiini- 2- injektion jälkeen.
Cepleneä ja interleukiini- 2: ta annetaan kymmenen hoitojaksoa.
Ensimmäisen kolmen hoitojakson aikana lääkettä annetaan kolmen peräkkäisen viikon ajan, jonka jälkeen seuraa kolmen viikon hoidoton aika.
Seuraavat seitsemän hoitojaksoa kestävät kolmen peräkkäistä viikkoa, jonka jälkeen seuraa kuuden viikon hoidoton aika.
Cepleneä ensimmäisen kerran annettaessa on seurattava potilaan verenpainetta, sydämensykettä ja keuhkojen toimintaa.
Potilaan hoitovasteen ja haittavaikutusten mukaan hoito voidaan joutua keskeyttämään tai annosta muuttamaan.
Jokainen Ceplene- injektio on annettava hitaasti 5– 15 minuutin kuluessa ja eri paikkaan kuin interleukiini- 2- injektio, mielellään reiteen tai vatsaan.
Potilaat voivat injektoida lääkkeen itse sen jälkeen, kun heidät on ensin perehdytetty siihen.
Cepleneä on käytettävä varoen potilaille, joilla on vakavia munuaisongelmia tai lieviä tai vakavia maksaongelmia.
Cepleneä ei suositella alle 18- vuotiaille potilaille, koska lääkkeen turvallisuudesta ja tehosta tässä ikäryhmässä ei ole tietoa.
Miten Ceplene vaikuttaa?
Ceplenen vaikuttava aine, histamiinidihydrokloridi, on immuunivasteen muuntaja.
Se tarkoittaa, että se muuttaa immuunijärjestelmän (elimistön luonnollisen puolustusmekanismin) toimintaa.
Histamiini on elimistössä luontaisesti syntyvä aine, joka osallistuu moniin elimistön prosesseihin.
Akuutin myelooisen leukemian hoidossa sen oletetaan toimivan suojaamalla immuunijärjestelmän soluja vaurioitumiselta.
Tämä edistää interleukiini- 2: n toimintaa, kun se stimuloi immuunijärjestelmää 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged. hyökkäämään syöpäsoluja vastaan.
Kun Cepleneä annetaan yhdessä interleukiini- 2: n kanssa, se auttaa immuunijärjestelmää tuhoamaan remissiovaiheen aikana elimistöön mahdollisesti jääviä leukemiasoluja.
Tämä voi pidentää akuutin myelooisen leukemian uusiutumiseen kuluvaa aikaa.
Miten Cepleneä on tutkittu?
Ceplenen vaikutuksia testattiin ensin kokeellisilla malleilla ennen ihmisillä tutkimista.
Koska histamiini on tunnettu aine, yritys toimitti tietoja myös julkaistusta kirjallisuudesta.
Ceplenen tehoa on tutkittu yhdessä päätutkimuksessa, johon osallistui 320 akuuttia myelooista leukemiaa sairastavaa aikuista.
Heillä kaikilla sairaus oli leukemiahoidon jälkeisessä remissiovaiheessa.
Cepleneä annettiin yhdessä interleukiini- 2: n kanssa.
Tutkimuksessa ei ollut vertailuhoitoa.
Tehon pääasiallisin mittari oli ennen sairauden uusiutumista tai potilaan kuolemaa edeltäneen ajan pituus.
Mitä hyötyä Ceplenestä on havaittu tutkimuksissa?
Ceplenen ja interleukiini- 2: n yhdistelmä vaikutti lääkkeettömyyttä tehokkaammin sairauden uusiutumista tai potilaan kuolemaa edeltäneen ajan pidentämisessä Ensimmäisessä täydellisessä remissiovaiheessaan olevilla potilailla keskimääräinen oireeton aika oli 450 päivää Ceplene - ja interleukiini- 2- yhdistelmähoidon avulla.
Lääkkeettömästi hoidetuilla potilailla aika oli 291 päivää.
Toisessa tai sitä myöhemmässä remissiovaiheessa olevilla potilailla ei havaittu Ceplenen ja interleukiini- 2: n vaikutusta.
Mitä riskejä Cepleneen liittyy?
Cepleneen liittyvät yleisimmät haittavaikutukset (useammalla kuin yhdellä 10: stä) ovat eosinofilia (valkosoluihin kuuluvien eosinofiilien pitoisuuden lisääntyminen) trombosytopenia (matala verihiutalepitoisuus), päänsärky, huimaus, makuhäiriöt (karvas tai epätavallinen maku suussa), takykardia (sydämen taajalyöntisyys), kuumat aallot (punastuminen), hypotensio (matala verenpaine), yskä, dyspnea (hengenahdistus), nausea (pahoinvointi), dyspepsia (ruoansulatushäiriöt), ripuli, ihottuma, artralgia (nivelkipu), myalgia (lihaskipu), pyreksia (kuume), vilunväristykset, uupumus (väsymys), flunssankaltaiset oireet, kuumotus sekä pistospaikan reaktiot (punoitus, mustelmat, kipu ja tulehdus).
Pakkausselosteessa on luettelo kaikista Ceplenen ilmoitetusta sivuvaikutuksista.
Cepleneä ei tule antaa henkilöille, jotka saattavat olla yliherkkiä (allergisia) histamiinidihydrokloridille tai muille lääkevalmisteen ainesosille.
Sitä ei tule käyttää vakavista sydänongelmista kärsivillä potilailla tai raskaana olevilla tai imettävillä naisilla.
Sitä ei myöskään tule käyttää potilailla, jotka ovat saaneet luuydinsiirteen luovuttajalta tai jotka käyttävät steroideja (tulehduksen lievittämiseen tai estämiseen), klonidiiniä (korkean verenpaineen laskemiseen) tai histamiinin H2- reseptorin salpaajia (mahahaavan, ruoansulatushäiriöiden tai närästyksen hoitamiseen).
Miksi Ceplene on hyväksytty?
Lääkevalmistekomitea (CHMP) katsoi, että Ceplenen hyödyt ovat sen riskejä suuremmat, kun sitä käytetään ylläpitohoitona akuuttia myelooista leukemiaa sairastavilla aikuisilla yhdessä interleukiini - 2: n kanssa.
Komitea suositteli myyntiluvan antamista Cepleneä varten.
Ceplene on saanut myyntiluvan poikkeuksellisissa olosuhteissa.
Tämä merkitsee sitä, että sairauden harvinaisuuden vuoksi Ceplenestä ei ole ollut mahdollista saada täydellisiä tietoja.
Euroopan lääkevirasto arvioi mahdollisesti saatavat uudet tiedot vuosittain ja päivittää tätä yhteenvetoa tarvittaessa.
Mitä tietoja Ceplenestä odotetaan vielä saatavan?
Yhtiö tekee lisää tutkimuksia, joiden avulla saadaan yksityiskohtaisempaa tietoa Ceplenen ja interleukiini- 2: n vaikuttavuudesta ja lääkeyhdistelmän toimintatavasta.
Muita tietoja Ceplenestä:
Euroopan komission myönsi EpiCept GmbH - yhtiölle koko Euroopan unionin alueella voimassa olevan myyntiluvan Cepleneä varten 7. lokakuuta 2008.
Harvinaislääkekomitean Cepleneä koskevan lausunnon tiivistelmä on tässä.
Cepleneä koskeva EPAR- arviointilausunto on kokonaisuudessaan tässä.
2/ 3 Tämä yhteenveto on päivitetty viimeksi 08- 2008.
3/ 3
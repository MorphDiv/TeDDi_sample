# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 165
EUROOPAN JULKINEN ARVIOINTILAUSUNTO (EPAR)
MABTHERA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä MabThera on?
MabThera on infuusiokonsentraatti infuusiota (laskimotiputusta) varten.
MabThera sisältää vaikuttavana aineena 100 mg tai 500 mg rituksimabia.
Mihin MabTheraa käytetään?
MabThera on tarkoitettu aikuisille kahdentyyppisen non- Hodgkin- lymfooman (imukudossyövän) hoitoon.
Kumpikin niistä vaikuttaa veren valkosoluihin, joita kutsutaan B- lymfosyyteiksi. • Follikulaarisen lymfooman hoidossa MabTheraa käytetään kemoterapiaan yhdistettynä pitkälle edennyttä syöpää sairastavilla potilailla, jotka eivät ole saaneet aikaisemmin hoitoa.
Sitä voidaan käyttää myös ylläpitohoitona potilailla, joiden tauti on uusiutunut edellisen hoidon jälkeen, jos potilas on vastannut induktiohoitoon (ensimmäiseen hoitovaiheeseen).
MabTheraa käytetään myös yksinään pitkälle edennyttä tautia sairastavilla potilailla, joiden syöpä on vastustuskykyinen muille syöpälääkkeille (kemoterapia) tai joilla kemoterapia on epäonnistunut kahdesti tai useammin. • Diffuusin suurisoluisen B- solulymfooman hoidossa MabTheraa käytetään yhdessä CHOP - kemoterapian kanssa (jossa käytetään syklofosfamidia, doksorubisiinia, vinkristiiniä ja prednisolonia).
Lisäksi MabTheraa voidaan käyttää vaikean nivelreuman (niveltulehdusta aiheuttavan sairauden) hoitoon aikuispotilailla.
MabTheraa käytetään yhdessä metotreksaatin (immuunijärjestelmään vaikuttavan lääkkeen) kanssa silloin, kun muilla lääkkeillä, kuten tuumorinekroositekijän (TNF) estäjällä (eräällä nivelreumalääkkeellä), ei ole saatu riittävää hoitovastetta tai potilas ei siedä niitä.
Lääkevalmistetta saa vain lääkärin määräyksestä.
Miten MabTheraa käytetään?
MabThera annetaan sairaalassa.
Ennen infuusiota on annettava esilääkitys antihistamiinilla ja kipulääkkeellä.
Potilas saattaa tarvita myös kortikosteroidia tulehduksen vähentämiseksi (etenkin nivelreuman hoidossa).
Non- Hodgkin- lymfooman hoidossa suositeltu MabThera- annos on 375 mg kehon pinta- alan neliömetriä kohti (lasketaan potilaan pituuden ja painon mukaan).
Infuusioiden määrä ja tiheys vaihtelevat sen mukaan, minkätyyppistä lymfoomaa hoidetaan.
Ks. tarkemmat tiedot valmisteyhteenvedosta (joka on myös tämän EPAR- lausunnon liitteenä).
Nivelreumapotilaille annetaan kaksi 1 000 mg: n MabThera- infuusiota kahden viikon välein.
Hoito voidaan toistaa potilaan vasteesta riippuen.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten MabThera vaikuttaa?
MabTheran vaikuttava aine, rituksimabi, on monoklonaalinen vasta- aine.
Monoklonaalinen vasta- aine on sellainen vasta- aine (proteiinityyppi), joka tunnistaa tietyissä kehon soluissa esiintyvän erityisen rakenteen (antigeenin) ja sitoutuu siihen.
Rituksimabi sitoutuu CD20- antigeeniin, jota esiintyy kaikkien B- lymfosyyttien pinnalla.
Antigeeniin sitoutuessaan rituksimabi aiheuttaa solun kuoleman.
Hoito auttaa lymfoomaan, koska se tuhoaa syöpäisiä B- soluja.
Nivelreuman hoidossa rituksimabi vähentää B- solujen määrää nivelissä, jolloin tulehdus lievittyy.
Miten MabTheraa on tutkittu?
Follikulaarista lymfoomaa koskevaan päätutkimukseen osallistui 322 potilasta, joita ei ollut aikaisemmin hoidettu.
Tutkimuksessa selvitettiin MabTheran ja tavanomaisen kemoterapian (CVP, jossa käytetään syklofosfamidia, vinkristiiniä ja prednisolonia) yhdistelmän tehoa mittaamalla aikaa hoidon aloittamisesta taudin etenemiseen.
Kolmessa muussa tieteellisestä kirjallisuudesta saadussa tutkimuksessa, joihin osallistui yhteensä 1 347 potilasta, tarkasteltiin MabTheran tehoa muuntyyppisiin kemoterapioihin yhdistettynä.
Kahdessa tutkimuksessa tarkasteltiin, miten MabThera tehosi yksinään follikulaarista lymfoomaa sairastaviin potilaisiin.
Toisessa niistä selvitettiin kokonaishoitovastetta MabTheraan 203 potilaalla, joiden aikaisempi hoito oli epäonnistunut.
Toinen oli 334 potilasta käsittävä ylläpitotutkimus, jossa mitattiin aikaa hoidon aloittamisesta taudin voimistumiseen.
Diffuusin suurisoluisen B- solulymfooman osalta tutkittiin MabTheran ja CHOP- kemoterapian yhdistelmää tutkimuksessa, johon osallistui 399 yli 60- vuotiasta potilasta.
Tehon pääasiallisena mittana oli ’ tapauksettoman hengissä pysymisen ’ pituus eli aika hoidon aloittamisesta taudin etenemiseen, hoidon muuttamiseen tai kuolemaan.
Nivelreuman osalta MabTheraa tutkittiin 520 potilaalla.
MabTheran ja metotreksaatin yhdistelmän tehoa verrattiin metotreksaatin ja lumelääkkeen yhdistelmään.
Tehon mittana oli, kuinka monella potilaalla nivelreuman pääoireet paranivat vähintään 20 prosenttia 24 hoitoviikon jälkeen.
Mitä hyötyä MabTherasta on havaittu tutkimuksissa?
Follikulaarisen lymfooman osalta MabTheran ja CVP- kemoterapian yhdistelmä pidensi aikaa taudin uusiutumiseen keskimäärin 6, 7 kuukaudesta 25, 9 kuukauteen.
Kolme lisätutkimusta osoitti, että MabTheran yhdistäminen myös muuntyyppisiin kemoterapioihin paransi potilaiden hoitovastetta.
Monoterapiatutkimuksissa 48 prosenttia potilaista, joilla aikaisempi hoito oli epäonnistunut, vastasi MabThera- hoitoon, ja ylläpitotutkimuksessa aika taudin etenemiseen oli MabThera- hoitoa saaneilla potilailla 42, 2 kuukautta, kun se oli 14, 3 kuukautta potilailla, jotka eivät saaneet MabThera- hoitoa.
Diffuusin suurisoluisen B- solulymfooman osalta MabTheran ja CHOP- kemoterapian yhdistelmä pidensi tapahtumista vapaata elinaikaa 13 kuukaudesta 35 kuukauteen.
Nivelreumapotilailla MabThera oli lumelääkettä tehokkaampi:
51 prosentilla MabTheralla hoidetuista potilaista oireet lievenivät, kun lumelääkeryhmässä näiden potilaiden osuus oli 18 prosenttia.
Mitä riskejä MabTheraan liittyy?
Non- Hodgkin- lymfooman hoidossa käytettynä MabTheran yleisimmät sivuvaikutukset (useammalla kuin yhdellä potilaalla kymmenestä) ovat bakteeri- infektiot, virusinfektiot, bronkitis, (keuhkojen hengitysteiden tulehdus), neutropenia (neutrofiilien, erääntyyppisten valkosolujen, vähyys), leukopenia (toisentyyppisten valkosolujen, leukosyyttien, vähyys), kuumeinen neutropenia, infuusioreaktiot (ensi sijassa kuume ja vilunväristykset), angioedeema (ihonalainen turvotus), pahoinvointi, kutina, ihottuma, alopesia (hiustenlähtö), kuume, vilunväristykset, voimattomuus, päänsärky ja IgG: n (erääntyyppisen vasta- aineen) väheneminen.
Nivelreuman hoitoon käytettynä valmisteen yleisin sivuvaikutus (useammalla kuin yhdellä kymmenestä potilaasta) on infektio.
Pakkausselosteessa on luettelo kaikista MabTheran ilmoitetuista sivuvaikutuksista.
MabTheraa eivät voi käyttää henkilöt, jotka ovat yliherkkiä (allergisia) rituksimabille, hiiren proteiineille tai jollekin valmisteen muulle aineelle.
Nivelreumaa sairastaville potilaille ei saa antaa MabTheraa, jos heillä on aktiivinen vaikea infektio, vaikea sydämen vajaatoiminta tai vaikea sydänsairaus.
2/ 3 Miksi MabThera on hyväksytty?
Lääkevalmistekomitea (CHMP) katsoi, että MabTheran edut ovat sen riskejä suuremmat non- Hodgkin- lymfooman ja nivelreuman hoidossa.
Komitea suositteli myyntiluvan antamista MabTheraa varten.
Muita tietoja MabTherasta Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan MabTheraa varten 2. kesäkuuta 1998.
Myyntilupa uusittiin 2. kesäkuuta 2003 ja 2. kesäkuuta 2008.
MabTheraa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 07- 2008.
3/ 3
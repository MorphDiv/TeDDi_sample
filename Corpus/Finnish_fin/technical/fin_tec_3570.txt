# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 414
EUROOPAN JULKINEN ARVIOINTILAUSUNTO (EPAR)
PRITORPLUS
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä PritorPlus on?
PritorPlus on lääke, joka sisältää kahta vaikuttavaa ainetta, telmisartaania ja hydroklooritiatsidia.
Sitä saa soikeina tabletteina (punainen ja valkoinen:
40 mg tai 80 mg telmisartaania ja 12, 5 mg hydroklooritiatsidia; keltainen ja valkoinen:
80 mg telmisartaania ja 25 mg hydroklooritiatsidia).
Mihin PritorPlusia käytetään?
PritorPlusia annetaan potilaille, joilla on essentiaalinen hypertensio (korkea verenpaine), jota pelkkä telmisartaani ei pidä riittävän hyvin hallinnassa.
Essentiaalinen tarkoittaa, että korkea verenpaine ei aiheudu mistään muusta sairaudesta.
PritorPlus- valmisteen turvallisuutta ja tehokkuutta ei ole osoitettu alle 18- vuotiailla potilailla.
Lääkevalmistetta saa vain lääkärin määräyksestä.
Kuinka PritorPlusia käytetään?
PritorPlusia otetaan kerran päivässä suun kautta nesteen kanssa joko ruoan yhteydessä tai muullon.
PritorPlusin annostus riippuu potilaan aiemmin käyttämän telmisartaanin annostuksesta: potilaat, jotka ovat saaneet aikaisemmin 40 mg telmisartaania, ottavat 40/ 12, 5 mg: n tabletin, ja potilaat, jotka ovat saneet 80 mg telmisartaania, ottavat 80/ 12, 5 mg: n tabletin.
80/ 25 mg: n annostuksen saavat potilaat, joiden verenpainetta ei saada hallintaan käyttämällä 80/ 12, 5 mg: n annostusta tai joiden verenpaine on saatu vakiintumaan käyttämällä kahta vaikuttavaa ainetta erikseen ennen PritorPlusiin vaihtamista.
Miten PritorPlus vaikuttaa?
PritorPlus sisältää kahta vaikuttavaa ainetta, telmisartaania ja hydroklorooritiatsidia.
Telmisartaani on angiotensiini II - reseptorin salpaaja, mikä tarkoittaa sitä, että se salpaa angiotensiini II - nimisen hormonin toiminnan kehossa.
Angiotensiini II on voimakas vasokonstriktori (verisuonia supistava aine).
Salpaamalla reseptorit, joihin angiotensiini II normaalisti kiinnittyy, telmisartaani estää hormonia vaikuttamasta ja mahdollistaa verisuonten laajenemisen.
Hydroklooritiatsidi on diureetti, toinen korkean verenpaineen hoidossa käytettävä lääke.
Se lisää virtsan eritystä, jolloin veren nestemäärää vähenee ja verenpaine laskee.
Kahden vaikuttavan aineen yhdistäminen laskee verenpainetta enemmän kuin kumpikaan lääke yksinään.
Kun verenpaine laskee, korkeasta verenpaineesta aiheutuvat riskit, kuten aivohalvaus, vähenevät.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten PritorPlusia on tutkittu?
PritorPlusia on tutkittu viidessä päätutkimuksessa.
Niissä oli yhteensä 2 985 potilasta, joiden verenpaine oli lievä tai kohtalainen.
Neljässä näistä tutkimuksista (2 272 potilasta) PritorPlusia verrattiin lumelääkkeeseen ja telmisartaaniin yksinään.
Viidennessä tutkimuksessa 80/ 12, 5 mg tabletissa pitäytymisen vaikutuksia verrattiin 80/ 25 mg: n tablettiin siirtymiseen 713 potilaalla, joilla ei ollut ilmennyt hoitovastetta 80/ 12, 5 mg: n tabletille.
Kaikissa tutkimuksissa tehokkuuden tärkeimpänä mittana oli diastolisen verenpaineen (kahden sydämenlyönnin välillä mitattu verenpaine) laskeminen.
Mitä hyötyä PritorPlusista on havaittu tutkimuksissa?
PritorPlus laski diastolista verenpainetta tehokkaammin kuin lumelääke ja pelkkä telmisartaani.
Potilailla, joilla 80/ 12, 5 mg: n tabletti ei saanut sairautta hallintaan, vaihto 80/ 25 mg: n tablettiin oli tehokkaampaa diastolisen verenpaineen laskemisessa kuin pienemmän annostuksen jatkaminen.
Mitä riskejä PritorPlusiin liittyy?
PritorPlusin tavallisimpia (1– 10 potilaalla 100 potilaasta) sivuvaikutuksia ovat keuhkoputkentulehdus, nielutulehdus, sivuontelotulehdus, ylempien hengitysteiden tulehdukset (nuha), virtsatietulehdukset, hyperkolesterolemia (korkea veren kolesterolipitoisuus), hypokalemia (veren kaliumniukkuus), ahdistuneisuus, huimaus, pyörrytys, vatsakivut, ripuli, vastahappohäiriöt (närästys), mahatulehdus, kutiseva ja kesivä ihottuma, nivelkipu, nivelten turpoaminen ja särkeminen, lihaskouristukset, käsivarsi - ja jalkakivut, myalgia (lihaskipu), erektio- ongelmat, flunssaa muistuttava huonovointisuus ja kivut.
Pakkausselosteessa on luettelo kaikista PritorPlusin ilmoitetuista sivuvaikutuksista.
PritorPlusia ei saa antaa henkilöille, jotka saattavat olla yliherkkiä (allergisia) telmisartaanille, hydroklooritiatsidille, sulfonamideille tai jollekin muulle lääkkeen aineelle (mukaan lukien sorbitoli).
Sitä ei saa myöskään antaa naisille, joiden raskaus on edennyt kolmea kuukautta pidemmälle tai jotka imettävät.
Sen käyttöä ei suositella kolmen ensimmäisen raskauskuukauden aikana.
PritorPlusia ei saa myöskään antaa henkilöille, joilla on vakava maksa -, munuais - tai sappisairaus tai veren liian alhainen kaliumpitoisuus tai liian korkea kalsiumpitoisuus.
Käytettäessä PritorPlusia yhdessä sellaisten lääkkeiden kanssa, jotka vaikuttavat veren kaliumpitoisuuksiin, on noudatettava erityistä varovaisuutta.
Täydellinen luettelo näistä lääkkeistä on pakkausselosteessa.
Miksi PritorPlus on hyväksytty?
Lääkevalmistekomitea (CHMP) katsoi, että PritorPlus- valmisteen hyöty on sen riskejä suurempi essentiaalisen hypertension hoidossa verenpainepotilailla, joiden verenpainetta pelkkä telmisartaani ei pidä riittävän hyvin hallinnassa.
Komitea suositteli myyntiluvan antamista PritorPlus- valmisteelle.
Muita tietoja PritorPlusista Euroopan komissio myönsi koko Euroopan unionin alueella voimassa olevan myyntiluvan PritorPlus - valmistetta varten 22. huhtikuuta 2002.
Myyntiluvan haltija on Bayer Healthcare AG.
Myyntilupa uusittiin 22. huhtikluuta 2007.
PritorPlusin julkinen EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 08- 2008.
2/ 2
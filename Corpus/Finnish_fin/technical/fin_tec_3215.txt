# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 211
EUROOPAN JULKINEN ARVIOINTILAUSUNTO (EPAR)
KINZALMONO
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mikä Kinzalmono on?
Kinzalmono on lääke, joka sisältää vaikuttavana aineena telmisartaania.
Sitä on saatavana valkoisina tabletteina (pyöreä 20 mg; pitkänomainen 40 mg ja 80 mg).
Mihin Kinzalmonoa käytetään?
Kinzalmonoa käytetään aikuispotilailla, joilla on essentiaali hypertensio (korkea verenpaine).
Essentiaali tarkoittaa sitä, että korkean verenpaineen aiheuttajana ei ole muu sairaus.
Lääkevalmistetta saa vain lääkärin määräyksestä.
Miten Kinzalmonoa käytetään?
Kinzalmono otetaan suun kautta joko aterian yhteydessä tai muulloin.
Tavallinen suositeltu annos on 40 mg kerran päivässä, mutta joillakin potilailla 20 mg: n annos on riittävä.
Jos tavoiteltua verenpaineen laskua ei saavuteta, annosta voidaan nostaa 80 mg: aan päivässä tai hoitoon voidaan lisätä toinenkin verenpainelääke, kuten hydroklooritiatsidi.
Miten Kinzalmono vaikuttaa?
Kinzalmonon vaikuttava aine, telmisartaani, on angiotensiini- II- reseptorin antagonisti, mikä tarkoittaa sitä, että se estää angiotensiini- II- nimisen hormonin toiminnan kehossa.
Angiotensiini- II on voimakas vasokonstriktori (verisuonia supistava aine).
Salpaamalla reseptorit, joihin angiotensiini- II normaalisti kiinnittyy, telmisartaani estää hormonin vaikutuksen jolloin verisuonet laajenevat.
Tämä alentaa verenpainetta ja vähentää korkean verenpaineen aiheuttamia riskejä, esim. aivohalvauksen riskiä.
Miten Kinzalmonoa on tutkittu?
Kinzalmonoa on tutkittu 1 647 potilaalla, joita hoidettiin telmisartaanillla joko pelkästään tai yhdistelmähoitona hydroklorotiatsidin kanssa.
Kinzalmonoa verrattiin lumelääkkeeseen ja muihin verenpainelääkeisiin (atenololi, lisinopriili, enalapriili ja amlodipiini).
Tehokkuuden tärkeimpänä mittana oli diastolisen verenpaineen (kahden sydämenlyönnin välillä mitattu verenpaine) laskeminen.
Mitä hyötyä Kinzalmonosta on havaittu tutkimuksissa?
Kinzalmono alensi diastolista verenpainetta paremmin kuin lumelääke, ja sen vaikutukset olivat samankaltaiset kuin muiden verenpainelääkkeiden..
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2008.
Reproduction is authorised provided the source is acknowledged Mitä riskejä Kinzalmonoon liittyy?
Kinzalmonon sivuvaikutukset eivät ole yleisiä.
Seuraavia sivuvaikutuksia kuitenkin tavataan 1– 10 potilaalla 1 000: sta: hyperkalemia (korkea veren kaliumpitoisuus), synkopee (pyörtyminen), unettomuus, huimaus, hypotensio (poikkeuksellisen matala verenpaine), dyspnea (hengenahdistus), vatsakivut, ripuli, suun kuivuminen, dyspepsia (närästys), ilmavaivat, hyperhidroosi (liikahikoilu), kutina, myalgia (lihaskipu), munuaisten vajaatoiminta ja rintakipu.
Pakkausselosteessa on luettelo kaikista Kinzalmonon ilmoitetuista sivuvaikutuksista.
Kinzalmonoa ei saa antaa potilaille, jotka voivat olla yliherkkiä (allergisia) telmisartaanille tai jollekin muulle valmisteen ainesosalle.
Sitä ei saa antaa raskaana oleville naisille, joiden raskaus on jatkunut yli kolme kuukautta, eikä myöskään imettäville naisille.
Kinzalmonon käyttöä ei suositella raskauden ensimmäisen kolmen kuukauden aikana.
Kinzalmonoa ei myöskään saa antaa potilaille, joilla on vaikeita maksa - tai sappiongelmia.
Miksi Kinzalmono on hyväksytty?
Lääkevalmistekomitea (CHMP) katsoi, että Kinzalmonon edut ovat sen riskejä suuremmat aikuisten essentiaalin hypertension hoidossa.
Komitea suositteli myyntiluvan myöntämistä Kinzalmonolle.
Muita tietoja Kinzalmonosta Euroopan komissio myönsi koko Euroopan unionin alueella voimassa olevan myyntiluvan Kinzalmonoa varten 16. joulukuuta 1998.
Myyntilupa uusittiin 16. joulukuuta 2003 ja 16. joulukuuta 2008.
Myyntiluvan haltija on Bayer Healthcare AG.
Kinzalmonoa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 12- 2008.
2/ 2
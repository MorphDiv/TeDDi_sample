# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 401
EUROOPAN JULKINEN ARVIOINTILAUSUNTO (EPAR)
TRACLEER
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointilausuntoon).
Mitä Tracleer on?
Tracleer on lääke, joka sisältää vaikuttavana aineena bosentaania.
Sitä on saatavana oransseina ja valkoisina tabletteina (pyöreät 62, 5 mg, soikeat 125 mg).
Mihin Tracleeria käytetään?
Tracleeria käytetään luokan III keuhkovaltimon hypertension (PAH) hoitoon toimintakyvyn (kyky suorittaa fyysistä toimintaa) parantamiseksi ja oireiden lievittämiseksi.
PAH on epänormaalin korkea verenpaine keuhkojen verisuonissa.
Luokalla tarkoitetaan sairauden vakavuutta; luokka III merkitsee huomattavaa fyysisen toimintakyvyn rajoittumista. PAH voi olla • primaarinen (ei liity muihin sairauksiin); Tracleeria voidaan käyttää tuntemattomasta syystä johtuvan tai familiaalisen keuhkovaltimon hypertension hoidossa • sklerodermian aiheuttama (tunnetaan myös nimellä systeeminen skleroosi, johon liittyy ihoa ja elimiä tukevien sidekudosten epänormaalia kasvua) • sellaisten synnynnäisten sydänvikojen aiheuttama, joihin liittyy epänormaaleja oikovirtauksia, jotka puolestaan aiheuttavat veren epänormaalia virtaamista sydämessä ja keuhkoissa.
Myös luokan II PAH: sta kärsivillä potilailla on havaittu jonkin verran parannusta.
Luokka II merkitsee fyysisen toimintakyvyn lievää rajoittumista.
Tracleeria voidaan käyttää myös systeemistä skleroosia sairastavilla potilailla, joilla tästä sairaudesta johtuva heikko verenkierto on johtanut sormi - ja varashaavaumiin.
Tracleerilla pyritään vähentämään muodostuvien haavojen määrää.
Koska keuhkovaltimon hypertensiota ja systeemistä skleroosia sairastavien potilaiden määrä on pieni, näitä tauteja pidetään harvinaisina, minkä vuoksi Traceleer on luokiteltu 14. helmikuuta 2001 ja 17. maaliskuuta 2003 harvinaislääkkeeksi (harvinaisten tautien hoidossa käytettäväksi lääkkeeksi).
Lääkevalmistetta saa vain lääkärin määräyksestä.
Miten Tracleeria käytetään?
Tracleer- hoidon aloittavalla ja sitä valvovalla lääkärillä on oltava kokemusta keuhkovaltimon hypertension tai systeemisen skleroosin hoidosta.
Tracleer- hoito on aloitettava 62, 5 mg: n annoksella kaksi kertaa päivässä neljän viikon ajan.
Sen jälkeen annostus lisätään tavanomaiseksi eli 125 mg: aan kahdesti päivässä.
Tabletit otetaan suun kautta aamulla ja illalla joko ruuan kanssa tai ilman.
Lääkärin on arvioitava potilaan vaste Tracleerille ja tarkistettava hoidon jatkamisen tarve kahdeksan viikon jälkeen potilailla, joiden keuhkovaltimohypertensio ei ole parantunut, sekä säännöllisin välein potilailla, joilla on systeeminen skleroosi sekä sormi - tai varvashaavasairaus.
Tracleer- hoitoa saaville potilaille on annettava erityinen kortti, jossa on yhteenveto lääkevalmisteen turvallisuustiedoista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©European Medicines Agency, 2008.
Reproduction is authorised provided the source is acknowledged.
Miten Tracleer vaikuttaa?
Tracleerin vaikuttava aine bosentaani estää ihmisellä luonnostaan esiintyvän verisuonia supistavan endoteliini 1 - hormonin (ET- 1) vaikutusta.
Näin Tracleer aiheuttaa verisuonten laajenemista.
Keuhkovaltimon verenpainetauti on heikentävä tauti, johon liittyy vakava keuhkojen verisuonten supistuminen.
Tämä aiheuttaa erittäin voimakasta verenpainetta suonissa, jotka kuljettavat verta sydämen oikealta puolelta keuhkoihin.
Paine vähentää keuhkoissa vereen pääsevän hapen määrää, jolloin fyysinen toiminta vaikeutuu.
Kun nämä verisuonet laajenevat, verenpaine alenee, jolloin myös oireet lievenevät.
Systeemistä skleroosia sekä sormi - ja varvashaavoja sairastavilla potilailla bosentaani edistää verenkiertoa sormissa ja varpaissa ehkäisten näin uusien haavojen syntymistä.
Miten Tracleeria on tutkittu?
Keuhkovaltimon hypertension osalta tehtiin neljä tutkimusta: kaksi tutkimusta yhteensä 245 aikuispotilaalla, joiden sairaus oli joko primaarinen tai sklerodermian aiheuttama ja sen luokka III tai IV, yksi tutkimus 54 aikuisella, joilla oli synnynnäisiin sydänvikoihin liittyvä luokan III keuhkovaltimon hypertensio sekä yksi tutkimus 185 potilaalla, joilla oli luokan II sairaus.
Tutkimuksissa vertailtiin Tracleerin vaikutuksia lumelääkkeen vaikutuksiin potilaiden normaalihoidon lisänä.
Tehokkuuden pääasiallisena mittana näissä kokeissa oli matka, jonka potilaat pystyivät kävelemään 6 minuutin aikana (tapa mitata fyysistä suorituskykyä), ja luokan II sairautta koskevassa tutkimuksessa tarkasteltiin myös muutosta verenvirtauksen keuhkojen verisuonissa kohtaamassa vastuksessa (mittaa sitä, miten ahtaita verisuonet ovat).
Lisäksi tehtiin tutkimus 19: llä 3 – 15 - vuotiaalla lapsella.
Systeemisen skleroosin osalta, johon liittyy sormi - ja varvashaavoja, yhteensä 312 potilaalla tehtiin kaksi tutkimusta, joissa Tracleeria verrattiin lumelääkkeeseen.
Tehokkuuden pääasiallisena mittarina oli uusien sormi - ja varvashaavojen määrän kehittyminen tutkimuksen aikana.
Yhdessä tutkimuksessa tarkasteltiin myös Tracleerin vaikutusta paranemiseen 190 potilaalla mittaamalla jokaiselta potilaalta yhden valitun haavan parantumiseen kulunut aika.
Mitä hyötyä Tracleerista on havaittu tutkimuksissa?
Luokan III tai IV keuhkovaltimon hypertensiossa, joka oli joko primaarinen tai sklerodermian aiheuttama, mainitut kaksi tutkimusta osoittivat, että nämä Tracleerilla hoidetut potilaat pystyivät kävelemään merkitsevästi pidemmälle kuin lumelääkkeellä hoidetut potilaat 16 viikon jälkeen (44 metriä pidemmälle laajemmassa tutkimuksessa), joskin luokan IV sairaudesta kärsiviä potilaita oli liian vähän, jotta tulokset voisivat tukea lääkkeen käyttöä tässä ryhmässä.
Vastaavia tuloksia saatiin synnynnäistä sydänvikaa sairastavilta potilailta.
Luokan II sairaudesta kärsivillä potilailla Tracleer aiheutti verisuonten vastuksessa 23 prosentin vähenemisen verrattuna lumelääkkeeseen kuuden kuukauden hoidon jälkeen, mutta etäisyys, jonka potilaat pysyivät kävelemään kuudessa minuutissa, oli sama kummassakin ryhmässä.
Tracleer oli lumevalmistetta tehokkaampaa uusien haavojen kehittymisen ehkäisemisessä systeemisessä skleroosissa.
Ensimmäisessä tutkimuksessa Tracleeria saaneilla potilailla oli keskimäärin 1, 4 uutta haavaa 16 viikon jälkeen verrattuna 2, 7 haavaan lumelääkettä saaneilla potilailla.
Samanlaisia tuloksia voitiin havaita toisessa tutkimuksessa 24 viikon jälkeen, joskaan Tracleerilla ei ollut mitään vaikutusta haavojen paranemiseen.
Mitä riskejä Tracleeriin liittyy?
Tracleerin yleisin sivuvaikutus (useammalla kuin yhdellä potilaalla kymmenestä) on päänsärky.
Tracleer aiheuttaa muutoksia myös maksan toimintaa mittaavien testien tuloksissa.
Siksi potilaan maksaentsyymiarvot on tarkistettava ennen Tracleer- hoidon aloittamista ja kuukausittain hoidon aikana.
Pakkausselosteessa on luettelo kaikista Tracleerin ilmoitetuista sivuvaikutuksista.
Tracleerin samanaikainen anto saattaa vaikuttaa joidenkin lääkkeiden (kuten ehkäisypillerien) tehoon.
Katso yksityiskohtaiset tiedot pakkausselosteesta.
Tracleeria ei saa antaa potilaille, jotka saattavat olla yliherkkiä (allergisia) bosentaanille tai jollekin muulle tabletin sisältämälle aineelle.
Se ei liioin sovi potilaille, joilla on maksaentsyymiongelmia, jotka ovat raskaana tai saattavat olla raskaana tai jotka saavat siklosporiini A - hoitoa (immuunijärjestelmään vaikuttava lääkevalmiste).
2/ 3 Miksi Tracleer on hyväksytty?
Lääkevalmistekomitea (CHMP) katsoi, että Tracleerin edut ovat sen riskejä suuremmat keuhkovaltimon hypertensiota sairastavien potilaiden hoidossa sekä uusien haavojen määrän vähentämisessä potilailla, jotka sairastavat systeemistä skleroosia ja joilla on haavasairaus sormissa ja varpaissa.
Tracleer sai alun perin myyntiluvan poikkeuksellisissa olosuhteissa, koska keuhkovaltimon hypertension harvinaisuuden vuoksi tietoja sen käytöstä tämän sairauden hoitoon oli käytettävissä vain vähän myyntiluvan myöntämisen ajankohtana.
Koska yritys on sittemmin toimittanut pyydetyt lisätiedot, poikkeukselliset olosuhteet - tilanne päättyi 30. marraskuuta 2004.
Miten voidaan varmistaa Tracleerin turvallinen käyttö?
Tracleeria valmistava yhtiö toimittaa lääkettä määrääville lääkäreille tietopaketin sekä jokaisessa jäsenvaltiossa potilaille suunnatun opaskirjasen Tracleerin turvallisuudesta (erityisesti sen vaikutuksista maksaan ja raskauteen) sekä sen yhteisvaikutuksista.
Lisäksi yhtiö valvoo tarkasti lääkevalmisteen jakelua kussakin jäsenvaltiossa sekä kerää tietoa sen käytöstä potilailla, joilla on systeeminen skleroosi sekä siihen liittyviä sormi - ja varvashaavoja.
Muita tietoja Tracleerista Euroopan komissio myönsi 15. toukokuuta 2002 koko Euroopan unionin alueella voimassa olevan myyntiluvan Actelion Registration Ltd - yhtiölle.
Myyntilupa uusittiin 15. toukokuuta 2007.
Harvinaislääkekomitean Tracleeria koskevan lausunnon yhteenvedot ovat tässä (keuhkovaltimon hypertensio) sekä tässä (systeeminen skleroosi).
Tracleeria koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
3/ 3
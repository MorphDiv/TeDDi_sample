# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 682
EUROOPAN JULKINEN ARVIOINTIKERTOMUS (EPAR)
SAVENE
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Savene on?
Savene on kuiva- aine ja liuotin infuusioliuosta (tiputus laskimoon) varten.
Savene sisältää vaikuttavana aineena deksratsoksaania.
Mihin Savenea käytetään?
Savenea käytetään antrasykliineiksi kutsutun syöpälääkeryhmän aiheuttaman ekstravasaation hoitoon.
Ekstravasaatio tapahtuu, kun normaalisti laskimoon injektoitava syöpälääke vuotaa tai injektoidaan vahingossa laskimon ulkopuolelle ja ympäröivään kudokseen, jossa se voi aiheuttaa vaikeita kudosvaurioita.
Koska potilaita, joilla on antrasykliineistä johtuva ekstravasaatio, on vähän, tämä tila on harvinainen ja Savene määriteltiin harvinaislääkkeeksi (harvinaisissa sairauksissa käytettävä lääke) 19. syyskuuta 2001.
Lääkevalmistetta saa vain lääkemääräyksellä.
Miten Savenea käytetään?
Savene on annettava syöpälääkkeiden käyttöön perehtyneen lääkärin valvonnassa.
Lääkevalmiste annetaan infuusiona potilaan kehon pinta- alan perusteella laskettuina annoksina.
Ensimmäinen infuusio (1 000 mg/ m2) annetaan mahdollisimman pian, viimeistään 6 tunnin kuluessa tapaturmasta.
Tämän jälkeen annetaan vielä kaksi infuusiota: päivänä 2 annetaan 1 000 mg/ m2 ja päivänä 3 annetaan 500 mg/ m2 samaan kellonaikaan kuin ensimmäinen infuusio.
Infuusion tulee kestää 1– 2 tuntia ja se annetaan muuhun injektiokohtaan kuin siihen, jossa ekstravasaatio on tapahtunut.
Miten Savene vaikuttaa?
Savenen vaikuttava aine deksratsoksaani on antrasykliinien vastalääke.
Sen vaikutustapaa ei tunneta täysin, mutta se voi liittyä tapaan, jolla se sitoutuu kehossa olevaan rautaan (kelatoituminen), ja siihen, miten se vaikuttaa tiettyihin entsyymeihin (topoisomeraasi II).
Deksratsoksaania on käytetty 1990 - luvulta lähtien antrasykliinilääkkeiden käyttöön liittyvää kardiomyopatiaa (sydänlihaksen vaurioitumista) estävänä lääkevalmisteena.
Miten Savenea on tutkittu?
Savenen vaikutuksia testattiin koemalleissa ennen kuin kokeita tehtiin ihmisillä.
Sen tehoa tutkittiin kahdessa tutkimuksessa, joihin osallistui yhteensä 80 potilasta, joilla oli antrasykliineistä (esimerkiksi epirubisiinista tai doksorubisiinista) johtuva ekstravasaatio.
Savenea ei 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged verrattu muihin lääkevalmisteisiin (tutkimukset olivat kontrolloimattomia).
Tutkimuksissa tarkasteltiin, kuinka moni potilas tarvitsi leikkaushoitoa ekstravasaation aiheuttamien vaurioiden korjaamiseen.
Mitä hyötyä Savenesta on havaittu tutkimuksissa?
Yhdellä potilaalla 54 potilaasta, joilla Savenen teho pystyttiin mittaamaan, oli leikkausta vaativa kudosvaurio.
Mitä riskejä Saveneen liittyy?
Savenen yleisimmät sivuvaikutukset (useammalla kuin yhdellä potilaalla kymmenestä) ovat pahoinvointi sekä kipu ja tulehdus injektiokohdassa.
Potilaalle voi kehittyä alhainen valkosolujen ja verihiutaleiden määrä.
Tämä voi johtua osaksi heidän saamastaan syöpähoidosta, mutta myös Savenesta, sillä Savene on sytotoksiini (jakaantuvia soluja tuhoava lääkevalmiste), joka voi vaikuttaa luuytimeen.
Potilaita seurataan ennen hoitoa, hoidon aikana ja sen jälkeen.
Pakkausselosteessa on luettelo kaikista Savenen ilmoitetuista sivuvaikutuksista.
Savenea ei saa antaa potilaille, jotka ovat yliherkkiä (allergisia) deksratsoksaanille tai Savenen muille valmistusaineille.
Savenea ei myöskään saa antaa naisille, jotka saattavat tulla raskaaksi tai imettävät, eikä potilaille, joille annetaan keltakuumerokotus.
Varovaisuutta on noudatettava, kun Savenea annetaan potilaille, joille annetaan muita elävää virusta sisältäviä rokotteita.
Laimennettuna Savene sisältää kaliumia ja natriumia.
Tämä on otettava huomioon, kun Savenea annetaan potilaille, joilla näiden aineiden määrää veressä on seurattava.
Miksi Savene on hyväksytty?
Antrasykliini- ekstravasaatio on tila, jota voidaan hallita useilla eri menetelmillä, mutta jolle ei ole olemassa hoitostandardia.
Lääkevalmistekomitea (CHMP) katsoi, että Savenen on osoitettu olevan tehokas hoidettaessa antrasykliini- ekstravasaatiota, jolloin potilaiden syöpähoitoa voidaan jatkaa.
Lääkevalmistekomitea katsoi, että Savenen hyöty on sen riskejä suurempi, ja suosittelee, että Savenelle annetaan myyntilupa.
Muita tietoja Savenesta:
Euroopan komissio myönsi TopoTarget A/ S: lle koko Euroopan unionin alueella voimassa olevan myyntiluvan Savenea varten 28. heinä- 2006.
Savenen harvinaislääkkeeksi nimeämistä koskeva asiakirja on saatavilla tässä
Savenea koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi kesäkuussa 2006.
©EMEA 2006
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 618
EUROOPAN JULKINEN ARVIOINTIKERTOMUS (EPAR)
TARCEVA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Tarceva on?
Tarceva on valkoisia tai vaaleankeltaisia pyöreitä tabletteja, jotka sisältävät 25, 100 tai 150 mg vaikuttavaa ainetta erlotinibia.
Mihin Tarcevaa käytetään?
Tarceva on syöpälääke.
Sitä annetaan aikuispotilaille seuraavien sairauksien hoidossa: • ei- pienisoluinen keuhkosyöpä.
Tarcevaa käytetään pitkälle edenneen tai metastasoituneen syövän hoitoon (syöpäsolut ovat levinneet alkuperäisestä paikasta kehon muihin osiin) kun vähintään yksi aikaisempi solunsalpaajahoito on osoittautunut tehottomaksi.
Tarcevalla ei ole osoitettu olevan vaikutuksia potilaille, joiden kasvaimet ovat EGFR - negatiivisia.
EGFR- negatiivisella tarkoitetaan, että tiettyjä reseptoreita – epidermaalisia kasvutekijäreseptoreita (EGFR) – ei voida havaita syöpäsolujen pinnalla tai niitä voidaan havaita vain pieniä määriä. • metastaattinen haimasyöpä, jolloin Tarcevaa käytetään yhdessä gemsitabiinin kanssa (toinen syöpälääke).
Lääkevalmistetta saa vain lääkemääräyksellä.
Miten Tarcevaa käytetään?
Tarceva- hoito tulee toteuttaa syöpälääkkeisiin perehtyneen lääkärin valvonnassa.
Keuhkosyöpään Tarcevan suositeltu vuorokausiannos on 150 mg.
Haimasyöpään suositeltu vuorokausiannos on 100 mg Tarcevaa otetaan vähintään tunti ennen ateriaa tai kaksi tuntia aterian jälkeen.
Annosta voidaan tarvittaessa (esimerkiksi sivuvaikutusten takia) pienentää 50 mg kerrallaan.
Haimasyövän hoito tulisi arvioida 4 – 8 viikon jälkeen, ellei potilailla ilmene ihottumaa.
Tarcevaa ei suositella potilaille, joilla on vaikea maksa - tai munuaissairaus.
Miten Tarceva vaikuttaa?
Tarcevan vaikuttava aine erlotinibi on syöpälääke, joka kuuluu ” epidermaalisten kasvutekijäreseptoreiden (EGFR) estäjien ” ryhmään.
Erlotinibi estää tiettyjen kasvainsolujen pinnalla olevien epidermaalisten kasvutekijäreseptoreiden toiminnan.
Eston vuoksi kasvainsolu ei enää pysty vastaanottamaan kasvuun, etenemiseen ja leviämiseen (metastaasi) tarvittavia viestejä.
Näin Tarceva estää syöpäsoluja kasvamasta ja lisääntymästä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Tarcevaa on tutkittu?
Tarcevan vaikutuksia on testattu ensin kokeellisissa malleissa ennen sen tutkimista ihmisillä.
Päätutkimus tehtiin 731 potilaalla, joilla oli ei- pienisoluinen keuhkosyöpä ja joilta ei ollut saatu vastetta vähintään yhteen aikaisempaan solunsalpaajahoitoon.
Haimasyöpää koskevassa päätutkimuksessa Tarcevaa yhdessä gemsitabiinin tutkittiin kanssa 569 potilaalla, joilla oli pitkälle edennyt syöpä, jota ei voida leikata, tai metastaattinen haimasyöpä.
Molemmissa tutkimuksissa Tarcevaa verrattiin lumelääkkeeseen, ja ensisijainen tehon mittari oli ” keskimääräinen elinaika ” (siihen kuluva aika, kun 50 prosenttia potilaista oli elossa).
Mitä hyötyä Tarcevasta on havaittu tutkimuksissa?
Keuhosyöpää sairastavilla Tarceva- hoitoa saavilla potilailla keskimääräinen elinaika oli 6, 7 kuukautta, kun se lumelääkettä saaneilla potilailla oli 4, 7 kuukautta.
Erlotinibia saaneista potilaista 31, 2% ja lumelääkettä saaneista potilaista 21, 5% oli elossa 12 kuukauden kuluttua.
Tarkasteltaessa tuloksia Tarceva- potilailla ja kasvaintyypin mukaan elinaika oli 8, 6 kuukautta EGFR- positiivisilla potilailla (potilailla, joiden kasvainsoluissa oli osoitettu olevan EGFR: ää) ja 5, 0 kuukautta EGFR- negatiivisilla potilailla.
Metastaattista haimasyöpää sairastavilla Tarceva- hoitoa saavilla potilailla keskimääräinen elinaika oli 5, 9 kuukautta, kun se lumelääkettä saavilla potilailla oli 5, 1 kuukautta.
Pitkälle edenneen haimasyövän osalta, joka ei ollut levinnyt haiman ulkopuolelle, elinajassa ei kuitenkaan havaittu eroja.
Mitä riskejä Tarcevaan liittyy?
Kliinisissä tutkimuksissa Tarcevan yleisimmät sivuvaikutukset (useammalla kuin 1 potilaalla 10: stä) olivat ihottuma ja ripuli.
Useimmat sivuvaikutuksista eivät olleet vaikeita eivätkä vaatineet hoitoa.
Keskimääräistä vaikeampaa ihottumaa ja ripulia esiintyi 5 – 10 prosentilla Tarceva- potilaista, ja kumpikin sivuvaikutus johti hoidon keskeyttämiseen jopa 1 prosentissa tapauksista.
Jatkuvaa, vaikeaa ripulia sairastavien potilaiden on otettava yhteyttä lääkäriinsä, koska heillä veren alhaisen kaliumpitoisuuden ja munuaisten vajaatoiminnan riski on suurentunut.
Heitä on mahdollisesti hoidettava sairaalassa.
Pakkausselosteessa on luettelo kaikista Tarcevan ilmoitetuista sivuvaikutuksista.
Tarcevaa ei tule antaa potilaille, jotka voivat olla yliherkkiä (allergisia) erlotinibille tai Tarcevan jollekin muulle aineelle.
Sitä tulee käyttää varoen, jos potilas käyttää muita lääkkeitä, kuten varfariinia (verenohennuslääke), ketokonatsolia (sienitulehduslääke), antibiootteja (erytromysiini, klaritromysiini) tai mäkikuismaa (rohdosvalmiste).
Pakkausselosteessa on täydelliset tiedot.
Tupakointi tulee lopettaa, sillä se voi vähentää lääkkeen määrää veressä.
Miksi Tarceva on hyväksytty?
Lääkevalmistekomitea (CHMP) katsoi, että Tarceva oli osoittautunut tehokkaaksi potilailla paikallisesti levinneen tai metastasoituneen ei- pienisoluisen keuhkosyövän hoidossa, kun vähintään yksi aikaisempi solunsalpaajahoito oli osoittautunut tehottomaksi, vaikka sen käyttö potilailla, joiden kasvaimet ovat EGFR- negatiivisia, ei ollut riittävän perusteltua tai tällaisesta käytöstä ei ollut riittävästi tietoa.
Se katsoi myös, että Tarcevan hyödyt ovat sen riskejä suuremmat näiden syöpälajien sekä metastaattisen haimasyövän hoidossa.
Komitea katsoi, että määrättäessä Tarcevaa haimasyöpää sairastaville potilaille lääkärin on yhdessä potilaan kanssa otettava huomioon potilaan mahdollisuudet jäädä eloon.
Lääkevalmistekomitea suositteli myyntiluvan myöntämistä Tarcevaa varten.
Muita tietoja Tarcevasta:
Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan Tarcevaa varten 19. syyskuuta 2005.
Tarcevaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 04- 2007.
©EMEA 2006
2/ 2
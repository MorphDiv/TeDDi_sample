# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 606
EUROOPAN JULKINEN ARVIOINTIKERTOMUS (EPAR)
XOLAIR
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Xolair on?
Xolair on injektiokuiva- aine ja liuotin, liuosta varten.
Jokainen injektiopullo sisältää 75 tai 150 mg vaikuttavaa ainetta, omalitsumabia.
Mihin Xolairia käytetään?
Xolairia käytetään allergian aiheuttaman vaikean, jatkuvan astman oirekontrollin parantamiseksi.
Sitä käytetään aiemman astmahoidon lisänä aikuisille ja 12- vuotiaille tai sitä vanhemmille nuorille, joilla • on ollut positiivinen ihotestitulos ilmassa olevan allergeenin (allergian aiheuttavan ärsykkeen), kuten pölypunkkien, siitepölyn tai homeen, aiheuttamasta allergiasta • on heikentynyt keuhkojen toiminta (alle 80 prosenttia normaalitasosta) sekä toistuvia päiväaikaisia oireita tai yöaikaisia heräämisiä • on ollut useita vaikeita astman ” pahenemisvaiheita ” (astma pahenee niin, että tarvitaan lisälääkkeitä) korkea- annoksisesta inhaloitavasta kortikosteroidihoidosta ja pitkävaikutteisesta inhaloitavasta beeta2- agonistista huolimatta.
Xolair- hoitoa tulisi harkita vain potilaille, joiden astma on IgE: n (immunoglobuliini E, vasta- aine) aiheuttama.
Lääkevalmistetta saa vain lääkemääräyksellä.
Miten Xolairia käytetään?
Xolair- hoidon saa aloittaa vain vaikean, jatkuvan astman hoitoon perehtynyt lääkäri.
Lääkärin on ennen Xolairin antamista mitattava potilaan veren IgE- taso.
Potilailla, joiden IgE- taso on alle 76 IU/ ml, todennäköisyys saada lääkkeestä hyötyä on pienempi.
Hoitoalan ammattilainen (kuten lääkäri tai sairaanhoitaja) antaa Xolair- injektion ihon alle olkavarren yläosaan tai reiteen kahden tai neljän viikon välein.
Xolairin annos ja antoväli määräytyvät veren IgE- tason ja potilaan painon perusteella.
Tavanomainen annos on 75– 375 mg 1– 3 injektiona, ja suurin suositeltu annos on 375 mg joka toinen viikko.
Valmisteyhteenvedossa (sisältyy myös arviointikertomukseen) on lisätietoja.
Miten Xolair vaikuttaa?
Xolairin vaikuttava aine, omalitsumabi, on monoklonaalinen vasta- aine.
Monoklonaalinen vasta- aine on vasta- aine (eräänlainen proteiini), joka on suunniteltu siten, että se tunnistaa tietyn elimistössä olevan rakenteen (antigeenin) ja sitoutuu siihen.
Omalitsumabi on suunniteltu sitoutumaan ihmisen IgE: hen, jota muodostuu suurina määrinä allergiapotilailla ja joka laukaisee allergisen reaktion allergeenia vastaan.
Sitoutumalla IgE: hen omalitsumabi ” varaa käyttöönsä ” veressä vapaana olevan
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged IgE: n.
Kun elimistö kohtaa allergeenin, veressä on silloin vähemmän IgE: tä, joka voi laukaista allergisen reaktion.
Tämä auttaa vähentämään allergiaoireita, kuten astmakohtauksia.
Miten Xolairia on tutkittu?
Xolairin vaikutuksia on testattu ensin kokeellisissa malleissa ennen sen tutkimista ihmisillä.
Xolairia on tutkittu allergista astmaa sairastavilla potilailla viidessä päätutkimuksessa, joihin osallistui 2 299 potilasta.
Yhteen niistä osallistui 482 potilasta, joilla oli vaikea allerginen astma, jota ei saatu hallintaan tavanomaisilla hoidoilla.
Xolairin vaikutuksia verrattiin plasebon (lumelääkkeen) vaikutuksiin potilaiden aiemman hoidon lisänä.
Tehon pääasiallisia mittareita olivat pahenemisvaiheiden määrä ja sellaisten potilaiden määrä, joilla oli astman pahenemisvaiheita, potilaiden elämänlaatu (jota arvioitiin vakiomuotoisilla kyselylomakkeilla) sekä potilaiden tarvitsemien inhaloitavien kortikosteroidien määrän väheneminen.
Mitä hyötyä Xolairista on havaittu tutkimuksissa?
Kolmessa ensimmäisessä tutkimuksessa Xolairia saaneilla potilailla oli 28: n tai 52 ensimmäisen hoitoviikon aikana noin puolet vähemmän astman pahenemisvaiheita kuin muilla, sillä Xolair - ryhmässä pahenemisvaiheita oli noin 0, 5 vuodessa ja plaseboryhmässä noin yksi vuodessa.
Pahenemisvaiheita esiintyi pienemmällä määrällä Xolairia saaneita potilaita kuin plaseboa saaneita potilaita.
Myös elämänlaatu parani enemmän Xolairia saaneilla potilailla kuin plaseboa saaneilla potilailla.
Neljännessä tutkimuksessa flutikasonin (kortikosteroidin) käyttö väheni enemmän Xolairia saaneilla potilailla kuin plaseboa saaneilla potilailla.
Kaikissa tutkimuksissa Xolairin vaikutus oli selvempi potilailla, joilla oli vaikea astma.
Tutkimuksessa, joka tehtiin vaikeaa allergista astmaa sairastavilla potilailla, astman pahenemisvaiheiden esiintyvyydessä ei havaittu eroja Xolairia saaneiden ja plaseboa saaneiden potilaiden välillä, mutta Xolair vähensi pahenemisvaiheiden määrää suurin piirtein saman verran kuin aiemmissa tutkimuksissa.
Mitä riskejä Xolairiin liittyy?
Xolairin yleisimmät haittavaikutukset (1– 10 potilaalla 100: sta) ovat päänsärky ja pistokohdan reaktiot, kuten kipu, turvotus, punoitus ja kutina.
Pakkausselosteessa on luettelo kaikista Xolairin ilmoitetuista haittavaikutuksista.
Xolairia ei tulisi antaa potilaille, jotka voivat olla yliherkkiä (allergisia) omalitsumabille tai Xolairin jollekin muulle aineelle.
Miksi Xolair on hyväksytty?
Lääkevalmistekomitea (CHMP) katsoi, että Xolairilla tehtyjen tutkimusten tulokset viittasivat yleisesti ottaen siihen, että Xolair on tehokas vaikean allergisen astman hoidossa viimeisen päätutkimuksen tuloksista huolimatta.
Näin ollen lääkevalmistekomitea päätti, että Xolairin hyödyt ovat sen riskejä suuremmat lisähoitona aikuisille ja 12- vuotiaille ja sitä vanhemmille nuorille, joilla on vaikea, jatkuva astma.
Se suositteli myyntiluvan myöntämistä Xolairia varten.
Muita tietoja Xolairista:
Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Xolairia varten 25. lokakuuta 2005.
Xolairia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 05- 2007.
©EMEA 2007
2/ 2
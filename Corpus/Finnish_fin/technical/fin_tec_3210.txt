# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 639
EUROOPAN JULKINEN ARVIOINTILAUSUNTO (EPAR)
ROTARIX
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mikä Rotarix on?
Rotarix on suun kautta annettava rokote.
Sitä on saatavana kahdessa muodossa: • kuiva- aine ja liuotin, jotka sekoitetaan oraalisuspensioksi suun kautta antoon tarkoitetussa annostimessa; • oraalisuspensio valmiiksi täytetyssä annostimessa tai putkessa.
Rotarix sisältää elävää heikennettyä ihmisen rotavirusta (RIX4414- kantaa).
Mihin Rotarixia käytetään?
Rotarixia käytetään yli 6 viikon ikäisten vauvojen rokottamiseen rotavirus- infektioiden aiheuttaman gastroenteriitin (ripuli ja oksentelu) ehkäisemiseksi.
Rotarixia annetaan virallisten suositusten mukaisesti.
Lääkevalmistetta saa vain lääkärin määräyksestä.
Miten Rotarixia käytetään?
Rotarixia annetaan kahtena annoksena, joiden välillä on vähintään 4 viikkoa.
Ensimmäinen annos annetaan, kun lapsi on yli 6 viikon ikäinen.
Molemmat annokset olisi mieluiten annettava ennen kuin lapsi on 16 viikon ikäinen, mutta niiden täytyy olla annettu ennen 24 viikon ikää.
Jos käytetään kuiva - ainetta ja liuotinta, ne on sekoitettava juuri ennen antamista, ja saatu suspensio annetaan suoraan lapsen suuhun pakkauksen mukana olevaa annostinta käyttäen.
Jos käytetään oraalisuspensiota, valmiiksi täytetyn annostimen tai putken sisältö annetaan lapsen suuhun.
Rotarixia voidaan antaa samanaikaisesti muiden rokotusten kanssa.
Miten Rotarix vaikuttaa?
Rotarix sisältää pieniä määriä rotavirusta, joka aiheuttaa gastroenteriittiä.
Virus on elävä mutta heikennetty niin, että se ei aiheuta sairastumista, minkä vuoksi se sopii käytettäväksi rokotteessa.
Kun lapselle on annettu rokote, immuunijärjestelmä (puolustusjärjestelmä) tunnistaa heikennetyn viruksen ” vieraaksi ” ja tuottaa sille vasta- ainetta (vasta- aine on erityinen proteiini, joka pystyy neutraloimaan tai tuhoamaan antigeenin, kuten esim. tartunnan aiheuttajia tai viruksia).
Rokotuksen jälkeen immuunijärjestelmä pystyy tuottamaan vasta- aineita nopeammin, kun se altistuu virukselle uudelleen.
Tämä auttaa suojaamaan lasta rotaviruksen aiheuttamalta maha- suolitulehdukselta.
Rotarixia saaneista lapsista 78– 95 prosentille kehittyy rotaviruksen vasta- aineita rokotteen saamisen jälkeen.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Rotarixia on tutkittu?
Rotarixin vaikutuksia testattiin ensin kokeellisissa malleissa ennen ihmisillä tutkimista.
Ihmisillä suoritettuihin kliinisiin Rotarix- kokeisiin osallistui yli 72 000 pikkulasta, ja kokeet suoritettiin useissa eri maissa maailmanlaajuisesti.
Rokotetta verrattiin kaikissa tutkimuksissa lumevalmisteeseen (lumerokotevalmisteeseen).
Päätutkimuksessa, jossa oli mukana 63 000 pikkulasta, tarkasteltiin Rotarixin tehokkuutta ja turvallisuutta.
Tutkimus oli erittäin laaja, koska se oli suunniteltu selvittämään, aiheuttaako rokote erittäin harvinaista ja vakavaa sivuvaikutusta nimeltään suolentuppeuma (intussuskeptio) eli sairaustilaa, jossa osa suolta tunkeutuu viereisen suolenosan sisään aiheuttaen suolen tukkeuman.
Tehokkuutta mitattiin tarkastelemalla, kuinka monelle vauvalle kehittyi vakava rotavirusperäinen gastroenteriitti rokottamista seuraavien kuukausien aikana (ja ennen yhden vuoden ikää).
Neljä lisätutkimusta suoritettiin yli 3000 vauvalla sen vahvistamiseksi, että molemmat rokotteen muodot olivat yhtä turvallisia ja tehokkaita rotaviruksen vasta- aineiden tuotannon stimuloimisessa.
Mitä hyötyä Rotarixista on havaittu tutkimuksissa?
Rotarix osoittautui lumevalmistetta tehokkaammaksi rotaviruksen aiheuttaman gastroenteriitin ehkäisemisessä.
Päätutkimuksessa rotaviruksen aiheuttamien vaikeiden gastroenteriittitapausten määrä väheni Rotarix- rokotuksen jälkeen:
0, 1% Rotarix- rokotteen saaneista lapsista, joilla lääkkeen tehokkuutta selvitettiin, sai vaikean rotavirusgastroenteriitin (12 lasta yli 9000: sta), kun taas lumelääkettä saaneiden ryhmässä tällaisten tapausten osuus oli 0, 9 (77 lasta lähes 9000: sta).
Mitä riskejä Rotarixiin liittyy?
Päätutkimuksessa, jossa noin 31 500 pikkuvauvaa sai Rotarixia ja 31 500 lumevalmistetta, 9 lapselle kehittyi suolentuppeuma Rotarix- rokotuksen jälkeen, kun 16 lapselle kehittyi sama sairaus lumevalmisteen antamisen jälkeen.
Tämä osoittaa, että suolentuppeuman riski ei lisäänny Rotarixia käytettäessä.
Yleisimmät sivuvaikutukset (useammalla kuin yhdellä potilaalla kymmenestä) ovat ärtyneisyys ja ruokahaluttomuus.
Pakkausselosteessa on luettelo kaikista Rotarixin ilmoitetuista sivuvaikutuksista.
Rotarixia ei saa antaa lapsille, jotka voivat olla yliherkkiä (allergisia) jollekin rokotteen aineista tai joissa on näkynyt allergian merkkejä aikaisemman rotavirusrokotteen jälkeen.
Sitä ei saa myöskään antaa lapsille, joilla on aikaisemmin ollut suolentuppeuma, tai lapsille, joilla on sellaisia suoliongelmia, jotka voivat altistaa heidät tälle sairaudelle.
Sitä ei saa myöskään antaa lapsille, joiden immuunijärjestelmä on heikentynyt.
Rotarix- rokotusta on lykättävä vauvoilla, joilla on äkillinen korkea kuume, ripuli tai oksentelua.
Täydellinen luettelo rajoituksista on pakkausselosteessa.
Rotarixia ei pidä koskaan antaa injektiona missään olosuhteissa.
Jos Rotarixia – tai mitä tahansa muutakin rokotetta – annetaan huomattavan ennenaikaisesti syntyneille vauvoille, heillä on apnean (hengityskatkon) riski.
Näiden lasten hengittämistä on seurattava kolmen päivän ajan rokottamisen jälkeen, varsinkin ensimmäisen rokotuksen jälkeen.
Miksi Rotarix on hyväksytty?
Lääkevalmistekomitea (CHMP) katsoi, että Rotarixin hyöty on sen riskejä suurempi yli 6 viikon ikäisten pikkulasten rokottamisessa rotaviruksen aiheuttaman gastroenteriitin ehkäisemiseksi.
Lääkevalmistekomitea suositteli myyntiluvan myöntämistä Rotarixia varten.
Muita tietoja Rotarixista Euroopan komissio myönsi GlaxoSmithKline Biologicals s. a. - yhtiölle koko Euroopan unionin alueella voimassa olevan myyntiluvan Rotarixia varten 21. helmikuuta 2006.
Rotarixia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
2/ 2
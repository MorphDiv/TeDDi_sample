# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 353
EUROOPAN JULKINEN ARVIOINTILAUSUNTO (EPAR)
MABCAMPATH
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä MabCampath on?
MabCampath on konsentraatti infuusioliuoksen (tiputetaan laskimoon) tekemiseksi.
Se sisältää vaikuttavana aineena alemtutsumabia (10 mg/ ml tai 30 mg/ ml).
Mihin MabCampathia käytetään?
MabCampath on syöpälääke.
Sitä käytetään hoitamaan kroonista lymfaattista leukemiaa (KLL), joka on lymfosyyttisyöpä (yksi valkosolujen tyyppi).
MabCampathia käytetään sellaisten potilaiden hoitoon, joille hoitoyhdistelmät, mukaan lukien fludarabiinia (toinen lääkevalmiste leukemian hoitoon), eivät sovi.
Lääkevalmistetta saa vain lääkärin määräyksestä.
Miten MabCampathia käytetään?
MabCampath- hoito on annettava syövän hoitoon perehtyneen lääkärin valvonnassa.
Potilaille on annettava steroidia, antihistamiinia ja kipulääkettä ennen ensimmäistä annosta ja ennen jokaista annoslisäystä.
Potilaille on annettava myös antibiootteja ja viruslääkkeitä hoidon aikana ja sen jälkeen.
MabCampath annetaan noin 2 tuntia kestävänä infuusiona.
Ensimmäisen hoitoviikon ajan MabCampathia annetaan suurenevin annoksin: ensimmäisenä päivänä 3 mg, toisena päivänä 10 mg ja kolmantena päivänä 30 mg edellyttäen, että potilas sietää jokaisen annoksen hyvin.
Tämän ns. annoslisäyksen jälkeen suositeltava vuorokausiannos on 30 mg, joka annetaan 3 kertaa viikossa (joka toinen päivä) korkeintaan 12 viikon ajan.
Potilasta on seurattava hoidon aikana, jotta nähdään hoitovaste ja voidaan tarkistaa verihiutaleiden (hyytymistä edistävä veren osa) ja neutrofiilien (tulehduksia vastaan taistelevat valkoiset verisolut) pitoisuus veressä: jos arvot ovat liian alhaiset, hoito keskeytetään tai lopetetaan.
Katso tarkemmat tiedot valmisteyhteenvedosta (sisältyy myös arviointilausuntoon).
Miten MabCampath vaikuttaa?
MabCampathin vaikuttava aine alemtutsumabi on monoklonaalinen vasta- aine.
Se on vasta- aine (eräs proteiinityyppi), joka on kehitetty tunnistamaan kehon tietyissä soluissa oleva tietty rakenne (antigeeni) ja sitoutumaan siihen.
KLL- potilailla elimistö tuottaa liikaa lymfosyytteja.
Alemtutsumabin tarkoitus on sitoutua lymfosyyttien pinnalla olevaan glykoproteiiniin (sokerimolekyylikatteinen proteiini), ns.
CD52: een.
Tämän sitoutumisen tuloksena lymfosyytit kuolevat, mikä auttaa KLL: n hallinnassa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten MabCampathia on tutkittu?
MabCampathia on tutkittu neljässä päätutkimuksessa, joihin osallistui 446 KLL- potilasta.
Yhdessä tutkimuksessa oli 297 aikaisemmin hoitamatonta potilasta.
Tutkimuksessa verrattiin 12 viikon ajan annetun MabCampathin tehokkuutta vuoden ajan annetun klorambusiilin (toinen syöpälääke) tehokkuuteen.
Tehon pääasiallisena mittarina käytettiin ajanjakson pituutta ennen sairauden pahenemista tai potilaan kuolemaa.
Kolmessa muussa tutkimuksessa tarkasteltiin yhteensä 149 KLL- potilasta, jotka olivat jo saaneet muita hoitoja.
Näissä tutkimuksissa MabCampathia ei verrattu minkään muun hoidon kanssa.
Päätutkimukseen osallistui 93 potilasta, joiden aiempi fludarabiinihoito oli lakannut vaikuttamasta.
Tehokkuuden pääasiallinen mitta oli yleinen hoitovaste.
Mitä hyötyä MabCampathista on havaittu tutkimuksissa?
Aiemmin hoitamattomilla potilailla MabCampath tehosi paremmin kuin klorambusiili.
MabCampathia saaneiden potilaiden tilan huononemiseen tai kuolemaan kului keskimäärin 14, 6 kuukautta; klorambusiilia saaneilla potilailla vastaava aika oli 11, 7 kuukautta.
Päätutkimuksessa MabCampath - hoitoon osittain tai täysin vastanneiden aiemmin hoidettujen potilaiden prosenttiosuus oli 33%.
Kahdessa muussa tutkimuksessa aiemmin hoidetusta potilaista saatiin samanlaisia tuloksia.
Mitä riskejä MabCampathiin liittyy?
Aiemmin hoitamattomista potilaista noin 97% potilaista saa sivuvaikutuksia ja aiemmin hoidetuista potilaista noin 80 prosenttia.
Yleisimpiä (useammalla kuin yhdellä potilaalla kymmenestä) sivuvaikutuksia ovat infektiot, hypotensio, (alhainen verenpaine), huonovointisuus, nokkosihottuma (urtikaria), ihottuma, kuume, vilunväreet, verisolujen (granulosyyttien, verihiutaleiden ja punaisten verisolujen) vähäinen määrä, anoreksia (ruokahaluttomuus), päänsärky, hengenahdistus, oksentelu, ripuli, pruritus (kutina), liikahikoilu ja väsymys.
Pakkausselosteessa on luettelo kaikista MabCampathin ilmoitetuista sivuvaikutuksista.
MabCampathia ei saa antaa potilaille, jotka ovat yliherkkiä (allergisia) alemtutsumabille, hiiriproteiineille tai jollekin muulle MabCampathin valmistusaineelle.
MabCampathia ei saa myöskään antaa potilaille, • joilla on koko kehoon levinnyt aktiivinen infektio • joilla on HIV- infektio • joilla on aktiivinen, sekundaarinen syöpä • jotka ovat raskaana.
Miksi MabCampath on hyväksytty?
Lääkevalmistekomitea (CHMP) pani merkille, että MabCampathin tehokkuus on osoitettu, mutta että ei ole tietoa tutkimuksista, joissa MabCampathia verrataan suoraan yleisesti KLL- potilaiden hoidossa käytettäviin yhdistelmähoitoihin, mukaan lukien fludarabiini.
Lääkevalmistekomitea katsoi, että MabCampathin hyödyt ovat sen riskejä suuremmat B- solu KLL: n hoidossa potilailla, joille fludarabiini yhdistettynä kemoterapiaan ei sovi.
Komitea suositteli myyntiluvan myöntämistä valmisteelle.
MabCampath sai alun perin myyntiluvan poikkeuksellisissa olosuhteissa, koska valmisteesta ei ollut tieteellisistä syistä mahdollista saada kattavia tietoja.
Yhtiön toimitettua pyydetyt lisätiedot poikkeukselliset olosuhteet päättyivät 4. heinäkuuta 2008.
Mihin toimenpiteisiin ryhdytään MabCampathin turvallisen käytön varmistamiseksi?
MabCampathia valmistava yritys tekee jäsenvaltioiden kaikille valmistetta määrääville lääkäreille esitteen, jossa on tietoa lääkkeen turvallisuudesta
Muita tietoja MabCampathista Euroopan komissio myönsi koko Euroopan unionin alueella voimassa olevan myyntiluvan MabCampathia varten 6. heinäkuuta 2001.
Myyntilupa uusittiin 6. heinäkuuta 2006.
Myyntiluvan haltija on Genzyme Europe BV.
EPAR- arviointilausunto on kokonaisuudessaan tässä.
2/ 3 Tämä yhteenveto on päivitetty viimeksi 06- 2008.
3/ 3
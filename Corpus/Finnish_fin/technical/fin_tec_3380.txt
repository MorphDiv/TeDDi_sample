# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 334
EUROOPAN JULKINEN ARVIOINTIKERTOMUS (EPAR)
CEPROTIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä CEPROTIN on?
CEPROTIN on injektiokuiva- aine ja liuotin, jotka sekoitetaan liuokseksi.
Sen vaikuttava aine on ihmisen proteiini C.
Mihin CEPROTINia käytetään?
Proteiini C on ihmisen veren normaali aineosa, joka säätelee hyytymistä.
CEPROTINia käytetään potilailla, joilla on vaikea synnynnäinen proteiini C: n puutos, äkilliseen voimakasoireiseen purppuraan (purpura fulminans, laaja verihyytymä verisuonissa, joka aiheuttaa nekroosin ihon alla oleviin kudoksiin ja johtaa usein elinten vajaatoimintaan ja amputaatioon) ja kumariinin aiheuttaman ihonekroosin (antikoagulanttilääkkeiden, kuten varfariinin, komplikaationa aiheutuva ihonekroosi) hoitoon.
CEPROTINia käytetään myös lyhytaikaiseen ennalta ehkäisevään hoitoon potilailla, joilla on vaikea synnynnäinen proteiini C: n puutos, jos hyytymisriski on kohonnut esimerkiksi leikkauksen takia tai siksi, että kumariinihoito ei yksin ole riittävä hoitokeino tai sitä ei voida antaa.
Lääkevalmistetta saa vain lääkemääräyksellä.
Miten CEPROTINia käytetään?
CEPROTIN- hoito tulisi aloittaa sellaisen lääkärin valvonnassa, jolla on kokemusta tällaisesta hoidosta ja jos on mahdollisuus mitata proteiini C: n aktiivisuutta.
CEPROTINia annetaan injektiona laskimoon nopeudella, joka on enintään 2 ml minuutissa, paitsi alle 10 kilon painoisille lapsille, joilla injektionopeus ei saa ylittää 0, 2 ml painokiloa kohden minuutissa.
Miten CEPROTIN vaikuttaa?
CEPROTIN sisältää ihmisen plasmasta (veren nestemäisestä osasta) saatua ja puhdistettua proteiini C: tä.
Proteiini C säätelee kehossa trombiinin – yhden veren hyytymiseen vaikuttavan aineen (tekijän) – tuotantoa.
Proteiini C hidastaa trombiinin tuotantoa ja siten hyytymisen etenemistä.
CEPROTIN - ruiske nostaa välittömästi mutta tilapäisesti proteiini C: n pitoisuutta.
Kun proteiini C - korvaushoitoa annetaan potilaille, joilla on proteiini C: n puutos, tromboottiset komplikaatiot saadaan hallintaan tai niiden syntyminen voidaan estää näillä potilailla.
Miten CEPROTINia on tutkittu?
CEPROTINia on tutkittu yhteensä 79 potilaalla, joista 22: lla oli diagnosoitu vaikea synnynnäinen proteiini C: n puutos.
Tutkimuksen tärkeimpiä mittareita olivat proteiini C - pitoisuuden ja muiden hyytymistoiminnan indikaattoreiden normalisoituminen.
Lisäksi seurattiin ihovaurioiden paranemista.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä CEPROTINista on havaittu tutkimuksissa?
Potilailla, joilla oli vaikea synnynnäinen proteiini C: n puutos, CEPROTIN toi parannusta kaikkiin 16: een purpura fulminans - tapaukseen ja kaikkiin kuuteen kumariinin aiheuttamaan ihonekroosiin.
Muista hyytymishäiriöistä ja muista proteiini C: n puutoksista kärsineiden potilaiden hoidosta saadut tulokset eivät olleet riittäviä, jotta CEPROTINin käyttöä näillä ryhmillä olisi voitu arvioidu kattavasti.
Mitä riskejä CEPROTINiin liittyy?
Yliherkkyyttä (allergisia reaktioita) esiintyy toisinaan.
Potilailla, joilla on vaikea synnynnäinen proteiini C: n puutos, CEPROTINin käytöstä saattaa kehittyä proteiini C: n vasta- aineita.
Pakkausselosteessa on luettelo kaikista CEPROTINin ilmoitetuista haittavaikutuksista.
CEPROTINia ei saa antaa henkilöille, jotka saattavat olla yliherkkiä (allergisia) ihmisen proteiini C: lle, hiiren proteiinille tai hepariinille, paitsi hengenvaarallisia komplikaatioita hoidettaessa.
Kun potilaille aletaan antaa muita antikoagulantteja, kuten varfariinia, on oltava erityisen varovainen, ja CEPROTIN- hoitoa on jatkettava, kunnes varfariinihoito on mukautettu asianmukaiselle tasolle.
Miksi CEPROTIN on hyväksytty?
Lääkevalmistekomitea (CHMP) katsoi, että CEPROTINista saatava hyöty on sen riskejä suurempi potilailla, joilla on vaikea synnynnäinen proteiini C: n puutos.
Se suositteli myyntiluvan myöntämistä CEPROTINia varten.
CEPROTINille myönnettiin alunperin myyntilupa poikkeusolosuhteissa, koska lääkevalmisteesta ei silloin ollut vielä saatu kattavia tietoja niiden potilaiden vähäisen määrän takia, joilla tämä sairaus on diagnosoitu.
Koska yhtiö on toimittanut pyydetyt lisätiedot, poikkeusolosuhteet päättyivät 28. 7. 2006.
Muita tietoja CEPROTINista:
Euroopan komissio myönsi Baxter AG: lle koko Euroopan unionin alueella voimassa olevan myyntiluvan CEPROTINia varten 16. heinäkuuta 2001.
Myyntilupa uusittiin 16. heinäkuuta 2006.
CEPROTINia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ C/ V/ 077
EUROOPAN JULKINEN ARVIOINTIKERTOMUS (EPAR)
DRAXXIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten eläinlääkevalmistekomitea (CVMP) on päätynyt suosituksiin lääkkeen käytöstä toimitetun aineiston perusteella.
Jos tarvitset lisätietoja siitä, miten tätä lääkevalmistetta käytetään, ota yhteyttä kansalliseen eläinlääkintäviranomaiseen.
Jos haluat lisätietoa CVMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä DRAXXIN on?
DRAXXIN sisältää antibiootteihin kuuluvaa tulatromysiiniä.
DRAXXIN on injektioneste, liuos (100 mg/ ml).
Mihin DRAXXINia käytetään?
DRAXXINia käytetään seuraavien tautien hoitoon silloin, kun niiden aiheuttajana on tulatromysiinille herkkä bakteeri:
•
naudan hengitysteiden infektio (BRD, bovine respiratory disease), jonka aiheuttajana on Mannheimia haemolytica, Pasteurella multocida, Histophilus somni tai Mycoplasma bovis,
•
naudan infektiivinen keratokonjunktiviitti (IBK, infectious bovine keratoconjunctivitis), silmäsairaus, jonka aiheuttajana on Moraxella bovis,
•
sian hengitysteiden infektio (SRD, swine respiratory disease), jonka aiheuttajana on Actinobacillus pleuropneumoniae, Pasteurella multocida, Mycoplasma hyopneumoniae.
Tai Haemophilus parasuis.
DRAXXINia voidaan käyttää myös BRD: n ja SRD: n ehkäisyyn.
Lääkevalmistetta saa käyttää ehkäisytarkoituksessa naudoilla ja sioilla vain, jos taudin esiintyminen karjassa on varmistettu, ja sioilla vain, jos taudin oletetaan kehittyvän niille kahden tai kolmen vuorokauden kuluessa.
DRAXXINia annetaan yhtenä injektiona 2, 5 mg painokiloa kohti.
Naudoilla se injektoidaan ihon alle, ja annos jaetaan yli 300 kg painavilla naudoilla siten, ettei yhteen kohtaan injektoida enempää kuin 7, 5 ml.
Sioilla se injektoidaan lihakseen, ja annos jaetaan yli 80 kg painavilla sioilla siten, ettei yhteen kohtaan injektoida enempää kuin 2 ml.
Suosituksena on, että eläimet hoidetaan taudin alkuvaiheessa ja niiden vaste arvioidaan 48 tunnin kuluttua injektion antamisesta.
Jos oireet jatkuvat tai lisääntyvät tai tauti uusiutuu, vaihdetaan käyttöön toinen antibiootti.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © EMEA European Medicines Agency, 2008.
Reproduction is authorised provided the source is acknowledged Miten DRAXXIN vaikuttaa?
DRAXXINin vaikuttava aine, tulatromysiini, on makrolideihin kuuluva antibiootti.
Se vaikuttaa sitoutumalla RNA: han (molekyylejä, jotka ohjaavat soluja tuottamaan proteiineja) bakteerisoluissa.
Tämä estää bakteereja tuottamasta niiden tarvitsemia proteiineja ja siten kasvamasta ja lisääntymästä.
DRAXXIN tehoaa BRD: tä, SRD: tä ja IBK: ta yleisimmin aiheuttaviin bakteereihin.
Jotkin bakteerit voivat kuitenkin kehittää tulatromysiinille vastustuskyvyn, joka heikentää sen tehoa.
Miten DRAXXINia on tutkittu?
DRAXXINin tehoa BRD: n hoidossa tai ehkäisyssä on tutkittu yhdeksässä päätutkimuksessa vasikoilla epidemian aikana.
Hoitotutkimuksissa naudoille tartutettiin BRD: tä aiheuttava bakteeri, mutta ehkäisytutkimuksissa naudoilla ei ollut mitään taudin oireita.
DRAXXINia verrattiin tilmikosiiniin tai florfenikoliin (muita antibiootteja), ja ehkäisytutkimuksissa myös lumelääkkeeseen.
Tehon pääasiallisena mittana oli muutos oireissa, joihin sisältyivät kehon lämpötila, hengitys ja toipuminen, ajanjaksona, jonka pituus vaihteli kahdesta viikosta kahteen kuukauteen.
DRAXXINin tehoa IBK: n hoidossa on tutkittu kolmessa päätutkimuksessa vasikoilla.
Kahdessa tutkimuksessa sitä verrattiin vain lumelääkkeeseen, mutta kolmannessa sitä verrattiin myös oksitetrasykliiniin (toinen antibiootti).
Tehon pääasiallisena mittana oli niiden nautojen osuus, joilla tauti parani kolmessa viikossa.
DRAXXINin tehoa SRD: n hoidossa on tutkittu sioilla kahdessa päätutkimuksessa, joissa sitä verrattiin tiamuliiniin tai florfenikoliin.
Tehon pääasiallisena mittana oli oireissa 10 päivässä tapahtunut muutos.
SRD: n ehkäisyssä DRAXXINin tehoa on tutkittu kuudessa päätutkimuksessa, joissa sitä verrattiin lumelääkkeeseen.
Tehon pääasiallisena mittana oli niiden sikojen osuus, joita ei tarvinnut poistaa tutkimuksesta SRD: n takia niiden kolmen tai kuuden viikon aikana, jonka tutkimus kesti.
Mitä hyötyä DRAXXINista on havaittu tutkimuksissa?
Yksi 2, 5 mg/ kg: n annos DRAXXINia tehosi BRD: n hoidossa ja ehkäisyssä naudoilla ja SRD: n hoidossa ja ehkäisyssä sioilla.
DRAXXIN oli kaikissa tutkimuksissa vähintään yhtä tehokas kuin vertailulääkkeet.
Kun tutkimuksia tarkastellaan yhdessä, DRAXXIN oli tehokkaampi kuin lumelääke.
Kahdessa kolmesta IBK: hon liittyneestä tutkimuksesta DRAXXIN paransi taudin tehokkaammin kuin lumelääke.
Kolmannessa tutkimuksessa ei kuitenkaan havaittu eroa DRAXXINin, oksitetrasykliinin ja lumelääkkeen tehossa.
Syyt tähän ovat epäselvät.
Mitä riskejä DRAXXINiin liittyy?
DRAXXINin injektointi ihon alle aiheuttaa naudoille injektiokohdassa usein tilapäistä kipua ja turvotusta, joka voi kestää jopa 30 päivää.
Näitä reaktioita ei ole havaittu sioilla lihakseen annetun injektion jälkeen.
Muita injektion aiheuttamia reaktioita voi esiintyä naudoilla ja sioilla noin 30 päivän ajan injektion jälkeen.
DRAXXINia ei saa antaa eläimille, jotka ovat yliherkkiä (allergisia) makrolidiantibiooteille.
Sitä ei myöskään saa antaa samanaikaisesti muiden makrolidiantibioottien tai linkosamidien (toinen antibiootti) kanssa naudoille, joiden maitoa käytetään ihmisravinnoksi, eikä kahden kuukauden aikana ennen arvioitua poikimisajankohtaa tiineille lehmille, joiden maitoa käytetään ihmisravinnoksi.
©EMEA 2008
2/ 3
Mitä varotoimenpiteitä henkilön, joka antaa eläinlääkevalmistetta tai on kosketuksessa eläimen kanssa, on noudatettava?
DRAXXIN voi ärsyttää silmiä.
Jos DRAXXINia joutuu vahingossa silmiin, silmät on huuhdeltava välittömästi puhtaalla vedellä.
DRAXXIN voi myös aiheuttaa ihokontaktilla herkistymistä (punoitusta, kutinaa ja turvotusta).
Jos lääkettä joutuu vahingossa iholle, iho on pestävä välittömästi saippualla ja vedellä.
Kädet on pestävä käytön jälkeen.
Jos valmistetta injektoidaan vahingossa ihmiseen, on käännyttävä välittömästi lääkärin puoleen ja näytettävä tälle pakkausselostetta tai myyntipäällystä.
Miten pitkään on odotettava, ennen kuin eläin voidaan teurastaa ja sen lihaa käyttää ihmisravinnoksi (varoaika)?
Naudat, joiden liha tai sisäelimet on tarkoitettu ihmisravinnoksi, voidaan teurastaa aikaisintaan 49 päivää injektion jälkeen.
Siat, joiden liha tai sisäelimet on tarkoitettu ihmisravinnoksi, voidaan teurastaa aikaisintaan 33 päivää injektion jälkeen.
Miten pitkään on odotettava, ennen kuin eläimen maitoa voidaan käyttää ihmisravinnoksi?
DRAXXINia ei saa antaa naudoille, joiden maitoa käytetään ihmisravinnoksi, eikä kahden kuukauden aikana ennen arvioitua poikimisajankohtaa tiineille lehmille, joiden maitoa käytetään ihmisravinnoksi.
Miksi DRAXXIN on hyväksytty?
Eläinlääkekomitea (CVMP) totesi, että DRAXXINin hyödyt ovat sen riskejä suuremmat BRD: n hoidossa ja ehkäisyssä ja IBK: n hoidossa naudoilla sekä SRD: n hoidossa ja ehkäisyssä sioilla, ja se suositteli myyntiluvan myöntämistä DRAXXINia varten.
Hyötyriskisuhde esitetään tämän EPAR- arviointikertomuksen moduulissa 6.
Muita tietoja DRAXXINista:
Euroopan komissio myönsi Pfizer Limited - yhtiölle koko Euroopan unionin alueella voimassa olevan myyntiluvan DRAXXINia varten 23. heinäkuuta 2003.
Myyntipäällysmerkinnöissä on tieto siitä, tarvitaanko valmisteeseen eläinlääkärin määräys.
Tämä yhteenveto on päivitetty viimeksi 3. lokakuuta 2007.
©EMEA 2008
3/ 3
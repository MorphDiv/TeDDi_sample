# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Kuvan 100 mg liukenevat tabletit
2.
VAIKUTTAVAT AINEET JA NIIDEN MÄÄRÄT
Jokainen liukeneva tabletti sisältää 100 mg sapropteriinidihydrokloridia (vastaa 77 mg sapropteriinia).
Täydellinen apuaineluettelo, ks. kohta 6. 1.
3.
LÄÄKEMUOTO
Liukeneva tabletti.
Luonnonvalkoinen – vaaleankeltainen liukeneva tabletti, jonka toisella puolella on merkintä ” 177 ”.
4.
KLIINISET TIEDOT
4. 1 Käyttöaiheet
Kuvan on indikoitu hyperfenyylialaninemian (HPA) hoitoon aikuispotilailla ja vähintään neljän vuoden ikäisillä lapsipotilailla, joilla on fenyyliketonuria (PKU) ja joilla on osoitettu vaste tällaiselle hoidolle (ks. kohta 4. 2).
Kuvan on indikoitu myös hyperfenyylialaninemian (HPA) hoitoon aikuis - ja lapsipotilailla, joilla on tetrahydrobiopteriinin (BH4) puutos ja joilla on osoitettu vaste tällaiselle hoidolle (ks. kohta 4. 2).
4. 2 Annostus ja antotapa
Kuvan- hoito tulee aloittaa ja hoitoa tulee ylläpitää PKU: n ja BH4- puutoksen hoitoon perehtyneen lääkärin valvonnassa.
Kuvan tulee ottaa aterian yhteydessä yhtenä annoksena kerran päivässä, samaan aikaan joka päivä, mieluiten aamuisin.
Ravinnon sisältämän fenyylialaniinin määrän ja proteiinin kokonaissaannin aktiivinen hallinta Kuvan - hoidon aikana on tarpeen veren fenyylialaniinitasojen ja ravitsemustasapainon riittävän kontrolloinnin varmistamiseksi.
Koska PKU: sta tai BH4- puutoksesta johtuva HPA on krooninen tila on Kuvan tarkoitettu pitkäaikaiseen hoitoon hoitovasteen osoittamisen jälkeen.
Kuvanin pitkäaikaiskäytöstä on kuitenkin rajallisesti tietoa.
Annostus
Kuvan toimitetaan 100 mg: n tabletteina.
Kehon painoon perustuva laskennallinen päiväannos tulisi pyöristää lähimpään sadan kerrannaiseen.
Esimerkiksi laskennallinen annos 401- 450 mg tulisi pyöristää alaspäin 400 mg: aan, joka vastaa neljää tablettia.
Laskennallinen annos 451- 499 mg tulisi pyöristää ylöspäin 500 mg: aan, joka vastaa viittä tablettia.
PKU
Kuvanin aloitusannos aikuis - ja lapsipotilailla, joilla on PKU, on 10 mg/ kg kehon painoa kerran päivässä.
Hoitoa säädetään, yleensä välillä 5- 20 mg/ kg/ vrk, lääkärin määrittelemien sopivien fenyylialaniinitasojen saavuttamiseksi ja ylläpitämiseksi.
2 BH4- puutos
Kuvanin aloitusannos aikuis - ja lapsipotilailla, joilla on BH4- puutos, on 2- 5 mg/ kg kehon painoa kerran päivässä.
Annosta voidaan säätää aina 20 mg/ kg/ vrk asti.
Päivittäisen kokonaisannoksen jakaminen kahteen tai kolmeen antokertaan, jaoteltuna koko päivän ajaksi, voi olla tarpeen terapeuttisen vaikutuksen optimoimiseksi.
Hoitovasteen määrittäminen
Kuvan- hoidon mahdollisimman varhainen aloitus on ensiarvoisen tärkeää, jotta estettäisiin jatkuvasti kohonneen veren fenyylialaniinin aiheuttama, neurologisista häiriöistä johtuva palautumattomien kliinisten oireiden ilmeneminen lapsipotilailla, sekä kognitiivisen vajeen ja psykiatristen häiriöiden ilmeneminen aikuisilla.
Hoitovaste määritetään Kuvan- hoitoa seuraavan veren fenyylialaniinin laskun perusteella.
Veren fenyylialaniinitasot tulisi tarkistaa ennen hoidon aloittamista sekä viikon kuluttua Kuvan- hoidon aloittamisesta suositellulla aloitusannoksella.
Mikäli veren fenyylialaniinitasojen lasku on riittämätöntä voidaan Kuvanin annosta nostaa viikottain aina maksimiin eli 20 mg/ kg/ vrk saakka, ja jatkaa viikottaista veren fenyylialaniinipitoisuuksien seurantaa kuukauden ajan.
Ravinnosta saatavan fenyylialaniinin määrä tulisi pitää vakiona tämän jakson ajan.
Riittävä vaste määritellään ≥ 30 prosentin laskuna veren fenyylialaniinitasoissa tai hoitavan lääkärin yksittäiselle potilaalle asettamien terapeuttisten veren fenyylialaniinitavoitteiden saavuttamisena.
Potilaita, jotka eivät saavuta tällaista vastetasoa kuukauden kokeiluaikana, on pidettävä hoitoon vastaamattomina eikä heitä tulisi hoitaa Kuvanilla.
Kun vaste Kuvanille on osoitettu voidaan annosta säätää välillä 5- 20 mg/ kg/ vrk hoitovasteen mukaan.
On suositeltavaa määrittää veren fenyylialaniini - ja tyrosiinitasot 1- 2 viikon kuluttua jokaisen annoksen säätämisen jälkeen ja seurata niitä säännöllisesti sen jälkeen.
Kuvan- hoitoa saavien potilaiden tulee jatkaa fenyylialaniinin suhteen rajoitettua ruokavaliota ja käydä säännöllisesti tutkimuksissa (kuten veren fenyylialaniini - ja tyrosiinitasojen, ravintoaineiden saannin sekä psykomotorisen kehityksen seurannassa).
Antotapa
Tabletit tulisi ottaa yhtenä päivittäisenä annoksena aterian yhteydessä imeytymisen lisäämiseksi, samaan aikaan joka päivä, mieluiten aamuisin.
Potilaille on neuvottava, että pullossa olevaa kuivausainekapselia ei saa niellä.
Lääkärin määrämä tablettimäärä laitetaan lasiin tai kuppiin jossa on vettä, ja sekoitetaan kunnes tabletit ovat liuenneet.
Liukeneminen voi kestää muutaman minuutin.
Tabletit voi murskata liukenemisen nopeuttamiseksi.
Liuoksessa saattaa näkyä pieniä hiukkasia, mutta ne eivät vaikuta lääkkeen tehoon.
Liuos tulisi juoda 15- 20 minuutin kuluessa.
Alle 100 mg: n annoksille yksi tabletti tulisi liuottaa 100 ml: aan vettä ja ottaa määrättyä annosta vastaava tilavuus liuosta.
Oikean liuostilavuuden ottamisen varmistamiseksi tulisi käyttää tarkkaa mittausvälinettä, jossa on sopiva mitta- asteikko.
Aikuiset
Lääkärin määrämä tablettimäärä laitetaan lasiin tai kuppiin, jossa on 120- 240 ml vettä, ja sekoitetaan kunnes tabletit ovat liuenneet.
3 Lapsipotilaat
Lääkärin määrämä tablettimäärä laitetaan lasiin tai kuppiin, jossa on korkeintaan 120 ml vettä, ja sekoitetaan kunnes tabletit ovat liuenneet.
Annoksen säätäminen
Kuvan- hoito voi laskea veren fenyylialaniinitasoja terapeuttista tavoitetasoa alhaisemmaksi.
Sapropteriiniannoksen säätäminen tai ravinnon mukana tulevan fenyylialaniinin määrän muuttaminen voi olla tarpeen, jotta saavutetaan ja ylläpidetään terapeuttisella tavoitealueella olevat veren fenyylialaniinitasot.
Veren fenyylialaniini - ja tyrosiinitasot tulisi määrittää, erityisesti lapsilta, 1- 2 viikon kuluttua jokaisen annoksen säätämisen jälkeen ja seurata niitä säännöllisesti sen jälkeen hoitavan lääkärin ohjauksessa.
Mikäli Kuvan- hoidon aikana havaitaan riittämätön veren fenyylialaniinitasojen kontrolli tulisi potilaan sitoutuminen määrättyyn hoitoon ja ruokavalioon tarkistaa ennen kuin harkitaan Kuvan- annoksen muuttamista.
Kuvan- hoito tulisi lopettaa ainoastaan lääkärin valvonnassa.
Tiheämpi seuranta voi olla tarpeen, sillä veren fenyylialaniinitasot voivat nousta.
Ruokavaliota täytyy tarvittaessa muuttaa veren fenyylialaniinipitoisuuksien pitämiseksi terapeuttisella tavoitealueella.
Erityisryhmät
Kuvania ei ole erityisesti tutkittu alle 4- vuotiailla lapsipotilailla (ks. kohta 5. 1).
Kuvanin turvallisuutta ja tehoa yli 65- vuotiailla potilailla ei ole osoitettu.
Varovaisuutta tulee noudattaa määrättäessä valmistetta iäkkäille potilaille.
Kuvanin turvallisuutta ja tehoa ei ole osoitettu potilailla, joilla on munuaisen tai maksan vajaatoiminta.
Varovaisuutta tulee noudattaa määrättäessä valmistetta tällaisille potilaille.
4. 3 Vasta- aiheet
Yliherkkyys vaikuttavalle aineelle tai apuaineille.
4. 4 Varoitukset ja käyttöön liittyvät varotoimet
Kuvan- hoitoa saavien potilaiden tulee jatkaa fenyylialaniinin suhteen rajoitettua ruokavaliota ja käydä säännöllisesti tutkimuksissa (kuten veren fenyylialaniini - ja tyrosiinitasojen, ravintoaineiden saannin sekä psykomotorisen kehityksen seurannassa).
Pysyvät tai toistuvat häiriöt fenyylialaniini- tyrosiini- dihydroksi- L- fenyylialaniini (DOPA) - metaboliareitissä voivat johtaa puutteelliseen kehon proteiini - ja neurotransmitterisynteesiin.
Pitkäaikainen altistuminen veren matalille fenyylialaniini - ja tyrosiinitasoille varhaislapsuudessa on yhdistetty hermoston heikentyneeseen kehitykseen.
Ravinnon sisältämän fenyylialaniinin määrän ja proteiinin kokonaissaannin aktiivinen hallinta Kuvan- hoidon aikana on tarpeen veren fenyylialaniini - ja tyrosiinitasojen sekä ravitsemustasapainon riittävän kontrolloinnin varmistamiseksi.
Yhteydenotto lääkäriin sairauden yhteydessä on suositeltavaa, sillä veren fenyylialaniinitasot voivat nousta.
Kuvanin pitkäaikaiskäytöstä on rajallisesti tietoa.
Varovaisuutta tulee noudattaa käytettäessa sapropteriinia potilailla, joilla on kouristusalttius.
Sapropteriinivalmisteella hoidetuilla potilailla, joilla oli BH4- puutos, havaittiin kliinisissä
4 tutkimuksissa kouristuksia ja kouristuskohtausten pahenemista.
Tällaista ei havaittu Kuvanin kliinisissä tutkimuksissa potilailla, joilla oli PKU.
Sapropteriinia tulee käyttää varoen potilailla, joita hoidetaan myös levodopalla, sillä yhdistetty hoito sapropteriinin kanssa voi aiheuttaa lisääntynyttä kiihtymystä ja ärtymystä.
Erityisryhmät
Kuvania ei ole erityisesti tutkittu alle 4- vuotiailla lapsipotilailla (ks. kohta 5. 1).
Kuvanin turvallisuutta ja tehoa yli 65- vuotiailla potilailla ei ole osoitettu.
Varovaisuutta tulee noudattaa määrättäessä valmistetta iäkkäille potilaille.
Kuvanin turvallisuutta ja tehoa ei ole osoitettu potilailla, joilla on munuaisen tai maksan vajaatoiminta.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Yhteisvaikutustutkimuksia ei ole tehty.
Vaikka dihydrofolaattireduktaasi- inhibiittoreiden (esim. metotreksaatti, trimetopriimi) samanaikaista käyttöä ei ole tutkittu, voivat tällaiset lääkevalmisteet häiritä BH4- metaboliaa.
Varovaisuutta tulee noudattaa käytettäessä tällaisia valmisteita samanaikaisesti Kuvanin kanssa.
BH4 on typpioksidisyntetaasin kofaktori.
On suositeltavaa noudattaa varovaisuutta käytettäessä Kuvania samanaikaisesti vasodilatoivien valmisteiden kanssa, mukaan lukien paikallisesti käytettävät valmisteet, jotka vaikuttavat typpioksidin (NO) metaboliaan tai toimintaan, kuten klassiset NO - luovuttajat (esim. glyseryylitrinitraatti (GTN), isosorbiditrinitraatti (ISDN), natriumnitroprussidi (NNP), molsidomiini), fosfodiesteraasi tyyppi 5: n (PDE- 5) estäjät sekä minoksidiili.
Varovaisuutta tulee noudattaa määrättäessä Kuvania potilaille, joita hoidetaan levodopalla, sillä se voi aiheuttaa lisääntynyttä kiihtymystä ja ärtymystä.
4. 6 Raskaus ja imetys
Kliinistä tietoa Kuvanin käytöstä raskauden aikana ei ole saatavilla.
Eläinkokeissa ei ole saatu viitteitä suorista tai epäsuorista haitallisista vaikutuksista raskauteen, alkion/ sikiön kehitykseen, synnytykseen tai syntymän jälkeiseen kehitykseen.
Äidin veren fenyylialaniinipitoisuuksia on kontrolloitava tarkoin ennen raskautta ja sen aikana.
Jos äidin fenyylialaniinipitoisuuksia ei kontrolloida tarkoin ennen raskautta ja sen aikana, sillä voi olla vahingollisia vaikutuksia äidille ja sikiölle.
Ensisijainen hoitomuoto tälle potilasryhmälle on lääkärin valvoma ravinnosta saatavan fenyylialaniinin rajoittaminen ennen raskautta ja koko raskauden ajan.
Kuvanin käyttöä tulee harkita vasta mikäli tarkka ravinnon hallinta ei laske riittävästi veren fenyylialaniinitasoja.
Varovaisuutta tulee noudattaa määrättäessä valmistetta raskaana oleville naisille.
Ei tiedetä erittyykö sapropteriini tai sen metaboliitit äidinmaitoon.
Kuvania ei tulisi käyttää imetyksen aikana.
4. 7 Vaikutus ajokykyyn ja koneiden käyttökykyyn
Tutkimuksia vaikutuksesta ajokykyyn tai koneiden käyttökykyyn ei ole tehty.
4. 8 Haittavaikutukset
Haittavaikutuksia esiintyi noin 35%: lla niistä 579 potilaasta, jotka saivat sapropteriinidihydrokloridihoitoa (5- 20 mg/ kg/ vrk) Kuvanin kliinisissä tutkimuksissa.
Yleisimmin raportoidut tapahtumat ovat päänsärky ja rinorrea.
5 Kuvanilla tehdyissä kliinisissä avaintutkimuksissa on identifioitu seuraavat haittavaikutukset.
Esiintymistiheydet on määritelty seuraavasti: hyvin yleinen (≥ 1/ 10) ja yleinen (≥ 1/ 100, < 1/ 10).
Haittavaikutukset on esitetty kussakin yleisyysluokassa haittavaikutuksen vakavuuden mukaan alenevassa järjestyksessä.
Elinluokka
Hyvin yleinen
Yleinen
Hermosto
Päänsärky
Hengityselimet, rintakehä ja välikarsina
Rinorrea
Nielun ja kurkunpään kipu Nenän kongestio Yskä
Ruoansulatus- elimistö
Ripuli Oksentelu Vatsakipu
Aineenvaihdunta ja ravitsemus
Hypofenyylialaninemia
Lisätietoa
Rebound- ilmiö, määriteltynä veren fenyylialaniinitasojen nousuna ennen hoidon aloittamista esiintyneitä tasoja korkeammiksi, on mahdollinen hoidon lopettamisen jälkeen.
4. 9 Yliannostus
Päänsärkyä ja huimausta on raportoitu suositellun päivittäisen enimmäisannoksen 20 mg/ kg/ vrk ylittävän sapropteriinidihydrokloridin annon jälkeen.
Yliannostuksen hoito tulisi kohdentaa oireisiin.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä: muut ruuansulatuselimistön sairauksien ja aineenvaihduntasairauksien lääkkeet, ATC- koodi:
A16AX07
Vaikutusmekanismi
Hyperfenyylialaninemia (HPA) diagnosoidaan veren fenyylialaniinitasojen epänormaalin kohoamisen perusteella, ja se johtuu yleensä fenyylialaniinihydroksylaasientsyymiä (fenyyliketonuriassa, PKU) tai 6R- tetrahydrobiopteriinin (6R- BH4) biosynteesiin tai regeneraatioon osallistuvia entsyymejä (BH4 - puutoksessa) koodittavien geenien autosomaalisista resessiivisistä mutaatioista.
BH4- puutos on ryhmä häiriöitä, jotka johtuvat mutaatioista tai deleetioista geeneissä, jotka koodittavat jotain viidestä BH4: n biosynteesiin tai kierrätykseen osallistuvasta entsyymistä.
Molemmissa tapauksissa fenyylialaniinia ei voida muuttaa tehokkaasti tyrosiiniaminohapoksi, mikä johtaa veren fenyylialaniinitasojen kohoamiseen.
Sapropteriini on synteettinen muoto luonnollisesti esiintyvästä 6R- BH4: stä, joka on fenyylialaniini -, tyrosiini - ja tryptofaanihydroksylaasin kofaktori.
Kuvanin antamisen tarkoituksena potilailla, joilla on BH4- hoitoon vastaava PKU, on lisätä vajaatoimintaisen fenyylialaniinihydroksylaasin aktiivisuutta, ja sitä kautta lisätä tai palauttaa fenyylialaniinin oksidatiivista metaboliaa, jotta se olisi riittävä alentamaan tai ylläpitämään veren fenyylialaniinitasoja, estämään tai alentamaan fenyylialaniinin lisäkertymistä ja lisämään ravinnosta
6 saatavan fenyylialaniinin siedettävyyttä.
Kuvanin antamisen tarkoituksena potilailla, joilla on BH4 - puutos, on korvata riittämättömät BH4- tasot ja sitä kautta palauttaa fenyylialaniinihydroksylaasin aktiivisuus.
Kliininen teho
Kuvanin faasi III - kehitysohjelma käsitti kaksi satunnaistettua plasebo- kontrolloitua tutkimusta PKU - potilailla.
Näiden tutkimusten tulokset osoittavat Kuvanin tehon veren fenyylialaniinitasojen laskemisessa ja ravinnosta saatavan fenyylialaniinin siedettävyyden lisäämisessä.
88 potilaalla, jolla oli huonosti kontrolloitu PKU ja kohonneet veren fenyylialaniinitasot seulontavaiheessa, sapropteriinidihydrokloridi 10 mg/ kg/ vrk laski merkitsevästi veren fenyylialaniinitasoja plaseboon verrattuna.
Veren fenyylialaniinin lähtötasot olivat samankaltaiset sapropteriinihoitoa ja plaseboa saaneiden ryhmässä, fenyylialaniinin lähtötasojen keskiarvot ± SD olivat vastaavasti 842, 7 ± 299, 6 µmol/ l ja 888, 3 ± 323, 1 µmol/ l.
Kuusi viikkoa kestäneen tutkimuksen lopussa keskiarvoinen ± SD veren fenyylialaniinipitoisuuden lasku lähtötasosta oli 235, 9 ± 257, 0 µmol/ l sapropteriinilla hoidettujen ryhmässä (n=47), verrattuna 2, 9 ± 239, 5 µmol/ l nousuun plasebo- ryhmässä (n=41) (p < 0, 001).
Niistä potilaista, joilla veren fenyylialaniinin lähtötasot olivat ≥600 µmol/ l, 41, 9%: lla (13/ 31) sapropteriinilla hoidetuista ja 13, 2%: lla (5/ 38) plasebolla hoidetuista potilaista veren fenyylialaniinitasot olivat kuusi viikkoa kestäneen tutkimuksen lopussa < 600 µmol/ l (p=0, 012).
Erillisessä 10 viikkoa kestäneessä plasebo- kontrolloidussa tutkimuksessa 45 PKU- potilasta, joiden veren fenyylialaniinitasoja kontrolloitiin vakiintuneella fenyylialaniinin suhteen rajoitetulla ruokavaliolla (veren fenyylialaniini ≤480 µmol/ l tutkimukseen mukaantulovaiheessa), satunnaistettiin 3: 1 sapropteriinidihydrokloridihoidolle 20 mg/ kg/ vrk (n=33) tai plasebolle (n=12).
Kolmen viikon sapropteriinidihydrokloridihoidon jälkeen annoksella 20 mg/ kg/ vrk veren fenyylialaniinitasot olivat laskeneet merkitsevästi; keskiarvoinen ± SD veren fenyylialaniinitason lasku lähtötilanteesta oli tässä ryhmässä 148, 5 µmol/ l ± 134, 2 µmol/ l (p < 0, 001).
Kolmen viikon jälkeen sekä sapropteriinihoitoa että plaseboa saaneet ryhmät jatkoivat fenyylialaniinin suhteen rajoitettua ruokavaliotaan, ja ravinnon mukana tulevan fenyylialaniinin määrää nostettiin tai laskettiin käyttämällä standardoituja fenyylialaniinilisäravinteita, tavoitteena ylläpitää veren fenyylialaniinipitoisuus < 360 µmol/ l.
Ravinnon mukana tulevan fenyylialaniinin määrän siedettävyydessä oli merkitsevä ero sapropteriinihoitoa saaneiden ryhmässä verrattuna plaseboa saaneiden ryhmään.
Keskiarvoinen ± SD lisäys ravinnon mukana tulevan fenyylialaniinin siedettävyydessä oli 17, 513 ± 13, 268 mg/ mg/ vrk sapropteriinidihydrokloridihoitoa annoksella 20 mg/ mg/ vrk saaneiden ryhmässä, verrattuna plasebo - ryhmän lisäykseen 3, 259 ± 5, 291 mg/ kg/ vrk (p=0, 006).
Sapropteriinihoitoa saaneiden ryhmässä keskiarvoinen ± SD ravinnon mukana tulevan fenyylialaniinin siedettävyys oli 38, 406 ± 21, 606 mg/ kg/ vrk sapropteriinidihydrokloridihoidon aikana annoksella 20 mg/ kg/ vrk, verrattuna 15, 660 ± 7, 159 mg/ kg/ vrk ennen hoidon aloitusta.
Lapsipotilaat
Kuvania ei ole erityisesti tutkittu alle 4- vuotiailla lapsilla, mutta julkaistun kirjallisuuden mukaan yli 600 0- 4 – vuotiasta PKU: ta sairastavaa lasta on hoidettu rekisteröimättämällä BH4- valmisteella, mukaan lukien ainakin 35, jotka saivat hoitoa ≥ 2 kuukauden ajan.
Korkein käytetty päiväannos oli 20 mg/ kg kehon painoa.
Alle 4- vuotiailla potilailla, joilla on BH4- puutos, on tehty rajallisia tutkimuksia käyttäen saman vaikuttavan aineen (sapropteriini) toista tuotemuotoa tai rekisteröimätöntä BH4- valmistetta.
5. 2 Farmakokinetiikka
Imeytyminen
Sapropteriini imeytyy liuotetun tabletin oraalisen annon jälkeen, ja veren maksimipitoisuus (Cmax) saavutetaan 3- 4 tunnin kuluttua annostelusta paastotilassa.
Ruoka vaikuttaa sapropteriinin
7 imeytymisen nopeuteen ja määrään.
Sapropteriinin imeytyminen on suurempaa rasvaisen, kaloripitoisen aterian jälkeen paastoon verrattuna, mikä johtaa keskimäärin 40- 85% korkeampiin veren maksimipitoisuuksiin 4- 5 tuntia annon jälkeen.
Absoluuttista biologista hyötyosuutta tai biologista hyötyosuutta ihmisillä oraalisen annon jälkeen ei tiedetä.
Jakautuminen
Ei- kliinisissä tutkimuksissa sapropteriini jakautui pääasiassa munuaisiin, lisämunuaisiin ja maksaan määritettynä biopteriinin kokonaistasojen ja pelkistyneen biopteriinin konsentraatioiden perusteella.
Rotilla laskimonsisäisen radioaktiivisesti leimatun sapropteriinin annon jälkeen havaittiin, että radioaktiivisuus jakautui sikiöihin.
Kokonaisbiopteriinin erittyminen maitoon osoitettiin laskimonsisäisen reitin yhteydessä.
Sikiön tai maidon kokonaisbiopteriinin pitoisuuksissa ei havaittu nousua rotilla 10 mg/ kg sapropteriinidihydrokloridin oraalisen annon jälkeen.
Biotransformaatio
Sapropteriinidihydrokloridi metaboloituu pääasiassa maksassa dihydrobiopteriiniksi ja biopteriiniksi.
Koska sapropteriinidihydrokloridi on synteettinen muoto luonnollisesti esiintyvästä 6R- BH4: stä on perusteltua olettaa, että se metaboloituu samalla tavalla, mukaan lukien 6R- BH4: n regeneraatio.
Eliminaatio
Sapropteriinidihydrokloridi erittyy rotilla pääasiassa virtsaan laskimoon annon jälkeen.
Oraalisen annon jälkeen se eliminoituu pääasiassa ulosteen kautta ja pieni osa erittyy virtsaan.
5. 3 Prekliiniset tiedot turvallisuudesta
Farmakologista turvallisuutta (keskushermosto, hengityselimet, kardiovaskulaarinen, genitourinaarinen) ja reproduktiotoksisuutta koskevien konventionaalisten tutkimusten tulokset eivät viittaa erityiseen vaaraan ihmisille.
Rotilla havaittiin mikroskooppisten muutosten lisääntynyt esiintyvyys munuaisten morfologiassa (kokoojaputken basofilia) sapropteriinidihydrokloridin pitkäaikaisen oraalisen annon seurauksena käytettäessä ihmiselle suositeltavaa maksimiannosta tai hieman sitä korkeampaa annosta.
Sapropteriinin havaittiin olevan lievästi mutageeninen bakteerisoluissa, ja kiinanhamsterin keuhko - ja munasarjasoluissa havaittiin kromosomipoikkeamien lisääntynyt esiintyvyys.
Sapropteriinin ei ole kuitenkaan osoitettu olevan genotoksinen ihmisen lymfosyyteillä tehdyissä in vitro – kokeissa eikä hiiren pikkutumakokeissa in vivo.
Hiirillä tehdyssä oraalisessa karsinogeenisuustutkimuksessa ei havaittu tuumorigeenistä aktiivisuutta aina annokseen 250 mg/ kg/ vrk saakka (12, 5 – 50 kertaa ihmisen terapeuttinen annosalue).
Sekä farmakologisista turvallisuutta että toistuvan altistuksen aiheuttamaa toksisuutta koskeneissa tutkimuksissa havaittiin oksentelua.
Oksentelun katsotaan liittyvän sapropteriinia sisältävän liuoksen pH- arvoon.
Rotilla ja kaneilla ei ole havaittu selvää todistetta teratogeenisestä aktiivisuudesta annoksilla, jotka ovat noin 3- 10 – kertaisia ihmisen suositeltuun maksimiannokseen nähden, kehon pinta- alaan perustuen.
8 6.
FARMASEUTTISET TIEDOT
6. 1 Apuaineet
Mannitoli (E421) Kalsiumvetyfosfaatti, vedetön Krospovidoni tyyppi A Askorbiinihappo (E300) Natriumstearyylifumaraatti Riboflaviini (E101)
6. 2 Yhteensopimattomuudet
Ei oleellinen.
6. 3 Kestoaika
2 vuotta.
6. 4 Säilytys
Säilytä alle 25°C.
Pidä pullo tiiviisti suljettuna.
Herkkä kosteudelle.
6. 5 Pakkaustyyppi ja pakkauskoko (pakkauskoot)
Korkeatiheyksisestä polyeteenistä (HDPE) valmistettu pullo, jossa on lapsiturvallinen korkki.
Pullot on sinetöity alumiinisinetillä.
Jokainen pullo sisältää pienen kuivausainetta (silikageeli) sisältävän muoviputken.
Jokainen pullo sisältää 30, 120 tai 240 tablettia.
Pahvikotelossa on yksi pullo.
Kaikkia pakkauskokoja ei välttämättä ole myynnissä.
6. 6 Erityiset varotoimet hävittämiselle ja muut käsittelyohjeet
Hävittäminen
Ei erityisvaatimuksia.
Käsittely
Potilaille on neuvottava, että pullossa olevaa kuivausainekapselia ei saa niellä.
7.
MYYNTILUVAN HALTIJA
Merck KGaA Frankfurter Str.
250 64293 Darmstadt Saksa
9 8.
MYYNTILUVAN NUMERO( T)
EU/ 0/ 00/ 000/ 001 EU/ 0/ 00/ 000/ 002 EU/ 0/ 00/ 000/ 003
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
10.
TEKSTIN MUUTTAMISPÄIVÄMÄÄRÄ
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
10 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
11 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Merck KGaA Frankfurter Str.
250 64293 Darmstadt Saksa
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys.
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Lääketurvatoimintajärjestelmä Myyntiluvan haltijan on varmistuttava siitä, että myyntilupahakemuksen moduulissa 1. 8. 1.
(versio 4. 0) kuvattu lääketurvajärjestelmä on olemassa ja että se toimii ennen kuin valmiste tuodaan markkinoille ja sen ollessa markkinoilla.
Riskinhallintasuunnitelma Myyntiluvan haltija sitoutuu tekemään lääketurvasuunnitelmassa yksityiskohtaisesti kuvatut tutkimukset ja lääketurvatoimintaan liittyvät lisätoimenpiteet, kuten on sovittu myyntilupahakemuksen moduulissa 1. 8. 2. esitetyn riskinhallintasuunnitelman versiossa 1. 3., sekä myöhemmissä CHMP: n kanssa sovittavissa riskinhallintasuunnitelman päivityksissä.
Ihmiskäyttöön tarkoitettuihin lääkevalmisteisiin sovellettavista riskienhallintajärjestelmistä annetun CHMP: n ohjeiston (Guideline on Risk Management Systems for medicinal products for human use) mukaisesti päivitetty riskienhallintasuunnitelma on toimitettava seuraavan määräaikaisen turvallisuuskatsauksen (Periodic Safety Update Report, PSUR) toimittamisen yhteydessä.
Lisäksi päivitetty riskinhallintasuunnitelma on toimitettava: • Kun ilmenee sellaista uutta tietoa, jolla saattaa olla vaikutusta nykyisiin turvallisuustietoihin, lääketurvasuunnitelmaan tai riskien minimointitoimenpiteisiin • 60 vuorokauden kuluessa tärkeän (lääketurvatoimintaa tai riskien minimointia koskevan) virstanpylvään saavuttamisesta • EMEA: n pyynnöstä
12 LIITE III
MYYNTIPÄÄLLYSMERKINNÄT JA PAKKAUSSELOSTE
13 A.
MYYNTIPÄÄLLYSMERKINNÄT
14 ULKOPAKKAUKSESSA JA PIENISSÄ SISÄPAKKAUKSISSA ON OLTAVA SEURAAVAT MERKINNÄT
PAHVIKOTELO JA PULLON ETIKETTI
1.
LÄÄKEVALMISTEEN NIMI
Kuvan 100 mg liukenevat tabletit Sapropteriinidihydrokloridi
2.
VAIKUTTAVA( T) AINE( ET)
Jokainen liukeneva tabletti sisältää 100 mg sapropteriinidihydrokloridia (vastaa 77 mg sapropteriinia).
3.
LUETTELO APUAINEISTA
4.
LÄÄKEMUOTO JA SISÄLLÖN MÄÄRÄ
30 liukenevaa tablettia 120 liukenevaa tablettia 240 liukenevaa tablettia
5.
ANTOTAPA JA TARVITTAESSA ANTOREITTI (ANTOREITIT)
Suun kautta, liuotuksen jälkeen.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
Jokainen Kuvan- pullo sisältää pienen kuivausainetta (silikageeli) sisältävän muoviputken.
Älä niele putkea tai sen sisältöä.
8.
VIIMEINEN KÄYTTÖPÄIVÄMÄÄRÄ
Käyt. viim.
9.
ERITYISET SÄILYTYSOLOSUHTEET
Säilytä alle 25°C.
Pidä pullo tiiviisti suljettuna.
Herkkä kosteudelle.
15 10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Merck KGaA Frankfurter Str.
250 64293 Darmstadt Saksa
12.
MYYNTILUVAN NUMERO( T)
EU/ 0/ 00/ 000/ 001 EU/ 0/ 00/ 000/ 002 EU/ 0/ 00/ 000/ 003
13.
ERÄNUMERO
Erä
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
kuvan
16 B.
PAKKAUSSELOSTE
17 PAKKAUSSELOSTE
Kuvan 100 mg liukenevat tabletit Sapropteriinidihydrokloridi
Lue tämä pakkausseloste huolellisesti, ennen kuin aloitat lääkkeen ottamisen.
- Säilytä tämä pakkausseloste.
Voit tarvita sitä myöhemmin.
- Jos sinulla on kysyttävää, käänny lääkärin tai apteekkihenkilökunnan puoleen.
- Tämä lääke on määrätty vain sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärille tai apteekkihenkilökunnalle.
Tässä pakkausselosteessa esitetään:
1.
Mitä Kuvan on ja mihin sitä käytetään 2.
Ennen kuin otat Kuvania 3.
Miten Kuvania otetaan 4.
Mahdolliset haittavaikutukset 5.
Kuvanin säilyttäminen 6.
Muuta tietoa
1.
MITÄ KUVAN ON JA MIHIN SITÄ KÄYTETÄÄN
Kuvan on keinotekoinen kopio elimistön omasta, tetrahydrobiopteriiniksi (BH4) kutsutusta aineesta.
Elimistö tarvitsee BH4: ää voidakseen käyttää fenyylialaniiniksi kutsuttua aminohappoa toisen, tyrosiiniksi kutsutun aminohapon valmistamiseen.
Kuvania käytetään hyperfenyylialaninemian (HPA) tai fenyyliketonurian (PKU) hoitoon, sen vuoksi että veren poikkeavan korkeat fenyylialaniinitasot voivat olla haitallisia.
Kuvan laskee näitä tasoja joillain potilailla, joilla saadaan vaste BH4- hoidolle, ja voi siten auttaa lisäämään ruokavalion sisältämän fenyylialaniinin määrää.
Kuvania käytetään myös hoidettaessa BH4- puutokseksi kutsuttua perinnöllistä sairautta, jossa elimistö ei kykene tuottamaan riittävästi BH4: ää.
Hyvin alhaisten BH4- tasojen vuoksi fenyylialaniinia ei voida käyttää kunnolla ja sen tasot nousevat, mikä johtaa vahingollisiin seurauksiin.
Korvaamalla sen BH4: n, jota elimistö ei kykene tuottamaan, Kuvan vähentää veren vahingollisen liian fenyylialaniinin määrää ja lisää fenyylialaniinin ravitsemuksellista siedettävyyttä.
2.
ENNEN KUIN OTAT KUVANIA
Älä ota Kuvania Jos olet allerginen (yliherkkä) sapropteriinille tai Kuvanin jollekin muulle aineelle.
Ole erityisen varovainen Kuvanin suhteen Keskustele lääkärisi kanssa:
- jos lapsesi, jolle on määrätty Kuvania, on alle 4- vuotias
- jos olet yli 65- vuotias
- jos sinulla on munuais - tai maksaongelmia
- jos olet sairas.
On suositeltavaa ottaa yhteyttä lääkäriin sairauden aikana, sillä veren
fenyylialaniinitasot voivat nousta.
- jos sinulla on kouristusalttius
- jos käytät jotain kohdassa ” Muiden lääkevalmisteiden samanaikainen käyttö ” mainittuja
lääkkeitä
18 Kun sinua hoidetaan Kuvanilla tutkii lääkäri veresi sen sisältämän fenyylialaniini - ja tyrosiinimäärän selvittämiseksi, ja päättää tarvittaessa Kuvan- annoksesi tai ruokavaliosi muuttamisesta.
Sinun on jatkettava ruokavaliohoitoasi lääkärin suosittelemalla tavalla.
Älä muuta ruokavaliotasi ottamatta yhteyttä lääkäriisi.
Muiden lääkevalmisteiden samanaikainen käyttö Keskustele lääkärisi kanssa jos käytät:
- levodopaa (käytetään Parkinsonin taudin hoidossa)
- dihydrofolaattireduktaasin estäjiä (esim. metotreksaatti, trimetopriimi)
- verisuonten laajenemista aiheuttavia valmisteita, mukaan lukien paikallisesti käytettävät
valmisteet, jotka vaikuttavat typpioksidin (NO) metaboliaan tai toimintaan, kuten klassiset NO - luovuttajat (esim. glyseryylitrinitraatti (GTN), isosorbiditrinitraatti (ISDN), natriumnitroprussidi (NNP), molsidomiini), fosfodiesteraasi tyyppi 5: n (PDE- 5) estäjät sekä minoksidiili.
Kerro lääkärille tai apteekkihenkilökunnalle, jos parhaillaan käytät tai olet äskettäin käyttänyt muita lääkkeitä, myös lääkkeitä, joita lääkäri ei ole määrännyt.
Kuvanin otto ruuan ja juoman kanssa Kuvan tulisi ottaa aterian yhteydessä samaan aikaan joka päivä, mieluiten aamuisin.
Raskaus ja imetys Kuvanin käytöstä raskauden aikana ihmisillä ei ole tietoa.
Eläinkokeet eivät viittaa suoriin tai epäsuoriin vahingollisiin vaikutuksiin raskauteen, alkion/ sikiön kehitykseen, synnytykseen tai syntymänjälkeiseen kehitykseen liittyen.
Jos äidin fenyylialaniinitasoja ei kontrolloida tarkoin ennen raskautta ja raskauden aikana, voi sillä olla vahingollisia vaikutuksia äidille ja sikiölle.
Jos tulet raskaaksi kertoo lääkärisi sinulle miten fenyylialaniinitasoja kontrolloidaan riittävästi.
Ensisijainen hoitomuoto tälle potilasryhmälle on lääkärin valvoma ravinnosta saatavan fenyylialaniinin rajoittaminen ennen raskautta ja koko raskauden ajan.
Kuvanin käyttöä tulee harkita vasta mikäli tarkka ravinnon hallinta ei laske riittävästi veren fenyylialaniinitasoja.
Muista kertoa lääkärillesi välittömästi jos olet raskaana tai imetät, jos epäilet olevasi raskaana, tai jos suunnittelet raskautta tai imetyksen aloittamista.
Kuvania ei tulisi käyttää imetyksen aikana.
Kysy lääkäriltä tai apteekista neuvoa ennen minkään lääkkeen käyttöä raskauden tai imetyksen aikana.
Ajaminen ja koneiden käyttö Tutkimuksia Kuvanin vaikutuksesta ajamiseen ja koneiden käyttökykyyn ei ole tehty.
Kuvanin ei uskota vaikuttavan ajamiseen ja koneiden käyttökykyyn.
3.
MITEN KUVANIA OTETAAN
Ota Kuvania juuri sen verran kuin lääkärisi on määrännyt.
Tarkista annostusohjeet lääkäriltä, jos olet epävarma.
Annostus
PKU Kuvanin tavanomainen aloitusannos aikuis - ja lapsipotilailla, joilla on PKU, on 10 mg kehon painokiloa kohti.
Ota liukenevat tabletit yhtenä päivittäisenä annoksena aterian yhteydessä
19 imeytymisen lisäämiseksi, samaan aikaan joka päivä, mieluiten aamuisin.
Lääkäri voi säätää annosta vointisi mukaan, yleisimmin annos on 5- 20 mg kehon painokiloa kohti.
BH4 puutos Kuvanin tavanomainen aloitusannos aikuis - ja lapsipotilailla, joilla on BH4- puutos, on 2- 5 mg kehon painokiloa kohti.
Ota liukenevat tabletit yhtenä päivittäisenä annoksena aterian yhteydessä imeytymisen lisäämiseksi, samaan aikaan joka päivä, mieluiten aamuisin.
Annosta voidaan säätää vointisi mukaan aina 20 mg: aan asti kehon painokiloa kohti päivässä.
Päivittäisen kokonaisannoksen jakaminen kahteen tai kolmeen annokseen, jaoteltuna koko päivän ajaksi, voi olla tarpeen parhaimman terapeuttisen vaikutuksen saavuttamiseksi.
Alla oleva taulukko on esimerkki siitä, miten oikea annos lasketaan:
Kehon paino (kg)
Tablettien lukumäärä
Tablettien lukumäärä
(Kuvan- annos 10 mg/ kg)
(Kuvan- annos 20 mg/ kg)
10 20 30 40 50
1 2 3 4 5
2 4 6 8 10
Käyttötapa
Aikuiset Laita lääkärin määrämä tablettimäärä lasiin tai kuppiin (120- 240 ml), jossa on vettä ja sekoita kunnes tabletit ovat liuenneet.
Lapsipotilaat Lääkärin määrämä tablettimäärä tulisi laittaa lasiin tai kuppiin (korkeintaan 120 ml), jossa on vettä, ja sekoittaa kunnes tabletit ovat liuenneet.
Alle 100 mg: n annoksille yksi tabletti tulisi liuottaa 100 ml: aan vettä.
Lääkäri neuvoo miten otetaan vain tietty oikeaa annosta vastaava tilavuus liuoksesta.
Tähän tarkoitukseen tulisi käyttää tarkkaa mittausvälinettä, jossa on sopiva mitta- asteikko.
Tablettien liukeneminen voi kestää muutaman minuutin.
Tabletit voi murskata liukenemisen nopeuttamiseksi.
Liuoksessa saattaa näkyä pieniä hiukkasia, mutta ne eivät vaikuta lääkkeen tehoon.
Juo liuotettu Kuvan- valmiste aterian yhteydessä, samaan aikaan joka päivä, mieluiten aamuisin, 15- 20 minuutin kuluessa sen valmistamisesta.
Varmista, että et niele pullossa lääkkeen mukana olevaa kuivausainekapselia.
Jos otat enemmän Kuvania kuin sinun pitäisi Jos otat enemmän Kuvania kuin lääkärisi on määrännyt, voit kokea haittavaikutuksia kuten päänsärkyä ja huimausta.
Ota välittömästi yhteyttä lääkäriin tai apteekkiin jos olet ottanut enemmän Kuvania kuin sinun pitäisi.
Jos unohdat ottaa Kuvania Älä ota kaksinkertaista annosta korvataksesi unohtamasi kerta- annoksen.
Jos lopetat Kuvanin oton Älä lopeta Kuvanin ottamista ennen kuin olet keskustellut lääkärin kanssa, sillä veresi fenyylialaniinitasot voivat nousta.
Jos sinulla on kysymyksiä tämän lääkkeen käytöstä, käänny lääkärin tai apteekkihenkilökunnan puoleen.
20 4.
MAHDOLLISET HAITTAVAIKUTUKSET
Kuten kaikki lääkkeet, Kuvankin voi aiheuttaa haittavaikutuksia.
Kaikki eivät kuitenkaan niitä saa.
Haittavaikutuksien esiintymistiheydet on määritelty seuraavasti:
- hyvin yleinen: esiintyy useammalla kuin 1 käyttäjällä 10: stä
- yleinen: esiintyy 1- 10 käyttäjällä 100: sta
- melko harvinainen: esiintyy 1- 10 käyttäjällä 1 000: sta
- harvinainen: esiintyy 1- 10 käyttäjällä 10 000: sta
- hyvin harvinainen: esiintyy harvemmalla kuin 1 käyttäjällä 10 000: sta
- tuntematon: saatavissa oleva tieto ei riitä esiintyvyyden arviointiin
Hyvin yleisiä haittavaikutuksia: päänsärky ja vuotava nenä.
Yleisiä haittavaikutuksia: kurkkukipu, nenän verentungos tai tukkoinen nenä, yskä, ripuli, oksentelu, vatsakipu sekä liian alhaiset fenyylialaniinitasot verikokeissa.
Jos havaitset sellaisia haittavaikutuksia, joita ei ole tässä pakkausselosteessa mainittu, tai kokemasi haittavaikutus on vakava, kerro niistä lääkärille tai apteekkihenkilökunnalle.
5.
KUVANIN SÄILYTTÄMINEN
Ei lasten ulottuville eikä näkyville.
Älä käytä Kuvania pullossa tai ulkopakkauksessa mainitun viimeisen käyttöpäivämäärän (Käyt. viim.) jälkeen.
Viimeinen käyttöpäivämäärä tarkoittaa kuukauden viimeistä päivää.
Säilytä alle 25°C.
Pidä pullo tiiviisti suljettuna.
Herkkä kosteudelle.
Lääkkeitä ei tule heittää viemäriin eikä hävittää talousjätteiden mukana.
Kysy käyttämättömien lääkkeiden hävittämisestä apteekista.
Näin menetellen suojelet luontoa.
6.
MUUTA TIETOA
Mitä Kuvan sisältää
- Vaikuttava aine on sapropteriinidihydrokloridi.
Jokainen tabletti sisältää 100 mg
sapropteriinidihydrokloridia (vastaa 77 mg sapropteriinia).
- Muut aineet ovat mannitoli (E421), vedetön kalsiumvetyfosfaatti, krospovidoni tyyppi A,
askorbiinihappo (E300), natriumstearyylifumaraatti ja riboflaviini (E101).
Lääkevalmisteen kuvaus ja pakkauskoot
Kuvan toimitetaan liukenevina tabletteina.
Liukenevat tabletit ovat luonnonvalkoisia tai vaaleankeltaisia, ja niiden toisella puolella on merkintä ” 177 ”.
Se voi olla saatavilla 30, 120 tai 240 liukenevaa tablettia sisältävissä pulloissa, joissa on lapsiturvallinen korkki.
Jokainen pullo sisältää pienen kuivausainetta (silikageeli) sisältävän muoviputken.
Kaikkia pakkauskokoja ei välttämättä ole myynnissä.
21 Myyntiluvan haltija ja valmistaja
Merck KGaA Frankfurter Str.
250 64293 Darmstadt Saksa
Lisätietoja tästä lääkevalmisteesta antaa myyntiluvan haltijan paikallinen edustaja.
België/ Belgique/ Belgien MERCK NV/ SA Brusselsesteenweg 288 B- 3090 Overijse Tél/ Tel: +32- 2- 686 07 11
Luxembourg/ Luxemburg MERCK NV/ SA Brusselsesteenweg 288 B- 3090 Overijse, Belgique/ Belgien Tél/ Tel: +32- 2- 686 07 11
България MERCK d. o. o.
Dunajska cesta 119 SI 1000 Любляна, Словения Teл: +386 1 560 3 800
Magyarország Merck Kft.
Bocskai út 134- 146.
H- 1113 Budapest Tel: +36- 1- 463- 8100
Česká republika Merck spol. s. r. o Zděbradská 72 CZ- 251 01 Říčany - Jažlovice Tel. +420 323619211
Malta Cherubino Ltd Delf Building Sliema Road MT- GZR 06 Gzira Malta Tel: +356- 21- 343270/ 1/ 2/ 3/ 4
Danmark E.
Merck AB Strandvejen 102 B, 4th DK- 2900 Hellerup Tlf: +45 35253550
Nederland Serono Benelux BV Tupolevlaan 41- 61 NL- 1119 NW Schiphol- Rijk Tel: +31- 20- 6582800
Deutschland Serono GmbH Alsfelder Straße 17 D- 64289 Darmstadt Tel: +49- 6151- 6285- 0
Norge Merck Serono Norge Luhrtoppen 2 1470 Lørenskog Tlf: +47 67 90 35 90
Eesti Merck Serono Esindaja C/ o Ares Trading SA Baltic States Zamenhofo 11- 3, LT- 44287 Kaunas, Leedu Tel: +370 37320603
Österreich Merck GesmbH.
Zimbagasse 5 A- 1147 Wien Tel: +43 1 57600- 0
22 Ελλάδα Merck A. E.
Κηφισίας 41- 45, Κτίριο Β GR- 151 23 Μαρούσι Αθήνα T: +30- 210- 61 65 100
Polska Merck Sp. z o. o.
Al.
Jerozolimskie 178 02- 486 Warszawa Polska Tel.: +48 22 53 59 700
España Merck Farma y Química, S. L.
María de Molina, 40 E- 28006 Madrid Línea de Información:
900 200 400 Tel: +34- 91- 745 44 00
Portugal Merck, s. a.
Rua Alfredo da Silva, 3- C P- 1300- 040 Lisboa Tel: +351- 21- 361 35 00
France Merck Lipha Santé s. a. s.
37, rue Saint- Romain F- 69379 Lyon cedex 08 Tél.: +33- 4- 72 78 25 25 Numéro vert:
0 800 888 024
România MERCK d. o. o., Dunajska cesta 119 SI- 1000 Lubliana, Slovenia Tel: +386 1 560 3 800
Ireland Merck Serono Ltd Bedfont Cross, Stanwell Road Feltham, Middlesex TW14 8NX United Kingdom Tel: +44- 20 8818 7200
Slovenija MERCK d. o. o.
Dunajska cesta 119 SI- 1000 Ljubljana Tel: +386 1 560 3 800
Ísland Gróco ehf.
Þverholti 14 IS- 105 Reykjavík Sími: +354- 568- 8533
Slovenská republika Merck spol. s r. o.
Tuhovská 3 SK- 831 06 Bratislava Tel: + 421 2 49 267 111
Italia Merck Serono S. p. A.
Via Casilina 125 I- 00176 Roma Tel: +39- 06- 70 38 41
Suomi/ Finland Merck Oy Pihatörmä 1 C FI- 02240 Espoo Puh/ Tel: +358- 9- 8678 700
Κύπρος Akis Panayiotou & Son Ltd Γιάννου Κρανιδιώτη 4 CY- 225 78, Λευκωσία Τηλ: +357- 22677038
Sverige E.
Merck AB S- 195 87 Stockholm Tel: +46- 8- 562 445 00
Latvija Merck Serono Pārstāvniecība C/ o Ares Trading SA Baltic States Zamenhofo 11- 3, LT- 44287 Kauņa, Lietuva Tel: +370 37320603
United Kingdom Merck Serono Ltd Bedfont Cross, Stanwell Road Feltham, Middlesex TW14 8NX Tel: +44- 20 8818 7200
23 Lietuva Merck Serono Atstovybė C/ o Ares Trading SA Baltic States Zamenhofo 11- 3, LT- 44287 Kaunas Tel: +370 37320603
Tämä seloste on hyväksytty viimeksi {pvm}
Lisätietoa tästä lääkevalmisteesta on saatavilla Euroopan lääkeviraston (EMEA) kotisivuilta http: // www. emea. europa. eu /.
Lisäksi sieltä on linkit muille harvinaissairauksien ja harvinaislääkkeiden www- sivuille.
24
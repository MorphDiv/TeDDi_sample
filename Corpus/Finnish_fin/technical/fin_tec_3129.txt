# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 164
EUROOPAN JULKINEN ARVIOINTIKERTOMUS (EPAR)
VIRACEPT
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Viracept on?
Viracept on lääke, jonka vaikuttava aine on nelfinaviiri.
Lääke on saatavana jauheena (50 mg/ g) ja sinisinä pitkulaisina tabletteina (250 mg).
Mihin Viraceptia käytetään?
Viracept on viruslääke.
Sitä käytetään yhdessä muiden viruslääkkeiden kanssa ihmisen immuunikato - virusinfektion (HIV- 1- infektion) saaneiden aikuisten, nuorten ja yli 3- vuotiaiden lasten hoitoon.
HIV - 1- virus on immuunikadon eli AIDSin aiheuttaja.
Lääkäri saa määrää Viracept- lääkettä vain sellaisille potilaille, jotka ovat aiemmin käyttäneet samaan lääkeryhmään kuin Viracept (proteaasinestäjiin) kuuluvia lääkkeitä; hänen tulee ensin selvittää potilaan aiemmat viruslääkitykset ja arvioida, miten todennäköisesti lääke tehoaa potilaan virukseen.
Lääkevalmistetta saa vain lääkärin määräyksestä.
Miten Viraceptia käytetään?
Viracept- hoidon saa aloittaa vain lääkäri, jolla on kokemusta HIV- infektion hoidosta.
Yli 13- vuotiailla potilailla suositeltava Viracept- annos on 1 250 mg kahdesti vuorokaudessa tai 750 mg kolmesti vuorokaudessa ruoan kanssa.
3– 13- vuotiaiden lasten annos riippuu lapsen painosta.
Jos potilas ei pysty nielemään kapseleita, lääke voidaan antaa jauheena.
Asianmukainen jauhemäärä mitataan pakkauksessa toimitettavien mittalusikoiden avulla ja sekoitetaan maitoon tai korvikemaitoon.
Viracept- hoidossa on noudatettava varovaisuutta, jos potilaalla on maksan tai munuaisten toimintahäiriö.
Lisätietoa on pakkausselosteessa.
Miten Viracept vaikuttaa?
Viraceptin vaikuttava aine, nelfinaviiri, on proteaasinestäjä.
Se estää tietyn HI- viruksen monistumiseen osallistuvan entsyymin, proteaasin toimintaa.
Kun entsyymin toiminta estyy, virus ei pysty monistumaan normaalisti ja infektion eteneminen hidastuu.
Viracept- hoito yhdessä muiden viruslääkkeiden kanssa vähentää HI- viruksen määrää veressä ja pitää virusmäärän alhaisena.
Viracept ei paranna HIV- infektiota eikä AIDSia, mutta se saattaa hidastaa immuunijärjestelmän vaurioitumista ja viivyttää AIDSiin liittyvien infektioiden ja sairauksien kehittymistä.
Miten Viraceptia on tutkittu?
Viraceptin käyttöä yhdessä muiden viruslääkkeiden kanssa tutkittiin kahdessa päätutkimuksessa, joihin osallistui 605 vähintään 13- vuotiasta potilasta, joilla oli HIV- infektio.
Ensimmäisessä tutkimuksessa Viraceptin ja stavudiinin (toinen viruslääke) yhdistelmää verrattiin pelkkään 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
©European Medicines Agency, 2008.
Reproduction is authorised provided the source is acknowledged. stavudiinihoitoon 308 potilaalla, jotka eivät olleet aiemmin käyttäneet stavudiinia eivätkä proteaasin - estäjiä.
Toisessa tutkimuksessa Viraceptin, tsidovudiinin ja lamivudiinin (muita viruslääkkeitä) yhdistelmää verrattiin tsidovudiinin ja lamivudiinin yhdistelmään 297 potilaalla, jotka eivät olleet aiemmin käyttäneet viruslääkkeitä HIV- infektion hoitoon.
Tärkeimmät tehokkuusmittarit olivat veren HI- virusmäärän (viruskuorman) muutokset ja veren CD4 T- solumäärän muutokset.
CD4 T- solut ovat infektioiden torjumisen kannalta tärkeitä veren valkosoluja, joita HI- virus tuhoaa.
Kolmessa tutkimuksessa verrattiin kahdesti ja kolmesti vuorokaudessa tapahtuvan Viracept - annostuksen tehoa, kun lääkettä käytettiin yhdessä stavudiinin ja lamivudiinin kanssa 635 potilaalla.
Useimmat näistä potilaista eivät olleet käyttäneet aiemmin proteaasinestäjiä.
Viraceptia on tutkittu myös 37 lapsella.
Mitä hyötyä Viraceptista on havaittu tutkimuksissa?
Viracept oli molemmissa päätutkimuksissa vertailuvalmistetta tehokkaampi, kun sitä käytettiin yhdessä muiden viruslääkkeiden kanssa.
24 viikon Viracept- hoito pienensi viruskuormaa ja suurensi CD4- solumääriä enemmän kuin vertailulääkkeet.
Käytettyjen kahden Viracept- annoksen välillä ei ollut eroja.
Toisessa tutkimuksessa suurempia Viracept- annoksia käyttävien potilaiden viruskuormat pienenivät yli 99%, mutta vertailulääkkeitä käyttävien potilaiden viruskuormat vain 95%.
Viracept - potilaiden CD4- solumäärät suurenivat 150 solua/ mm3, mutta vertailulääkkeitä käyttävien potilaiden solumäärät vain 95 solua/ mm3.
Viracept vähensi viruskuormaa samassa määrin riippumatta siitä, otettiinko se kahdesti vai kolmesti vuorokaudessa.
Lapsilla toteutettu tutkimus osoitti, että lääkkeen vaikuttavaa ainetta esiintyi lasten veressä yhtä paljon kuin aikuisilla ja että haittavaikutukset ja teho olivat samankaltaiset.
Mitä riskejä Viraceptiin liittyy?
Viracept- hoidon yleisin haittavaikutus (esiintyy yli 1 potilaalla 10: stä) on ripuli.
Pakkausselosteessa on luettelo kaikista Viraceptin havaituista haittavaikutuksista.
Henkilöiden, jotka ovat mahdollisesti yliherkkiä (allergisia) nelfinaviirille tai valmisteen muille aineille, ei pidä käyttää Viraceptia.
Viraceptia ei saa käyttää, jos potilaalla on käytössä jokin seuraavista lääkkeistä: • rifampisiini (tuberkuloosin hoitoon) • mäkikuisma (masennuksen hoitoon käytettävä rohdosvalmiste) • omepratsoli (käytetään vatsan happopitoisuuksien alentamiseen) • lääkkeet, jotka hajoavat elimistössä samaan tapaan kuin Viracept ja joiden suuret pitoisuudet veressä aiheuttavat potilaalle haittaa.
Pakkausselosteessa on luettelo kaikista näistä lääkkeistä.
Hoidettaessa potilaita Viraceptilla lääkärien olisi harkittava vaihtoehtoja lääkkeille, jotka nopeuttavat Viraceptin hajoamista, kuten fenobarbitaalille ja karbamatsepiinille (käytetään epilepsian hoidossa).
Varovaisuutta on noudatettava, jos Viraceptia käytetään samanaikaisesti muiden lääkkeiden kanssa.
Ks. tarkemmat tiedot pakkausselosteesta.
Kuten muitakin HIV- lääkkeitä käytettäessä, Viracept- hoitoa saavilla potilailla voi esiintyä lipodystrofiaa (rasva- aineenvaihduntahäiriö), osteonekroosia (luukudoksen kuoliota) tai immuunijärjestelmän reaktivaatio- oireyhtymää (toipuvan immuunijärjestelmän aiheuttamia infektio - oireita).
Viracept- hoito voi lisätä maksavaurion riskiä, jos potilaalla on maksan toimintahäiriö (kuten B - tai C- hepatiitti- infektio).
Miksi Viracept on hyväksytty?
Lääkevalmistekomitea (CHMP) katsoi, että Viraceptin hyöty on sen riskejä suurempi, kun valmistetta käytetään yhdessä muiden retroviruslääkkeiden kanssa HIV- 1- infektion hoitoon aikuisilla, nuorilla ja vähintään 3- vuotiailla lapsilla.
Komitea suositteli, että Viraceptille myönnetään myyntilupa.
Viraceptin myyntilupa myönnettiin alun perin poikkeuksellisissa olosuhteissa, sillä myyntiluvan myöntämishetkellä lääkkeestä oli tieteellisistä syistä saatavilla vain vähän tietoa.
Kun yhtiö toimitti pyydetyt lisätiedot, poikkeuksellisten olosuhteiden katsottiin päättyneen 1. elokuuta 2001.
Muita tietoja Viraceptista Euroopan komissio myönsi Roche Registration Limited - yhtiölle koko Euroopan unionin alueella voimassa olevan myyntiluvan Viraceptia varten 22. tammikuuta 1998.
Myyntilupa uusittiin 22. tammikuuta 2003 ja 22. tammikuuta 2008.
2/ 3 Viraceptia koskeva arviointikertomus on kokonaisuudessaan tässä.
Tämä yhteenveto on päivitetty viimeksi 07- 2008.
3/ 3
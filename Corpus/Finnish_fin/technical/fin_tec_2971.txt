# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

LIITE I
VALMISTEYHTEENVETO
1 1.
LÄÄKEVALMISTEEN NIMI
Visudyne 15 mg infuusiokuiva- aine, liuosta varten
2.
VAIKUTTAVAT AINEET JA NIIDEN MÄÄRÄT
Yksi injektiopullo sisältää 15 mg verteporfiinia.
Liuottamisen jälkeen 1 ml sisältää 2 mg verteporfiinia.
7, 5 ml liuotettua liuosta sisältää 15 mg verteporfiinia.
Täydellinen apuaineluettelo, ks. kohta 6. 1.
3.
LÄÄKEMUOTO
Infuusiokuiva- aine, liuosta varten
Tummanvihreä tai musta jauhe.
4.
KLIINISET TIEDOT
4. 1 Käyttöaiheet
Visudyne on tarkoitettu sellaisten potilaiden hoitoon,
- joilla on ikään liittyvä verkkokalvon keskeisen osan (makulan) nesteinen (kostea) rappeuma
(age- related macular degeneration, AMD), jossa on pääasiallisesti klassista foveanalaista suonikalvon uudissuonittumista, tai
- joilla on patologisesta likitaittoisuudesta johtuva toissijainen foveanalainen suonikalvon
uudissuonittuminen.
4. 2 Annostus ja antotapa
Visudyneä saa käyttää vain verkkokalvon keskeisen osan ikään liittyvän rappeuman (makularappeuman), tai patologisen likitaittoisuuden hoitoon perehtynyt silmätautien erikoislääkäri.
Aikuiset ja vanhukset:
Visudyne- valmisteella annettava fotodynaaminen hoito (photodynamic therapy, PDT) on kaksivaiheinen:
Ensimmäisessä vaiheessa annetaan 10 minuutin infuusiona 6 mg/ m2 (kehon pinta- ala) Visudyneä laimennettuna 30 ml: aan infuusionestettä (ks. kohta 6. 6).
Toisessa vaiheessa Visudyne aktivoidaan valolla 15 minuutin kuluttua infuusion aloittamisesta.
Se tapahtuu antamalla suonikalvon uudissuonimuodostukseen diodilaserilla tuotettua, ei- lämmittävää punaista valoa (aallonpituus 689 nm ± 3 nm) valokuitujohtimeen ja sopivaan piilolinssiin liitetyn rakolampun kautta.
Suositetulla valon intensiteetillä 600 mW/ cm2, vaadittavan 50 J/ cm2 annoksen antaminen kestää 83 sekunnin ajan.
Suonikalvon uudissuonileesion suurin läpimitta määritetään fluoreseiiniangiografian ja silmänpohjan kuvauksen avulla.
Silmänpohjan kuvaukseen käytettävän kameran suurennusvahvuudeksi suositetaan 2, 4- 2, 6 X.
Hoitotäplän on peitettävä koko uudissuoniverkosto, veri ja/ tai salpautunut fluoresenssi.
Jotta myös epätarkasti erottuvat leesion raja- alueet tulevat hoidetuiksi, näkyvän leesion ympärille on lisättävä vielä 500 µm: n marginaali.
Hoitotäplän nasaalisen reunan on oltava vähintään 200 µm päässä näköhermon nystyn (discus nervi optici) temporaalireunasta.
Kliinisten tutkimusten ensimmäisessä
2 hoidossa käytetty suurin hoitotäplä oli kooltaan 6400 µm.
Hoidettaessa leesioita, jotka ovat tätä suurempia, valoa on annettava suurimmalle mahdolliselle leesion vaikeimmalle muutosalueelle.
Optimaalisen hoitovaikutuksen saamiseksi on ylläolevia suosituksia noudatettava.
Potilaan tila on arvioitava uudelleen 3 kuukauden välein.
Mikäli uudissuonten verenvuoto uusiutuu, Visudyne- hoito voidaan uusia 4 kertaa vuodessa.
Käyttö lapsille:
Käyttöä lapsille ei ole tutkittu.
4. 3 Vasta- aiheet
Yliherkkyys vaikuttavalle aineelle tai apuaineille.
Visudyne- hoito on vasta- aiheinen myös potilaille, joilla on porfyria, sekä vaikeaa maksan vajaatoimintaa sairastaville.
4. 4 Varoitukset ja käyttöön liittyvät varotoimet
Visudyne- hoitoa saavat potilaat herkistyvät valolle 48 tunniksi infuusion jälkeen.
Potilaiden on tällöin suojattava paljas iho, silmät ja muut elimet suoralta auringonvalolta tai kirkkaalta keinovalolta kuten solariumilta, kirkkaalta halogeenivalolta ja voimakkaalta tutkimuslamppujen valolta leikkaussalissa tai hammaslääkärin vastaanotolla.
Pitkäaikaista altistumista valoa säteileville terveydenhuollon laitteille, kuten pulssi- oksimetrille, tulee välttää 48 tunnin ajan Visudynen annostelun jälkeen.
Jos potilas joutuu menemään päivänvalossa ulos ensimmäisten 48 tunnin sisällä hoidosta, hänen tulee suojata iho ja silmät suojavaatetuksella ja tummilla aurinkolaseilla.
UV- aurinkosuojat eivät anna suojaa valoherkkyysreaktioilta.
Normaali sisävalaistus on turvallista.
Potilaiden ei pidä olla pimeässä vaan heitä tulee rohkaista altistamaan ihonsa normaalille sisävalolle, koska valoaltistus edesauttaa lääkkeen nopeampaa eliminaatiota ihon kautta.
Visudyne- hoidon antamista potilaille, joilla on kohtalainen maksan vajaatoiminta tai sappitietukos, tulee harkita tarkoin, sillä näiden potilaiden hoidosta ei ole kokemusta.
Jos potilaan näkökyky heikkenee voimakkaasti (4 rivin verran tai enemmän) viikon kuluessa hoidon jälkeen, hoitoa ei tule uusia ainakaan ennen kuin näkökyky on palautunut kokonaan hoitoa edeltäneelle tasolle ja hoitava lääkäri on tarkoin punninnut hoidon jatkamisen mahdolliset hyödyt ja riskit.
Visudynen laskimonviereinen infuusio voi aiheuttaa voimakasta kipua tai infuusiokohdan tulehdusta, turvotusta, rakkuloita tai värinmuutoksia, erityisesti jos kyseinen alue altistuu valolle.
Kivun lievittäminen saattaa vaatia kipulääkitystä.
Jos ekstravasaatiota tapahtuu, infuusion antaminen on lopetettava välittömästi.
Suojaa altistunut alue huolellisesti kirkkaalta suoralta valolta, kunnes turvotus ja värinmuutokset häviävät, ja hoida injektiokohtaa kylmillä kääreillä.
Ekstravasaation välttämiseksi olisi syytä asettaa suonensisäinen kanyyli ja vapaasti virtaava laskimoinfuusio (aukiolotippa), ennen kuin Visudyne- infuusio aloitetaan, ja valvoa sitä tarkkaan.
Olisi myös syytä valita suurin mahdollinen käsivarsisuoni, mieluiten kyynärvarsisuoni, ja välttää kädenselän pikkusuonia.
Rintakipua, vasovagaalisia reaktioita sekä yliherkkyysreaktioita, jotka harvoin voivat olla vakavia, on raportoitu esiintyneen.
Sekä vasovagaalisiin että yliherkkyysreaktiohin liittyy yleisoireita kuten pyörtymistä, hikoilua, huimauksen tunnetta, ihottumaa, hengenahdistusta, punoitusta sekä verenpaineen ja sydämen syketiheyden muutoksia.
Visudyne- infuusion aikana potilaiden tulee olla asiantuntijan tarkassa valvonnassa.
3 Kliinistä kokemusta Visudynen antamisesta nukutuksen aikana ei ole.
Rauhoittavia aineita saaneille tai nukutetuille sioille bolusinjektiona annettu Visudyne- annos, joka oli merkitsevästi suurempi kuin potilaille suositeltu annos, aiheutti vakavia hemodynaamisia vaikutuksia, myös kuolemia, mahdollisesti komplementtiaktivaation seurauksena.
Esilääkityksenä annettu difenhydramiini vähensi näitä vaikutuksia, mikä viittaa siihen, että histamiinilla saattaa olla osuutta tässä tapahtumassa.
Tätä vaikutusta ei ole havaittu nukuttamattomalla, ei- rauhoittavia aineita saaneella sialla tai millään muullakaan lajilla, ihminen mukaan lukien.
Verteporfiini 5 kertaa suuremmilla huippupitoisuuksilla plasmassa verrattuna hoitoa saaneilla potilailla odotettuihin pitoisuuksiin aiheutti matalatasoista komplementin aktivoitumista ihmisen veressä in vitro.
Kliinisissä tutkimuksissa ei ole raportoitu kliinisesti merkitsevää komplementin aktivoitumista, mutta anafylaktisia reaktioita on raportoitu markkinoille tulon jälkeisessä seurannassa.
Visudyne- infuusion aikana potilaiden tulee olla asiantuntijan tarkassa valvonnassa ja varovaisuutta tulee noudattaa silloin, kun harkitaan Visudyne - hoitoa yleisanestesian aikana.
Sellaisia kliinisiä tietoja ei ole, jotka tukisivat toisen silmän samanaikaista hoitamista.
Kuitenkin jos toisen silmän hoitoa pidetään välttämättömänä, valohoito annetaan toiselle silmälle heti ensimmäisen silmän hoidon jälkeen, viimeistään 20 minuutin sisällä infuusion aloittamisesta.
Epävakaata sydäntautia (NYHA III tai IV) tai hoitamatonta verenpainetautia potevien potilaiden hoidosta ei ole kliinistä kokemusta.
4. 5 Yhteisvaikutukset muiden lääkevalmisteiden kanssa sekä muut yhteisvaikutukset
Erityisiä lääkeaineiden yhteisvaikutuksia selvittäviä tutkimuksia ei ole tehty ihmisillä.
On mahdollista, että muiden valolle herkistävien lääkeaineiden (esim. tetrasykliinien, sulfonamidien, fentiatsiinien, sulfonyyliurean, sokeritautilääkkeiden, tiatsididiureettien ja griseofulviinin) samanaikainen käyttö saattaa lisätä valoherkkyysreaktiota.
4. 6 Raskaus ja imetys
Raskaus Verteporfiinin käytöstä raskaana olevilla naisilla ei ole kliinistä tietoa.
Eläinkokeet osoittavat teratogeenista vaikutusta yhdellä eläinlajilla (rotta) (ks. kohta 5. 3).
Mahdollista riskiä ihmisille ei tunneta.
Visudyneä ei pitäisi käyttää raskauden aikana, mikäli käyttö ei ole selvästi välttämätöntä (vain jos hoidosta saatava hyöty voidaan arvioida perustellusti suuremmaksi kuin sikiölle aiheutuva riski).
Imetys Verteporfiini ja sen diasidimetaboliitti erittyvät äidinmaitoon pieninä määrinä.
Valmistetta ei siksi saa antaa imettäville äideille tai imetys tulee lopettaa 48 tunnin ajaksi Visudyne- hoidon jälkeen.
4. 7 Vaikutus ajokykyyn ja koneiden käyttökykyyn
Visudyne- hoidon jälkeen potilaille voi kehittyä ohimeneviä näköhäiriöitä kuten näön poikkeavuutta, näön heikkenemistä tai näkökenttäpuutoksia, jotka voivat häiritä kykyä ajaa autoa tai käyttää koneita.
Potilaan ei tule ajaa autoa eikä käyttää koneita niin kauan kuin oireita esiintyy.
4. 8 Haittavaikutukset
Kliinisissä tutkimuksissa todettiin seuraavien haittavaikutusten mahdollisesti johtuneen Visudyne - hoidosta:
Silmät:
Yleiset vaikutukset (1- 10%):
Näön poikkeavuus kuten hämärä, utuinen tai sumea näkö tai valon välähdykset, näön heikkeneminen, näkökenttäpuutos kuten harmaat tai tummat kehät, pälvet ja mustat läiskät.
4 Vakavaa näön heikkenemistä, 4 riviä tai enemmän, seitsemän vuorokauden kuluessa hoidosta raportoitiin 2, 1%: ssa verteporfiinilla hoidetuista potilaista kliinisissä lumelääkekontrolloiduissa III - vaiheen tutkimuksissa ja alle 1%: ssa potilaista kontrolloimattomissa kliinisissä tutkimuksissa.
Tätä esiintyi pääasiassa potilailla, joilla on vain okkultteja (4, 9%) tai hyvin vähäisiä klassisen suonikalvon uudissuonileesioita (ikään liittyvä makuladegeneraatio) eikä sitä raportoitu lumelääkeryhmässä.
Osittainen näön palautuminen perustilaan todettiin osalla potilaista.
Melko harvinaiset vaikutukset (0, 1- 1%):
Verkkokalvon irtoaminen (ei- regmatogeeninen), verkkokalvon/ verkkokalvonalainen verenvuoto, verenvuoto lasiaiseen.
Pistokohta:
Yleiset vaikutukset (1- 10%):
Kipu, turvotus, tulehdus, ekstravasaatio.
Melko harvinaiset vaikutukset (0, 1- 1%): Verenvuoto, värinmuutokset, yliherkkyys.
Systeemiset haittavaikutukset:
Yleiset vaikutukset (1- 10%):
Infuusioon liittyvä kipu, joka esiintyy pääasiassa selkäkipuna, pahoinvointi, valoherkkyysreaktio, astenia, hyperkolesterolemia.
Valoherkkyysreaktioita (2, 2%: ssa potilaista ja alle 1%: ssa Visudyne- hoidoista) esiintyi auringonpolttamien muodossa potilaiden altistuttua auringon valolle Visudyne- hoitoa seuranneiden 24 tunnin aikana.
Nämä reaktiot olisivat vältettävissä noudattamalla kohdassa 4. 4 annettuja ohjeita valolta suojautumiseksi.
Visudyne- ryhmässä infuusion aikana havaittu suurempi selkäkivun esiintyminen ei näyttänyt liittyvän hemolyysiin eikä allergiseen reaktioon ja oire yleensä hävisi infuusion päättymiseen mennessä.
48 tunnin aikana infuusion jälkeen on joskus raportoitu sydäninfarktia erityisesti potilailla, joilla on ollut aiemmin kardiovaskulaarisia sairauksia.
Melko harvinaiset vaikutukset (0, 1- 1%):
Kipu, hypertensio, lisääntynyt tuntoherkkyys, kuume.
Kliinisissä tutkimuksissa raportoidut harvinaiset (< 0, 1%) tai spontaanisti markkinoilletulon jälkeen raportoidut haittavaikutukset:
Silmät:
Verenkierron puuttuminen verkkokalvon tai suonikalvon verisuonista, verkkokalvon pigmenttiepiteelin repeytymä.
Pistokohta:
Rakkulat.
Systeemiset haittavaikutukset:
Vasovagaalisia reaktioita ja yliherkkyysreaktioita, jotka harvoin voivat olla vakavia, on raportoitu.
Yleisoireita voivat olla päänsärky, pahanolon tunne, pyörtyminen, hikoilu, huimauksen tunne, ihottuma, nokkosihottuma, kutina, hengenahdistus, punoitus sekä verenpaineen ja sydämen syketiheyden muutokset.
Infuusioon liittyvä selkä - ja rintakipu, joka voi säteillä muille alueille, mukaan lukien (mutta ei rajoittuen) lantio, hartianseutu tai rintakehä.
Useimmat haittavaikutukset olivat luonteeltaan lieviä tai kohtalaisia ja ohimeneviä.
Patologista likitaittoisuutta sairastavilla potilailla raportoidut haittavaikutukset olivat samanlaisia kuin ikärappeumapotilailla raportoidut haittavaikutukset.
4. 9 Yliannostus
Yliannostustapauksia ei ole raportoitu.
Visudynen ja/ tai valon yliannos hoidettavassa silmässä voi aiheuttaa verkkokalvon normaalien verisuonten valikoimatonta tukkeutumista, mistä voi aiheutua näkökyvyn vakava heikkeneminen.
5 Visudynen yliannos voi pidentää valoherkkyyden kestoa.
Näissä tapauksissa potilaan tulee jatkaa ihon ja silmien suojaamista suoralta auringonvalolta ja kirkkaalta keinovalolta yliannoksen kokoon suhteutettu aika.
5.
FARMAKOLOGISET OMINAISUUDET
5. 1 Farmakodynamiikka
Farmakoterapeuttinen ryhmä:
Uudissuonittumisen estoon käytettävät lääkkeet, ATC- koodi:
S01LA01
Verteporfiini, jota kutsutaan myös bentsoporfyriinin yksiemäksiseksi happojohdokseksi (BPD- MA) sisältää suhteessa 1: 1 kahden yhtä aktiivisen regioisomeerin, BPD- MAC: n ja BPD- MAD: n seosta.
Sitä käytetään valolla aktivoituvana lääkkeenä (valoherkistäjä).
Kliiniseen käyttöön suositettu verteporfiiniannos ei ole sinällään sytotoksinen.
Se tuottaa sytotoksisia aineita vasta, kun se aktivoidaan valolla hapen läsnäollessa.
Kun porfyriinin absorboima energia siirtyy hapelle, syntyy erittäin reaktiivisia, lyhytikäisiä happiatomeja.
Happiatomit aiheuttavat vaurioita biologisiin rakenteisiin diffuusioetäisyydellä, mikä johtaa paikalliseen verisuonten tukkeutumiseen, soluvaurioon ja tietyissä olosuhteissa solukuolemaan.
Verteporfiinia käyttäen toteutetun fotodynaamisen hoidon selektiivisyys perustuu paikallisesti kohdistetun valoaltistuksen lisäksi verteporfiinin selektiiviseen ja nopeaan soluunottoon ja retentioon suonikalvon uudissuonten nopeasti lisääntyvissä endoteelisoluissa.
Ikään liittyvä makulan rappeuma, jossa on pääasiallisesti klassisia foveanalaisia leesioita Visudyneä on tutkittu kahdessa satunnaistetussa, kaksoissokko -, monikeskustutkimuksessa lumelääkkeeseen verraten.
(BPD OCR 002 A ja B tai Treatment of Age- related Macular Degeneration with Photodynamic Therapy [TAP]).
Potilaita oli yhteensä 609 (402 Visudyne, 207 lumelääke).
Tutkimuksen tarkoitus oli näyttää toteen pitkäaikaisteho ja - turvallisuus verteporfiinilla, hidastettaessa näöntarkkuuden huononemista potilailla, jotka potevat foveanalaista suonikalvon uudissuonimuodostusta johtuen ikään liittyvästä makularappeumasta.
Ensisijainen tehoa kuvannut muuttuja oli hoitomenestyksen osuus, määriteltynä potilaiden määränä, jotka menettivät vähemmän kuin 15 kirjainta (vastaa kolmea riviä) näöntarkkuudestaan (mitattuna ETDRS tauluilla) 12 kuukauden kuluttua tutkimuksen alusta laskien.
Seuraavat osanottoehdot valittiin hoitoa varten: potilaat yli 50 vuotta, ikärappeumasta johtuva CNV, klassinen CNV (määriteltyinä hyvin rajoittuvana alueena fluoresenssiangiografiassa), foveanalainen CNV (sisältäen fovean suonettoman alueen geometrisen keskustan), koko leesion pinta- alasta ≥ 50% klassista plus okkulttia CNV: tä, suurin läpimitta koko leesiosta ≤ 9 makulaarista fotokoagulaatioaluetta (MPS = Macular Photocoagulation Study), ja parhaiten korjattu näöntarkkuus 34 ja 73 kirjaimen välillä (eli noin 20/ 40 ja 20/ 200) hoidetussa silmässä.
Okkultit CNV- leesiot (fluoresenssi ei kunnolla rajoittunut angiografiassa) sallittu.
Tulokset osoittavat, että kahdentoista kuukauden kuluttua Visudyne oli tilastollisesti parempi kuin lumelääke arvioituna hoitoon reagoivien potilaiden suhteellisena osuutena.
Tutkimukset näyttivät 15% eron hoitoryhmien välillä (61%: ssa Visudynellä hoidetuista potilaista verrattuna 46%: iin lumelääkehoitoa saaneista potilaista, p < 0, 001, ITT- analyysi).
Tämä 15%: n ero hoitoryhmien välillä varmistui 24 kuukauden jälkeen (53% Visudyne versus 38% lumelääke, p < 0, 001).
Potilaiden alaryhmä, joilla oli pääasiallisesti klassisia CNV- leesioita (n=243; Visudyne 159, lumelääke 84) näytti saavan suuremman hoitohyödyn.
Ero hoitoryhmien välillä 12 kuukauden jälkeen oli näillä potilailla 28% (Visudyne- potilaat 67% versus lumelääkepotilaat 39%, p < 0, 001); hyöty säilyi 24 kuukautta (59% versus 31%, p < 0, 001).
6 TAP – jatkotutkimus:
Pitkäaikaistieto, joka saatiin 24 kuukauden jälkeisessä avoimessa ja kontrolloimattomassa jatkotutkimuksessa, jossa potilaita hoidettiin tarpeen mukaan Visudyne- hoidolla, viittaa siihen, että 24 kuukauden kohdalla saavutetut näöntarkkuuden tulokset voidaan pitää ennallaan jopa 60 kuukauteen asti.
TAP - tutkimuksessa kaikilla leesiotyypeillä keskimääräinen hoitokertojen määrä ensimmäisenä vuonna diagnoosin jälkeen oli 3, 5 ja toisena vuotena 2, 4 satunnaistetussa lumelääke- kontrolloidussa vaiheessa.
Avoimessa jatkotutkimuksessa hoitokertojen keskimääräinen määrä oli 1, 3 kolmantena vuonna, 0, 4 neljäntenä ja 0, 1 viidentenä vuonna.
Uusia turvallisuuteen liittyviä seikkoja ei havaittu.
Ikään liittyvä makulan rappeuma, jossa on okkultteja, mutta ei klassisia leesioita Valmisteen hyötyä ei ole pitävästi osoitettu AMD- potilailla, joilla on okkulttia foveanalaista suonikalvon uudissuonittumista ja joilla oli nähtävissä äskettäistä tai käynnissä olevaa sairauden etenemisestä.
Kaksi satunnaistettua, lumelääkekontrolloitua, kaksoisokkoutettua, 24 kuukautta kestänyttä monikeskustutkimusta (BPB OCR 003 AMD eli verteporfiini fotodynaamisessa hoidossa [Verteporfin in Photodynamic Therapy – AMD [VIP- AMD]] ja BPD OCR 013 eli Visudyne okkultin suonikalvon uudissuonittumisen hoidossa [Visudyne in Occult Choroidal Neovascularization, VIO]) tehtiin ikärappeumapotilailla, joilla oli okkulttia, mutta ei klassista foveanalaista suonikalvon uudissuonittumista.
VIO- tutkimuksessa oli potilaita, joilla oli okkulttia, mutta ei klassista foveanalaista uudissuonittumista ja joiden näöntarkkuus oli 73- 34 kirjainta (20/ 40- 20/ 200) ja potilaita, joiden leesiot olivat yli 4 MPS papillan kokoon nähden ja joiden perusnäöntarkkuus tuli olla alle 65 kirjainta (< 20/ 50).
364 potilasta (244 verteporfiiniryhmään ja 120 lumelääkeryhmään) otettiin tutkimukseen.
Ensisijainen tehokkuutta osoittava muuttuja oli sama kuin TAP- tutkimuksissa (ks. yllä) ja lisäksi kuukauden 24 päätetapahtuma määriteltiin.
Myös toinen tehon muuttuja määritettiin: niiden potilaiden osuus, joiden näöntarkkuus heikkeni vähemmällä kuin 30 kirjaimella (vastaa 6 riviä) 12 ja 24 kuukauden hoidon aikana hoitoa edeltävään tilanteeseen verrattuna.
Tutkimuksessa ei tullut esiin tilastollisesti merkitseviä tuloksia ensisijaisen tehon muuttujan osalta 12 kuukauden kohdalla (15 kirjaimen vasteen saaneita oli 62, 7% vs.
55, 0%, p=0, 150; 30 kirjaimen vasteen saaneita oli 84, 0% vs, 83, 3%, p=0, 868) eikä 24 kuukauden kohdalla (15 kirjaimen vasteen saaneilla 53, 3% vs.
47, 5%, p=0, 300; 30 kirjaimen vasteen saaneilla 77, 5% vs. 75, 0%, p=0, 602).
Lumelääkettä saaneisiin potilaisiin verrattuna Visudyneä saaneet potilaat saivat prosentuaalisesti enemmän haittatapahtumia (88, 1% vs.
81, 7%), lääkkeeseen liittyviä haittatapahtumia (23, 0% vs.
7, 5%), keskeytykseen johtavia tapahtumia (11, 9% vs.
3, 3%) ja kuolemaan johtavia tapahtumia (n=10 [4, 1%] vs. n=1 [0, 8%]).
Kuolemien ei katsottu liittyvän lääkitykseen.
VIP- AMD- tutkimukseen osallistui potilaita, joilla oli okkulttia, mutta ei klassista foveanalaista suonikalvon uudissuonittumista ja näöntarkkuus 50 kirjainta tai enemmän (20/ 100).
Tähän tutkimukseen osallistui myös potilaita, joilla oli klassista suonikalvon uudissuonittumista ja näöntarkkuus 70 kirjainta tai enemmän (20/ 40).
339 potilasta (225 verteporfiiniryhmään, 114 lumelääkeryhmään) otettiin tutkimukseen.
Tehoa kuvaava muuttuja oli sama kuin TAP - ja VIO - tutkimuksissa (ks. yllä).
12 kuukauden kohdalla tutkimus ei osoittanut tilastollisesti merkitseviä tuloksia ensisijaisessa tehokkuutta osoittavassa muuttujassa (vasteen saaneiden määrä oli 49, 3% vs.
45, 6%, p=0, 517).
Kahdenkymmenenneljän kuukauden kohdalla todettiin tilastollisesti merkitsevä 12, 9%: n ero Visudynen hyväksi lumelääkkeeseen verrattuna (46, 2% vs.
33, 3%, p=0, 023).
Potilailla, joilla oli okkultteja, mutta ei klassisia leesioita (n=258) havaittiin tilastollisesti merkitsevä 13, 7%: n ero Visudynen hyväksi lumelääkkeeseen verrattuna (45, 2% vs.
31, 5%, p=0, 032).
Lumelääkettä saaneisiin potilaisiin verrattuna Visudyneä saaneet potilaat saivat prosentuaalisesti enemmän haittatapahtumia (89, 3% vs.
82, 5%), lääkkeeseen liittyviä haittatapahtumia (42, 7% vs.
18, 4%) ja keskeytykseen johtavia tapahtumia (6, 2% vs.
0, 9%).
Kuolemaan johtavia tapahtumia oli Visudynea
7 saavilla potilailla prosentuaalisesti vähemmän (n=4 [1, 8%] vs. n=3 [2, 6%]); kuolemien ei katsottu liittyvän lääkitykseen.
Patologinen likitaittoisuus Yksi monikeskus -, kaksoissokkoutettu -, lumelääkekontrolloitu, satunnaistettu tutkimus (BPD OCR 003 PM [VIP- PM]) suoritettiin potilailla, joilla oli patologisen likitaittoisuuden aiheuttama foveanalainen suonikalvon uudissuonittuminen.
Kaikkiaan 120 potilasta (81 Visudyne, 39 lumelääke) otettiin tutkimukseen.
Annostus ja uusintahoito olivat samoja kuin AMD- tutkimuksessa.
Kahdentoista kuukauden kohdalla oli hoitoetu Visudynen hyväksi ensisijaisen tehokkuutta osoittavan tavoitteen suhteen (prosenttia potilaista, jotka menettivät näöntarkkuudesta vähemmän kuin 3 riviä) - Visudyne 86% vastaan lumelääke 67%, p = 0, 011.
Vähemmän kuin 1, 5 riviä näöntarkkuudesta menettäneiden potilaiden osuus oli Visudyne- ryhmässä 72% ja lumelääkeryhmässä 44% (p = 0, 003).
Kahdenkymmenenneljän kuukauden kohdalla 79% Visudyne- ryhmän potilaista vastaan 72% lumelääkeryhmän potilaista oli menettänyt näöntarkkuudesta vähemmän kuin 3 riviä (p=0, 38).
Vähemmän kuin 1, 5 riviä näöntarkkuudesta menettäneiden potilaiden osuus oli Visudyne- ryhmässä 64% ja lumelääkeryhmässä 49% (p=0, 106).
Tämä osoittaa, että kliininen hyöty saattaa pienentyä ajan myötä.
VIP- PM (Verteporfin In Photodynamic therapy – Pathological Myopia) - jatkotutkimus:
Pitkäaikaistieto, joka saatiin 24 kuukauden jälkeisessä avoimessa ja kontrolloimattomassa jatkotutkimuksessa, jossa potilaita hoidettiin tarpeen mukaan Visudyne- hoidolla, viittaa siihen, että 24 kuukauden kohdalla saavutetut näöntarkkuuden tulokset voidaan pitää ennallaan jopa 60 kuukauteen asti.
VIP- PM - tutkimuksessa keskimääräinen hoitokertojen määrä ensimmäisenä vuonna diagnoosin jälkeen oli 3, 5 ja toisena vuotena 1, 8 satunnaistetussa lumelääkekontrolloidussa vaiheessa.
Avoimessa jatkotutkimuksessa hoitokertojen keskimääräinen määrä oli 0, 4 kolmantena vuonna, 0, 2 neljäntenä ja 0, 1 viidentenä vuonna.
Uusia turvallisuuteen liittyviä seikkoja ei havaittu.
5. 2 Farmakokinetiikka
Jakautuminen Cmax - arvo 10 minuutin infuusiona annetun 6 mg/ m2 (kehon pinta- alaa) annoksen jälkeen kohderyhmässä on noin 1, 5 µg/ ml ja 12 mg/ m2 annoksen jälkeen 3, 5 µg/ ml.
Nämä arvot ovat vähän korkeampia (26% suositetulle annokselle 6 mg/ m2), kuin nuorilla vapaaehtoisilla todetut ja voivat aiheuttaa suuremman altistuksen.
Tämän iästä riippuvan eron kliininen merkitys on vähäinen, koska riski/ hyöty - arvio on suotuisa kohderyhmässä.
Kunkin verteporfiiniannoksen jälkeen plasman lääkeainepitoisuuksissa havaittiin enintään kaksinkertaisia yksilöllisiä vaihteluita Cmax - vaiheessa (heti infuusion päätyttyä) ja valohoidon antamisajankohtana.
Kummankin regioisomeerien Cmax - ja AUC- arvot olivat suhteessa annokseen.
BPD- MAD - regioisomeerin Cmax - arvot olivat infuusion päättyessä suuremmat kuin BPD- MAC- regioisomeerin Cmax - arvot.
Jakautumistilavuus oli 0, 5 l/ kg.
Proteiineihin sitoutuminen Ihmisen kokoveressä 90% verteporfiinista on sitoutuneena plasmaan ja 10% verisoluihin, mistä hyvin pieni osa solukalvoissa.
Ihmisen plasmassa 90% verteporfiinista on sitoutuneena plasman lipoproteiinifraktioihin ja noin 6% albumiiniin.
Metabolia Verteporfiinin esteriryhmä hydrolysoituu plasman ja maksan esteraasien toimesta, johtaen bentsoporfyriinin kaksiemäksisen happojohdoksen muodostumiseen (BPD- DA).
BPD- DA on myös
8 valoherkistäjä, mutta sen systeeminen altistus on vähäistä (5- 10% verteporfiinin altistuksesta eli ilmeisesti suurin osa eliminoituu muuttumattomana).
Tutkimukset in vitro eivät tuottaneet merkittävää näyttöä oksidatiivisesta metaboliasta sytokromi P- 450 - entsyymien avulla.
Eliminaatio Verteporfiinin plasmaeliminaation puoliintumisajan keskimääräiset arvot liikkuivat suurin piirtein 5 - 6 tunnin tienoilla.
Keskimääräiset AUC- arvot olivat maksan vajaatoimintaa sairastaneilla potilailla 1, 4 kertaa suuremmat kuin potilailla, joiden maksan toiminta oli normaalia.
Tämä ero ei ole kliinisesti merkitsevä eikä vaadi annoksen säätämistä lievää maksan vajaatoimintaa sairastavilla potilailla.
Verteporfiinin ja BPD- DA: n erittyminen ihmisen virtsaan oli alle 1%, mikä viittaa sapen kautta tapahtuvaan erittymiseen.
5. 3 Prekliiniset tiedot turvallisuudesta
Tutkimuksessa, jossa verteporfiinia annettiin rotille ja koirille toistuvina annoksina (kerran päivässä ilman valoa jopa 4 viikkoa), havaittiin lievää ekstravaskulaarista hemolyysiä ja hematopoeettisia reaktioita, kun eläimet altistettiin suurille annoksille.
Annokset olivat noin 70 kertaa (rotat) ja 32 kertaa (koirat) suuremmat kuin ihmiselle suositetut annokset (perustuen AUC- arvoon).
Nukutetuilla sioilla, joille annettiin nopeasti verteporfiinia 2, 0 mg/ kg nopeudella 7 ml/ min, havaittiin hemodynaamisia vaikutuksia ja toisinaan äkkikuolemia, jotka ilmaantuivat 2 minuutin kuluessa lääkkeen antamisesta.
Samanlaisia vaikutuksia havaittiin rauhoittavia aineita saaneilla sioilla.
Esilääkityksenä annettu difenhydramiini heikensi näitä vaikutuksia, mikä viittaa siihen, että histamiinilla saattaa olla osuutta näihin tapahtumiin.
Tämä annostelu ei vaikuttanut hereillä olleisiin eläimiin.
Verteporfiinin hemodynaamisia vaikutuksia ei todettu hereillä olevilla eikä nukutetuilla koirilla, joille annettiin verteporfiinia laskimoon 20 mg/ kg nopeudella 5 ml/ min.
Vaikutukset saattavat johtua komplementin aktivoitumisesta.
Verteporfiini 5 kertaa suuremmilla huippupitoisuuksilla plasmassa verrattuna hoitoa saaneilla potilailla odotettuihin pitoisuuksiin aiheutti matalatasoista komplementin aktivoitumista ihmisen veressä in vitro.
Silmätoksisuus normaaleissa kaniineissa ja apinoissa, erityisesti verkkokalvoon/ suonikalvoon kohdistuva toksisuus, korreloi lääkeannokseen, valoannokseen ja valoaltistuksen kestoon.
Terveillä koirilla tehdyssä verkkokalvon toksisuustutkimuksessa tutkittiin laskimoon annetun verteporfiinin ja ympäristön valon vaikutuksia silmiin.
Hoitoon liittyvää silmätoksisuutta ei havaittu.
Sikiötoksisuustutkimuksessa tiineille rotille annettiin verteporfiinia annos, joka oli noin 67- kertainen ihmiselle suositettuun annokseen (AUC - arvoon perustuen) nähden ja sikiöillä todettiin keskimääräistä enemmän anoftalmiaa/ mikroftalmiaa, aaltomaisia kylkiluita ja muita epämuodostumia.
Kaniinien sikiöissä ei todettu teratogeenisyyttä, kun niille oli annettu 67- kertainen annos ihmiselle suositettuun annokseen nähden.
Verteporfiini ei ollut genotoksista valoaltistuksen aikana eikä ilman valoaltistusta genotoksisuuden normaalikokeissa.
Immunomodulatorisia vaikutuksia on havaittu hiirissä.
Koko kehon altistaminen valolle 3 tunnin kuluessa verteporfiinin annosta vaikutti suotuisasti useiden immunologisesti välittyvien patologisten tilojen kulkuun ja heikensi normaalin ihon immuunivasteita aiheuttamatta ihoreaktioita tai yleistä epäspesifistä immuunisuppressiota.
9 6.
FARMASEUTTISET TIEDOT
6. 1 Apuaineet
Laktoosimonohydraatti Kananmunan fosfatidyyliglyseroli Dimyristyylifosfatidyylikoliini Askorbyylipalmitaatti Butyylihydroksitolueeni (E321)
6. 2 Yhteensopimattomuudet
Visudyne saostuu suolaliuoksissa.
Natriumkloridiliuosta tai muita parenteraalisia liuoksia ei tule käyttää.
Koska yhteensopimattomuustutkimuksia ei ole tehty, lääkevalmistetta ei saa sekoittaa muiden lääkevalmisteiden kanssa, lukuun ottamatta niitä, jotka mainitaan kohdassa 6. 6.
6. 3 Kestoaika
Kestoaika avaamattomassa injektiopullossa:
4 vuotta.
Kestoaika liuoksen valmistamisen ja laimentamisen jälkeen:
Tutkittu käytönaikainen kemiallinen ja fysikaalinen säilyvyys on 4 tuntia 25°C: ssa.
Mikrobiologiselta kannalta valmiste tulisi käyttää välittömästi.
Jos valmistetta ei käytetä välittömästi, käytönaikainen säilytysaika ja säilytysolosuhteet ennen käyttöä ovat käyttäjän vastuulla; säilytysajan ei tule ylittää 4 tuntia valolta suojassa alle 25°C: ssa.
6. 4 Säilytys
Säilytä alle 25°C.
Pidä injektiopullo ulkopakkauksessa.
Herkkä valolle.
Käyttövalmiiksi sekoitetun ja laimennetun lääkevalmisteen säilytys, ks. kohta 6. 3.
6. 5 Pakkaustyyppi ja pakkauskoko
Infuusiokuiva- aine lasisessa (tyyppi I) injektiopullossa, jossa butyylitulppa ja alumiinirengas.
6. 6 Erityiset varotoimet hävittämiselle ja muut käsittelyohjeet
Visudyne liuotetaan 7, 0 ml: aan injektionesteisiin käytettävää vettä, jolloin valmiin liuoksen määrä on 7, 5 ml ja vahvuus 2, 0 mg/ ml.
Liuotettu Visudyne on läpikuultamaton tummanvihreä liuos.
Ennen antoa suositetaan liuotetun Visudynen visuaalista tarkastamista mahdollisten partikkelien ja värinmuutosten havaitsemiseksi.
Tarvittava määrä Visudyne- liuosta laimennetaan 5% glukoosi - infuusionesteellä annokseen 6 mg/ m2 (kehon pinta- ala) siten, että lopulliseksi määräksi saadaan 30 ml (ks. kohta 4. 2).
Liuoksen valmistamiseen ja laimentamiseen ei saa käyttää natriumkloridiliuosta (ks. kohta 6. 2).
Standardin hydrofiilisillä kalvoilla (kuten polyeetterisulfonilla) varustetun infuusiosuodattimen, jonka huokoskoko ei ole alle 1, 2 µm, käyttöä suositetaan.
Injektiopullo ja käyttämättä jäänyt valmiiksi liuotettu liuos tulee hävittää yhden käyttökerran jälkeen.
Kaatunut tai roiskunut lääkeaine on imeytettävä ja pyyhittävä kosteaan kankaaseen.
Vältettävä aineen joutumista silmiin ja iholle.
Suositetaan kumikäsineiden ja silmäsuojusten käyttöä.
Kaikki materiaalit täytyy hävittää asianmukaisesti.
10 7.
MYYNTILUVAN HALTIJA
Novartis Europharm Limited Wimblehurst Road Horsham West Sussex, RH12 5AB Iso- Britannia
8.
MYYNTILUVAN NUMERO( T)
EU/ 1/ 00/ 140/ 001
9.
MYYNTILUVAN MYÖNTÄMISPÄIVÄMÄÄRÄ/ UUDISTAMISPÄIVÄMÄÄRÄ
Ensimmäinen myyntiluvan myöntämispäivämäärä:
27. heinäkuuta 2000 Ensimmäinen uudistamispäivämäärä:
27. heinäkuuta 2005
10.
TEKSTIN MUUTTAMISPÄIVÄMÄÄRÄ
11 LIITE II
A.
ERÄN VAPAUTTAMISESTA VASTAAVA VALMISTUSLUVAN HALTIJA
B.
MYYNTILUPAAN LIITTYVÄT EHDOT
12 A.
ERÄN VAPAUTTAMISESTA VASTAAVA VALMISTUSLUVAN HALTIJA
Erän vapauttamisesta vastaavan valmistajan nimi ja osoite
Novartis Pharma S. A. S.
26, rue de la Chapelle F- 68333 Huningue Cedex Ranska
B.
MYYNTILUPAAN LIITTYVÄT EHDOT
• MYYNTILUVAN HALTIJAA KOSKEVAT TOIMITTAMISEEN JA KÄYTTÖÖN LIITTYVÄT EHDOT TAI RAJOITUKSET
Rajoitettu lääkemääräys (ks.
Liite I: valmisteyhteenvedon kohta 4. 2).
• EHDOT TAI RAJOITUKSET, JOTKA KOSKEVAT KYSEISEN LÄÄKKEEN TURVALLISTA JA TEHOKASTA KÄYTTÖÄ
Ei oleellinen.
• MUUT EHDOT
Lääketurvajärjestelmä Myyntiluvan haltijan on ennen valmisteen markkinoille tuloa ja niin kauan kun valmiste on kaupan varmistettava, että myyntilupahakemuksen Modulissa 1. 8. 1. versiossa 1. 0, päivätty 30. kesäkuuta 2008, kuvattu lääketurvajärjestelmä on käytössä ja toiminnassa.
13 LIITE III
MYYNTIPÄÄLLYSMERKINNÄT JA PAKKAUSSELOSTE
14 A.
MYYNTIPÄÄLLYSMERKINNÄT
15 ULKOPAKKAUKSESSA ON OLTAVA SEURAAVAT MERKINNÄT
ULKOPAKKAUS
1.
LÄÄKEVALMISTEEN NIMI
Visudyne 15 mg infuusiokuiva- aine, liuosta varten Verteporfiini
2.
VAIKUTTAVA( T) AINE( ET)
Yksi injektiopullo sisältää 15 mg verteporfiinia.
3.
LUETTELO APUAINEISTA
Laktoosimonohydraatti, dimyristyylifosfatidyylikoliini, kananmunan fosfatidyyliglyseroli, askorbyylipalmitaatti, butyylihydroksitolueeni (E 321).
4.
LÄÄKEMUOTO JA SISÄLLÖN MÄÄRÄ
Infuusiokuiva- aine, liuosta varten.
Pakkaus sisältää yhden infuusiokuiva- aineinjektiopullon.
5.
ANTOTAPA JA TARVITTAESSA ANTOREITTI (ANTOREITIT)
Laskimoon.
Ei saa liuottaa natriumkloridiliuokseen.
Lue pakkausseloste ennen käyttöä.
6.
ERITYISVAROITUS VALMISTEEN SÄILYTTÄMISESTÄ POIS LASTEN ULOTTUVILTA
Ei lasten ulottuville eikä näkyville.
7.
MUU ERITYISVAROITUS (MUUT ERITYISVAROITUKSET), JOS TARPEEN
8.
VIIMEINEN KÄYTTÖPÄIVÄMÄÄRÄ
Käyt. viim.
9.
ERITYISET SÄILYTYSOLOSUHTEET
Säilytä alle 25°C.
Pidä injektiopullo ulkopakkauksessa.
Herkkä valolle.
Kestoaika liuoksen valmistamisen ja laimentamisen jälkeen: katso pakkausseloste.
16 10.
ERITYISET VAROTOIMET KÄYTTÄMÄTTÖMIEN LÄÄKEVALMISTEIDEN TAI NIISTÄ PERÄISIN OLEVAN JÄTEMATERIAALIN HÄVITTÄMISEKSI, JOS TARPEEN
11.
MYYNTILUVAN HALTIJAN NIMI JA OSOITE
Novartis Europharm Limited Wimblehurst Road Horsham West Sussex, RH12 5AB Iso- Britannia
12.
MYYNTILUVAN NUMERO( T)
EU/ 1/ 00/ 140/ 001
13.
ERÄNUMERO
Erä
14.
YLEINEN TOIMITTAMISLUOKITTELU
Reseptilääke.
15.
KÄYTTÖOHJEET
16.
TIEDOT PISTEKIRJOITUKSELLA
Vapautettu pistekirjoituksesta.
17 PIENISSÄ SISÄPAKKAUKSISSA ON OLTAVA VÄHINTÄÄN SEURAAVAT MERKINNÄT
INJEKTIOPULLON ETIKETTI
1.
LÄÄKEVALMISTEEN NIMI JA TARVITTAESSA ANTOREITTI (ANTOREITIT)
Visudyne 15 mg infuusiokuiva- aine, liuosta varten Verteporfiini Laskimoon
2.
ANTOTAPA
Lue pakkausseloste ennen käyttöä.
3.
VIIMEINEN KÄYTTÖPÄIVÄMÄÄRÄ
EXP
4.
ERÄNUMERO
Lot
5.
SISÄLLÖN MÄÄRÄ PAINONA, TILAVUUTENA TAI YKSIKKÖINÄ
Yksi injektiopullo sisältää 15 mg verteporfiinia
6.
MUUTA
18 B.
PAKKAUSSELOSTE
19 PAKKAUSSELOSTE
Visudyne 15 mg infuusiokuiva- aine, liuosta varten Verteporfiini
Lue tämä seloste huolellisesti, ennen kuin sinulle annetaan tätä lääkettä.
- Säilytä tämä seloste.
Voit tarvita sitä myöhemmin.
- Jos Sinulla on lisäkysymyksiä, käänny lääkärisi, apteekin tai sairaanhoitajan puoleen.
- Tämä lääke on määrätty vain Sinulle eikä sitä tule antaa muiden käyttöön.
Se voi aiheuttaa
haittaa muille, vaikka heidän oireensa olisivat samat kuin Sinun.
- Jos havaitset sellaisia haittavaikutuksia, joita ei ole tässä selosteessa mainittu, tai kokemasi
haittavaikutus on vakava, kerro niistä lääkärillesi tai sairaanhoitajalle.
Tässä selosteessa esitetään 1.
Mitä Visudyne on ja mihin sitä käytetään 2.
Ennen kuin sinulle annetaan Visudyneä 3.
Miten Visudyneä käytetään 4.
Mahdolliset haittavaikutukset 5.
Visudynen säilyttäminen 6.
Muuta tietoa
1.
MITÄ VISUDYNE ON JA MIHIN SITÄ KÄYTETÄÄN
Visudyne on valossa aktivoituva lääkevalmiste, jota käytetään fotodynaamisessa hoidossa.
Sitä käytetään ikään liittyvän silmän verkkokalvon keskeisen osan (makulan) rappeuman kostean muodon ja sairaalloisen likitaittoisuuden hoitoon.
Nämä sairaudet aiheuttavat näön menetyksen verkkokalvon vaurioiduttua verisuonten kasvaessa sen sisään.
Tätä kutsutaan suonikalvon uudissuonittumiseksi.
Suonikalvon uudissuonittumista on kahta tyyppiä, jotka tunnetaan klassisena suonikalvon uudissuonittumisena sekä okkulttina suonikalvon uudissuonittumisena.
Nämä voidaan todeta fluoreseiiniangiografialla.
Visudyneä käytetään pääasiallisesti klassisen suonikalvon uudissuonittumisen hoitoon potilaille, joilla on ikään liittyvä verkkokalvon keskeisen osan (makulan) rappeuma sekä kaikentyyppisen suonikalvon uudissuonittumisen hoitoon potilaille, joilla on sairaalloinen likitaittoisuus.
2.
ENNEN KUIN SINULLE ANNETAAN VISUDYNEÄ
Sinulle ei saa antaa Visudyneä:
- jos olet allerginen (yliherkkä) verteporfiinille tai Visudynen jollekin muulle aineelle
- jos Sinulla on porfyria
- jos Sinulla on vaikea maksan vajaatoiminta.
Ole erityisen varovainen Visudynen suhteen
- Kerro lääkärillesi, jos Sinulla on muita sairauksia tai jos käytät jotakin lääkettä.
Lääkärisi täytyy
ottaa tämä huomioon Sinua hoidettaessa.
- Jos Sinulla on ongelmia hoidon aikana, ole hyvä ja kerro niistä lääkärillesi tai hoitajalle.
- Jos Visudyneä joutuu infuusion aikana verisuonen ulkopuolelle, ja erityisesti jos kyseinen alue
altistuu valolle, se voi aiheuttaa kipua, turvotusta, rakkuloita ja vuotokohdan ihon värin muuttumisen.
Jos tällaista tapahtuu, infuusion antaminen tulee lopettaa.
Ihoa tulee hoitaa kylmillä kääreillä ja se tulee suojata täydellisesti valolta, kunnes ihon väri palautuu normaaliksi.
Saatat joutua ottamaan kipulääkettä.
- Koska herkistyt valolle 48 tunniksi infuusion jälkeen, tuona aikana Sinun tulee välttää
altistumista suoralle auringonvalolle, kirkkaalle keinovalolle kuten solariumille, kirkkaalle
20 halogeenivalolle ja voimakkaalle tutkimuslamppujen valolle, jollaista käytetään leikkaussalissa ja hammaslääkärin vastaanotolla tai valoa säteilevien tutkimuslaitteiden, kuten pulssi - oksimetrin, valolle.
Jos joudut menemään päivänvalossa ulos ensimmäisten 48 tunnin sisällä hoidon jälkeen, Sinun tulee suojata ihosi ja silmäsi suojavaatetuksella ja tummilla aurinkolaseilla.
UV- aurinkosuojat eivät anna suojaa.
Normaali sisävalaistus on turvallista.
Älä pysyttele pimeässä, sillä altistus normaalille sisävalolle nopeuttaa Visudynen poistumista elimistöstäsi.
- Jos Sinulla ilmenee hoidon jälkeen ongelmia, ole hyvä ja ota yhteys lääkäriisi.
Raskaus ja imetys Visudynen käytöstä raskaana oleville naisille ei ole kokemusta.
Jos olet raskaana, suunnittelet raskautta tai imetät, sinulle tulisi antaa Visudyneä vain, jos lääkärisi katsoo sen ehdottoman välttämättömäksi.
Kysy lääkäriltäsi tai apteekista neuvoa ennen minkään lääkkeen käyttöä.
Ajaminen ja koneiden käyttö Sinulla saattaa ilmetä joitakin näköhäiriöitä Visudyne- hoidon jälkeen.
Jos näin tapahtuu, älä aja autoa äläkä käytä työkaluja tai koneita ennen kuin näkökykysi paranee.
Tärkeää tietoa Visudynen sisältämistä aineista Visudynessä on pieniä määriä butyylihydroksitolueenia (E 321).
Tämä aine ärsyttää silmiä, ihoa ja limakalvoja.
Jos joudut suoraan kosketukseenVisudynen kanssa, pese se huolellisesti pois vedellä.
3.
MITEN VISUDYNEÄ KÄYTETÄÄN
Lääkärisi tai apteekkarisi valmistaa Visudyne- infuusionesteen.
Infuusion antaa lääkärisi tai sairaanhoitajasi.
Infuusion lopussa lääkärisi laittaa silmääsi erityisen piilolinssin ja hoitaa silmääsi erikoislaserilla.
Visudynen aktivoimiseksi tarvittavan 50 J/ cm2 laserannoksen antaminen kestää 83 sekuntia.
Tänä aikana Sinun on seurattava lääkärisi antamia ohjeita ja pidettävä silmäsi liikkumattomina.
Tarvittaessa Visudyne- hoito voidaan uusia joka kolmas kuukausi.
Jos saat enemmän Visudyneä kuin Sinun pitäisi Visudynen yliannos saattaa pidentää valoherkkyyden kestoa ja sinun on tällöin ehkä noudatettava kohdassa 2 annettuja ohjeita valolta suojautumiseksi pidempään kuin 48 tuntia.
Lääkärisi neuvoo Sinua.
4.
MAHDOLLISET HAITTAVAIKUTUKSET
Kuten kaikki lääkkeet, Visudynekin voi aiheuttaa haittavaikutuksia.
Kaikki eivät kuitenkaan niitä saa.
Suositettuja annoksia käytettäessä pienellä osalla potilaista on esiintynyt yksi tai useampia seuraavista haittavaikutuksista.
Useimmat näistä vaikutuksista olivat lieviä ja kestivät vain lyhyen aikaa.
Muutamilla potilailla raportoitiin hoidetun silmän epänormaalia tai heikentynyttä näkökykyä, näkökentän muutoksia, silmän verkkokalvon verenvuotoa tai verenvuotoa lasiaiseen, verkkokalvon siirtymistä ja verkkokalvon tai suonikalvon puutteellista verenkiertoa.
Lisäksi jotkut potilaat ovat ilmoittaneet yhtä tai useampia seuraavista: pahoinvointi, auringonpolttamat, väsymys, infuusioon liittyvä selkä - ja rintakipu, joka saattaa säteillä muille alueille, mukaan lukien (mutta ei rajoittuen) lantioon, hartiaan tai rintakehään, kolesterolipitoisuuden suureneminen, kipu, verenpaineen kohoaminen, tuntoaistin heikentyminen, kuume.
Vasovagaalisia
21 reaktioita (outoa epätodellista sekavaa oloa ja pyörtymistä) sekä yliherkkyysreaktioita, jotka harvoin voivat olla vakavia, on raportoitu.
Yleisoireita voivat olla päänsärky, pahoinvointi, pyörtyminen, hikoilu, huimauksen tunne, ihottuma, nokkosrokko, kutina, hengenahdistus, kuumotus tai verenpaineen ja sydämen syketiheyden muutokset.
Kuten muunkin tyyppisten injektioiden yhteydessä, joillakin potilailla esiintyi kipua, turvotusta, tulehdusta, rakkuloita, vuotoa verisuonta ympäröivälle alueelle sekä injektiokohdan verenvuotoa, ihon värimuutoksia ja yliherkkyyttä.
Jos saat näitä oireita, tuo osa ihoa on tavallista herkempi valolle, kunnes vihreä väri häviää.
48 tunnin aikana Visudyne- hoidon jälkeen on joskus raportoitu sydänkohtauksia erityisesti potilailla, joilla on ollut aiemmin sydänsairauksia.
Jos havaitset sellaisia haittavaikutuksia, joita ei ole tässä selosteessa mainittu, tai kokemasi haittavaikutus on vakava, kerro niistä lääkärillesi tai sairaanhoitajalle.
5.
VISUDYNEN SÄILYTTÄMINEN
Ei lasten ulottuville eikä näkyville.
Säilytä alle 25°C.
Pidä injektiopullo ulkopakkauksessa.
Herkkä valolle.
Kemiallinen ja fysikaalinen säilyvyys käytössä on neljä tuntia 25°C: n lämpötilassa.
Mikrobiologiselta kannalta tuote täytyisi käyttää heti.
Jos sitä ei käytetä heti, käyttöaika ja tuotteen kunto ennen käyttöä on käyttäjän vastuulla.
Normaalisti ei saa ylittää neljän tunnin rajaa tuotteen ollessa valolta suojassa alle 25°C: n lämpötilassa.
Älä käytä Visudyneä ulkopakkauksessa ja injektiopullossa mainitun viimeisen käyttöpäivämäärän jälkeen.
6.
MUUTA TIETOA
Mitä Visudyne sisältää
- Vaikuttava aine on verteporfiini.
- Muut aineet ovat dimyristyylifosfatidyylikoliini, kananmunan fosfatidyyliglyseroli,
askorbyylipalmitaatti, butyylihydroksitolueeni (E 321) ja laktoosimonohydraatti.
Lääkevalmisteen kuvaus ja pakkauskoko Visudyne on tummanvihreä tai musta kuiva- aine läpinäkyvässä lasisessa injektiopullossa.
Lääkevalmiste valmistetaan ennen käyttöä käyttövalmiiksi sekoittamalla kuiva- aine veteen, jolloin saadaan läpikuultava tummanvihreä liuos.
Visudyne on saatavana yhden kuiva- ainetta sisältävän injektiopullon pakkauksina.
Myyntiluvan haltija Novartis Europharm Limited Wimblehurst Road Horsham West Sussex, RH12 5AB Iso- Britannia
22 Valmistaja Novartis Pharma S. A. S.
26, rue de la Chapelle F- 68333 Huningue Cedex Ranska
Lisätietoja tästä lääkevalmisteesta antaa myyntiluvan haltijan paikallinen edustaja:
België/ Belgique/ Belgien Novartis Pharma N. V.
Tél/ Tel: +32 2 246 16 11
Luxembourg/ Luxemburg Novartis Pharma GmbH Tél/ Tel: +49 911 273 0
България Novartis Pharma Services Inc.
Тел.: +359 2 489 98 28
Magyarország Novartis Hungária Kft.
Pharma Tel.: +36 1 457 65 00
Česká republika Novartis s. r. o.
Tel: +420 225 775 111
Malta Novartis Pharma Services Inc.
Tel: +356 2298 3217
Danmark Novartis Healthcare A/ S Tlf: +45 39 16 84 00
Nederland Novartis Pharma B. V.
Tel: +31 26 37 82 111
Deutschland Novartis Pharma GmbH Tel: +49 911 273 0
Norge Novartis Norge AS Tlf: +47 23 05 20 00
Eesti Novartis Pharma Services Inc.
Tel: +372 60 62 400
Österreich Novartis Pharma GmbH Tel: +43 1 86 6570
Ελλάδα Novartis (Hellas) A. E. B. E.
Τηλ: +30 210 281 17 12
Polska Novartis Poland Sp. z o. o.
Tel.: +48 22 550 8888
España Novartis Farmacéutica, S. A.
Tel: +34 93 306 42 00
Portugal Novartis Farma - Produtos Farmacêuticos, S. A.
Tel: +351 21 000 8600
France Novartis Pharma S. A. S.
Tél: +33 1 55 47 66 00
România Novartis Pharma Services Inc.
Tel: +40 21 31299 01
Ireland Novartis Ireland Limited Tel: +353 1 260 12 55
Slovenija Novartis Pharma Services Inc.
Tel: +386 1 300 75 77
Ísland Vistor hf.
Sími: +354 535 7000
Slovenská republika Novartis Slovakia s. r. o.
Tel: +421 2 5542 5439
Italia Novartis Farma S. p. A.
Tel: +39 02 96 54 1
Suomi/ Finland Novartis Finland Oy Puh/ Tel: +358 9 61 33 22 11
23 Κύπρος Δημητριάδης και Παπαέλληνας Λτδ Τηλ: +357 22 690 690
Sverige Novartis Sverige AB Tel: +46 8 732 32 00
Latvija Novartis Pharma Services Inc.
Tel: +371 7 887 070
United Kingdom Novartis Pharmaceuticals UK Ltd.
Tel: +44 1276 698370
Lietuva Novartis Pharma Services Inc.
Tel: +370 5 269 16 50
Tämä seloste on hyväksytty viimeksi
24 TIETOA HOITOALAN AMMATTILAISILLE
Seuraavat tiedot on tarkoitettu vain hoitoalan ammattilaisille:
Visudyne liuotetaan 7, 0 ml: aan injektionesteisiin käytettävää vettä, jolloin muodostuu 7, 5 ml vahvuudeltaan 2, 0 mg/ ml liuos.
Liuotettu Visudyne on läpikuultamaton tummanvihreä liuos.
Ennen antoa liuotetun Visudynen visuaalista tarkastamista mahdollisten partikkelien ja värinmuutosten havaitsemiseksi suositetaan.
Annettaessa 6 mg/ m2 kehon pinta- alaa kohti (suositeltu hoitoannos), tarvittava määrä Visudyne liuosta laimennetaan 5% glukoosi- infuusionesteellä 30 ml lopulliseen tilavuuteen.
Älä käytä liuoksen valmistamiseen ja laimentamiseen natriumkloridiliuosta.
Standardin hydrofiilisillä kalvoilla (kuten polyeetterisulfonilla) varustetun infuusiosuodattimen, jonka huokoskoko ei ole alle 1, 2 μm, käyttöä suositetaan.
Säilytysohjeet esitetään tämän selosteen kohdassa 5.
Injektiopullo ja käyttämättä jäänyt valmiiksi liuotettu liuos tulee hävittää yhden käyttökerran jälkeen.
Kaatunut tai roiskunut lääkeaine on imeytettävä ja pyyhittävä kosteaan kankaaseen.
Aineen joutumista silmiin tai iholle on vältettävä.
Suositetaan kumikäsineiden ja silmäsuojusten käyttöä.
Kaikki materiaalit täytyy hävittää asianmukaisesti.
25
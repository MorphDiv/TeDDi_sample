# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 595
EUROOPAN JULKINEN ARVIOINTILAUSUNTO (EPAR)
ACLASTA
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Aclasta on?
Aclasta on infuusioliuos (tiputus laskimoon), joka sisältää vaikuttavana aineena tsoledronihappoa (5 mg/ 100 ml).
Mihin Aclastaa käytetään?
Aclastaa käytetään seuraavien sairauksien hoitoon: • osteoporoosi (luustoa haurastuttava sairaus) sekä vaihdevuodet ylittäneillä naisilla että miehillä.
Sitä käytetään potilailla, joilla on luunmurtumien riski, kuten potilaat, joilla on hiljattain ollut vähäisen tapahtuman kuten kaatumisen aiheuttama lonkkamurtuma; • Pagetin luutauti, sairaus, jossa normaali luun muodostuminen on häiriintynyt.
Lääkevalmistetta saa vain lääkärin määräyksestä.
Miten Aclastaa käytetään?
Aclastaa annetaan 100 ml infuusiona vähintään 15 minuutin ajan.
Osteoporoosipotilailla toimenpide voidaan toistaa kerran vuodessa.
Lonkkamurtuman saaneiden potilaiden olisi käytettävä Aclastaa vähintään kahden viikon ajan murtuman korjaamiseksi tehdyn leikkauksen jälkeen.
Potilaiden on saatava riittävästi nestettä ennen hoitoa ja sen jälkeen.
Kaikille Aclastaa käyttäville potilaille suositellaan myös riittävää D- vitamiini - ja kalsiumlisää.
Lisäksi Pagetin luutautia sairastavien potilaiden tulee ottaa vähintään 500 mg kalsiumia kahdesti päivässä vähintään 10 päivän ajan hoidon jälkeen, ja lonkkamurtuman saaneiden potilaiden olisi otettava suuri annos D- vitamiinia (50 000 – 125 000 KY) suun kautta tai injektiona lihakseen ennen heidän ensimmäistä infuusiotaan.
Parasetamolin tai ibuprofeenin (tulehduskipulääkkeitä) käyttö pian Aclastan antamisen jälkeen saattaa lievittää oireita, kuten kuumetta, lihaskipua, flunssankaltaisia oireita, nivelkipua ja päänsärkyä kolmena päivänä infuusion antamisen jälkeen.
Aclastaa ei suositella käytettäväksi potilailla, joilla on vakava munuaisten toimintahäiriö.
Pagetin luutaudin hoidossa Aclastaa saavat käyttää vain lääkärit, joilla on kokemusta taudin hoidosta.
Miten Aclasta vaikuttaa?
Osteoporoosi syntyy, kun luonnollisesti häviävän luun tilalle ei muodostu riittävästi uutta luukudosta.
Luu ohenee ja haurastuu vähitellen ja sen murtumisriski kasvaa.
Naisilla osteoporoosi on yleisempää vaihdevuosien jälkeen, kun naissukupuolihormonin estrogeenin määrä vähenee.
Pagetin luutaudissa luu hajoaa nopeammin, ja sen tilalle muodostuva luu on normaalia heikompaa.
Aclastan vaikuttava aine tsoledronihappo kuuluu bisfosfonaatteihin.
Se pysäyttää osteoklastien eli luukudoksen 7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. hajoamisesta huolehtivien solujen toiminnan.
Tämä vähentää osteoporoosipotilaiden luukatoa ja vähentää Pagetin luutaudin aktiivisuutta.
Miten Aclastaa on tutkittu?
Koska Aclastan vaikuttava aine on sama kuin Zometassa, osa Zometaa koskevista tiedoista on otettu huomioon Aclastaa arvioitaessa.
Osteoporoosin hoidossa Aclastan vaikutuksia otettuna kerran vuodessa on verrattu lumelääkkeeseen kahdessa päätutkimuksessa.
Ensimmäisessä oli mukana lähes 8000 osteoporoosia sairastavaa ikääntynyttä naista, ja siinä tarkasteltiin kolmen vuoden aikana tapahtuneiden selkärangan ja lonkkaluun murtumien määrää.
Toiseen tutkimukseen osallistui 2 127 osteoporoosia sairastavaa miestä ja naista, jotka olivat yli 50 vuoden ikäisiä ja olivat hiljattain saaneet lonkkamurtuman.
Tässä tutkimuksessa tarkasteltiin murtumien määrää viiden vuoden ajan.
Kummassakin tutkimuksessa potilaat saivat käyttää muita osteoporoosilääkkeitä mutta eivät muita bisfosfonaatteja.
Pagetin luutaudissa Aclastaa on tutkittu kahdessa tutkimuksessa, joihin osallistui yhteensä 357 potilasta.
Tutkimuksissa Aclastaa verrattiin risedronaattiin (kuuluu myös bisfosfonaatteihin) kuuden kuukauden ajan.
Potilaat saivat joko kertainfuusiona Aclastaa tai risedronaattia kerran päivässä kahden kuukauden ajan.
Tehon pääasiallisena mittarina oli seerumin alkalisen fosfataasin (luun hajoamiseen osallistuva entsyymi) normalisoituminen tai ainakin 75 prosentin vähennys sen liiallisessa määrässä.
Mitä hyötyä Aclastasta on havaittu tutkimuksissa?
Osteoporoosia sairastavia potilaita koskevassa tutkimuksessa Aclasta oli lumelääkettä tehokkaampi luunmurtumien määrän vähentämisessä.
Ikääntyneillä naisilla tehdyssä tutkimuksessa selkärangan murtumien riski väheni 70% Aclastaa (ilman muuta osteoporoosilääkitystä) saaneilla potilailla kolmen vuoden aikana verrattuna lumelääkettä saaneisiin potilaisiin.
Kaikilla Aclastaa saaneilla (joko ilman muuta osteoporoosilääkitystä tai yhdessä muun lääkityksen kanssa) naisilla lonkkaluun murtumien riski väheni 41% verrattuna lumelääkettä saaneisiin naisiin.
Lonkkamurtuman saaneilla miehillä ja naisilla tehdyssä tutkimuksessa 9 prosentilla Aclastaa saaneista potilaista esiintyi murtuma (92 potilasta 1 065: stä), kun taas lumelääkettä saaneilla potilailla osuus oli 13% (139 potilasta 1 062: sta).
Tämän mukaan Aclasta vähensi murtumien riskiä 35 prosenttia.
Pagetin luutaudin hoidossa Aclasta oli tehokkaampi kuin risedronaatti.
Kuuden kuukauden kuluttua hoito oli tehonnut yhdessä tutkimuksessa 95 prosenttiin potilaista ja toisessa tutkimuksessa 97 prosenttiin potilaista, kun vastaavat luvut risedronaattia saaneilla potilailla olivat 75% ja 73%.
Mitä riskejä Aclastaan liittyy?
Useimmat Aclastan sivuvaikutukset ilmenevät kolmen päivän sisällä infuusiosta.
Ne vähenevät, kun infuusio suoritetaan toistuvasti.
Aclastan yleisin sivuvaikutus (useammalla kuin yhdellä potilaalla kymmenestä) on kuume.
Pakkausselosteessa on luettelo kaikista Aclastan ilmoitetuista sivuvaikutuksista.
Aclastaa ei saa antaa henkilöille, jotka saattavat olla yliherkkiä (allergisia) tsoledronihapolle, muille bisfosfonaateille tai jollekin muulle Aclastan ainesosalle.
Aclastaa ei saa antaa potilaille, joilla on hypokalsemia (veren alhainen kalsiumpitoisuus) eikä raskaana oleville tai imettäville naisille.
Aclastaa kuten muitakin bisfosfonaatteja ottavilla potilailla saattaa esiintyvä munuaisten toimintahäiriöitä, infuusiokohdan reaktioita sekä leukaluun osteonekroosia (luukudoksen kuoliota).
Miksi Aclasta on hyväksytty?
Lääkevalmistekomitea (CHMP) katsoi, että Aclastan hyöty on suurempi kuin sen riskit osteoporoosin hoidossa vaihdevuodet ylittäneillä naisilla ja miehillä, joilla on lisääntynyt luunmurtumien riski, mukaan lukien ne, joilla on hiljattain ollut vähäisestä tapahtumasta aiheutunut lonkkamurtuma, sekä Pagetin luutaudin hoidossa.
Komitea suositteli myyntiluvan myöntämistä Aclastaa varten.
Miten voidaan varmistaa Aclastan turvallinen käyttö?
Aclastaa valmistava yhtiö toimittaa koulutuspaketteja Aclastaa osteoporoosin hoitoon määrääville lääkäreille muistuttaakseen heitä siitä, miten lääkettä tulee käyttää.
Potilaille toimitetaan samanlaisia paketteja, joissa kerrotaan lääkkeen sivuvaikutuksista ja neuvotaan, milloin potilaan tulee ottaa yhteys lääkäriin.
2/ 3 Muita tietoja Aclastasta:
Euroopan komissio myönsi Novartis Europharm Limited - yhtiölle koko Euroopan unionin alueella voimassa olevan myyntiluvan Aclastaa varten 15. huhtikuuta 2005.
Aclastaa koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 09- 2008.
3/ 3
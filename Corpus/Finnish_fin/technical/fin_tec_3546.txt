# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 823
EUROOPAN JULKINEN ARVIOINTILAUSUNTO (EPAR)
THALIDOMIDE CELGENE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Thalidomide Celgene on?
Thalidomide Celgene on lääke, joka sisältää vaikuttavana aineena talidomidia.
Sitä on saatavilla kapseleina (50 mg).
Mihin Thalidomide Celgenea käytetään?
Thalidomide Celgenea käytetään multippelin myelooman (luuydinsyövän) hoitoon yhdessä melfalaanin ja prednisonin (syöpälääkkeitä) kanssa potilailla, joilla on hoitamaton multippeli myelooma.
Sitä käytetään yli 65- vuotiailla potilailla ja nuoremmilla potilailla, jos näille ei voida antaa suuria annoksia kemoterapiaa (syöpähoitoa).
Thalidomide Celgenea on määrättävä ja annosteltava sellaisen erityisen ohjelman mukaan, jonka tarkoitus on estää syntymättömien lasten altistuminen lääkkeelle.
Koska multippelia myeloomaa esiintyy vähän, sairautta pidetään harvinaisena; Thalidomide Celgene nimettiin harvinaislääkkeeksi (harvinaisten sairauksien hoidossa käytettävä lääke) 20. 11. 2001.
Lääkevalmistetta saa vain lääkemääräyksellä.
Miten Thalidomide Celgenea käytetään?
Thalidomide Celgene – hoito aloitetaan ja sitä seurataan sellaisen lääkärin valvonnassa, joka hallitsee immunomodulatoristen lääkeaineiden tai syöpälääkkeiden käytön.
Lääkärin on myös ymmärrettävä talidomidiin liittyvät vaaratekijät ja seurantavaatimukset.
Thalidomide Celgenen suositeltu annos on neljä kapselia vuorokaudessa kerta- annoksena mieluiten juuri ennen nukkumaanmenoa.
Kapselit voidaan ottaa ruoan kanssa tai ilman.
Thalidomide Celgenea voidaan käyttää enintään 12 hoitojaksoa, joista kukin kestää kuusi viikkoa.
Lääkäri voi viivyttää tai vähentää annoksia tai keskeyttää hoidon, jos potilas kokee tiettyjä sivuvaikutuksia, mukaan lukien verihyytymät, hermovauriot, ihottuma, hidas syke, pyörtyminen tai unisuus.
Kullekin potilaalle tulisi myös antaa antikoagulanttia (verihyytymien muodostumista estävää lääkettä) vähintään viiden ensimmäisen hoitokuukauden ajan, kun on ensin huolellisesti arvioitu potilaan henkilökohtaiset riskit.
Potilaita, joilla on vaikeita munuaisten tai maksan toimintahäiriöitä, on seurattava huolellisesti sivuvaikutusten varalta.
Thalidomide Celgenea ei suositella käytettäväksi alle 18- vuotiailla potilailla, koska sen turvallisuudesta ja tehokkuudesta tässä ikäryhmässä ei ole riittävästi tietoa.
Miten Thalidomide Celgene vaikuttaa?
Thalidomide Celgenen vaikuttavan aineen, talidomidin, uskotaan vaikuttavan ehkäisemällä syöpäsolujen kehittymistä ja stimuloimalla joitakin immuunijärjestelmän (kehon 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged. puolustusmekanismin) erikoistuneita soluja hyökkäämään syöpäsoluja vastaan.
Tämä voi auttaa hidastamaan multippelin myelooman leviämistä.
Miten Thalidomide Celgenea on tutkittu?
Thalidomide Celgenen vaikutuksia testattiin ensin koemalleilla ennen ihmisillä tehtyjä tutkimuksia.
Thalidomide Celgenen tehokkuutta tutkittiin yhdessä päätutkimuksessa, johon osallistui 447 multippelia myeloomaa sairastavaa potilasta.
Tutkimuksessa oli mukana 65- vuotiaita potilaita sekä nuorempia potilaita, joille ei voitu antaa suuri annoksia kemoterapiaa.
Tutkimuksessa verrattiin melfalaanin ja prednisonin vaikutusta eloonjäämisaikoihin Thalidomide Celgenen kanssa ja ilman sitä.
Yhtiö esitti myös tulokset tutkimuksesta, jossa tarkasteltiin Thalidomide Celgenen ja deksametasonin yhdistelmää multippelin myelooman ” induktiohoitona ” käytettäväksi ennen suuria kemoterapia - annoksia.
Yhtiö kuitenkin peruutti tämän hakemuksen lääkevalmisteen arvioinnin aikana.
Mitä hyötyä Thalidomide Celgenesta on havaittu tutkimuksissa?
Eloonjäämisajat olivat pidemmät potilailla, jotka saivat Thalidomide Celgenea melfalaanin ja prednisonin lisäksi.
Melfalaania ja prednisonia saaneet potilaat elivät keskimäärin 33, 2 kuukautta tutkimuksen käynnistymisestä verrattuna 51, 6 kuukauteen, kun hoitoon sisältyi myös Thalidomide Celgene.
Mitä riskejä Thalidomide Celgeneen liittyy?
Useimmilla talidomidia saavilla potilailla esiintyy sivuvaikutuksia.
Yleisimmät sivuvaikutukset (joita havaittiin useammalla kuin joka 10. potilaalla) ovat neutropenia (neutrofiilien, eräiden valkoisten verisolujen, niukkuus veressä), leukopenia (veren valkosolujen niukkuus), anemia (vähäinen punaisten verisolujen määrä), lymfopenia (lymfosyyttien, eräiden valkosolujen, vähäinen määrä veressä), trombosytopenia (verihiutaleiden vähäinen määrä veressä), perifeerinen neuropatia (hermovaurio, joka aiheuttaa pistelyä, kipua ja tunnottomuutta käsissä ja jaloissa), vapina, huimaus, parestesia (epätavallisia aistimuksia kuten pistelyä), dysestesia (tuntohäiriöitä), unisuus, ummetus ja perifeerinen ödeema (yleensä jaloissa).
Pakkausselosteessa on luettelo kaikista Thalidomide Celgenen ilmoitetuista sivuvaikutuksista.
Talidomidi on voimakas ihmisen teratogeeni, mikä tarkoittaa, että sillä on haitallinen vaikutus syntymättömään lapseen ja se aiheuttaa vakavia ja hengenvaarallisia synnynnäisiä epämuodostumia.
Kaikkien lääkettä saavien miesten ja naisten on täytettävä tiukat ehdot, joiden tarkoituksena on estää raskaudet ja syntymättömien lapsien altistuminen talidomidille.
Seuraavat ryhmät eivät koskaan saa käyttää Thalidomide Celgenea:  raskaana olevat naiset;  naiset, jotka voivat tulla raskaaksi, paitsi jos he ryhtyvät kaikkiin tarpeellisiin toimenpiteisiin varmistaakseen, että eivät ole raskaana ennen hoitoa eivätkä tule raskaaksi hoidon aikana tai pian sen jälkeen;  potilaat, jotka eivät pysty noudattamaan ehkäisyvälineiden käyttämistä koskevaa vaatimusta.
Thalidomide Celgenea ei saa myöskään antaa potilaille, jotka ovat yliherkkiä (allergisia) talidomidille tai jollekin muulle valmisteen sisältämälle aineelle.
Pakkausselosteessa on luettelo kaikista rajoituksista.
Miksi Thalidomide Celgene on hyväksytty?
Lääkevalmistekomitea (CHMP) katsoi, että mikäli noudatetaan erittäin tiukkoja varotoimenpiteitä, jotta syntymättömät lapset eivät altistuisi talidomidille, Thalidomide Celgenen hyöty on sen riskejä suurempi käytettynä ensisijaisena hoitona yhdessä melfalaanin ja prednisonin kanssa potilailla, joilla on hoitamaton multippeli myelooma ja jotka ovat vähintään 65- vuotiaita tai joille ei voida antaa suuria annoksia kemoterapiaa.
Komitea suositteli myyntiluvan myöntämistä Thalidomide Celgenea varten.
Miten voidaan varmistaa Thalidomide Celgenen turvallinen käyttö?
Thalidomide Celgenea valmistava yhtiö järjestää raskaudenesto- ohjelman kaikissa jäsenvaltioissa.
Se tarjoaa kirjeen ja koulutuspaketin terveydenhoitohenkilöstölle sekä esitteet potilaille.
Niissä kuvataan yksityiskohtaisesti toimet, joihin on ryhdyttävä lääkevalmisteen turvallista käyttöä varten.
Se järjestää myös potilaille kortit, joiden avulla varmistetaan, että kukin potilas on ryhtynyt asianmukaisiin varotoimiin.
Kukin jäsenvaltio varmistaa myös, että koulutusmateriaalit ja potilaskortit toimitetaan tarpeen mukaan lääkevalmisteen määrääjille ja potilaille.
2/ 3 Yhtiö kerää myös tietoja siitä, käytetäänkö lääkevalmistetta sen hyväksytyn käyttöaiheen ulkopuolella.
Thalidomide Celgene - kapseleita sisältävät pakkaukset sisältävät varoituksen, jossa todetaan talidomidin olevan vahingollista syntymättömille lapsille.
Muita tietoja Thalidomide Celgenesta Euroopan komissio myönsi koko Euroopan unionin alueella voimassa olevan myyntiluvan Thalidomide Celgenea varten 16. huhtikuuta 2008.
Myyntiluvan haltija on Celgene Europe Ltd.
Lääkevalmisteen nimi muutettiin Thalidomide Celgeneksi 22. lokakuuta 2008.
Harvinaislääkekomitean Thalidomide Celgenea koskevan lausunnon tiivistelmä on tässä.
Thalidomide Celgenea koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 01- 2009.
3/ 3
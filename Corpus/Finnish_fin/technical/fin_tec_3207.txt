# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 822
EUROOPAN JULKINEN ARVIOINTIKERTOMUS (EPAR)
PREPANDRIX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Prepandrix on?
Prepandrix on injektiona annettava rokote.
Se sisältää inaktivoituja (tapettuja) influenssaviruksen osia.
Prepandrix sisältää influenssaviruskantaa nimeltä A/ VietNam/ 1194/ 2005 NIBRG- 14 ’ (H5N1).
Mihin Prepandrixia käytetään?
Prepandrix on aikuisille (18 - 60 vuotta) tarkoitettu rokote heidän suojaamisekseen A - influenssaviruksen H5N1- kannan (tyypin) aiheuttamaa influenssaa vastaan.
Prepandrixiä annetaan virallisten suositusten mukaisesti.
Rokotetta saa vain lääkärin määräyksestä..
Miten Prepandrixia käytetään?
Prepandrix annetaan injektiona hartialihakseen kahtena annoksena, joista toinen annetaan vähintään kolmen viikon kuluttua ensimmäisestä annoksesta.
Miten Prepandrix vaikuttaa?
Prepandrix on “ prepandeeminen ” rokote.
Tämä on erityinen rokotetyyppi, jolla pyritään suojaamaan ihmisiä mahdollisesti tulevaisuudessa pandemian aiheuttavalta influenssakannalta.
Influenssapandemiassa uusi influenssaviruskanta leviää helposti ihmisestä toiseen, koska ihmisillä ei ole vastustuskykyä (suojaa) sitä vastaan.
Pandemia voi levitä useimpiin maihin ja alueisiin ympäri maailmaa.
Terveydenhuollon asiantuntijat ovat huolissaan siitä, että seuraavan influenssapandemian voi aiheuttaa influenssaviruksen H5N1 – kanta.
Prepandrixia, joka on kehitetty suojaamaan tältä viruskannalta, voidaan käyttää ennen influenssapandemian alkamista tai sen aikana.
Rokotteet vaikuttavat ” opettamalla ” immuunijärjestelmää (kehon luonnollista puolustautumisjärjestelmää) puolustautumaan sairautta vastaan.
Prepandrix sisältää pieniä määriä H5N1 – viruksen hemagglutiniinia (pinnassa olevia proteiineja).
Ensin virus on inaktivoitu (tapettu), joten se ei aiheuta mitään sairautta.
Kun henkilölle annetaan rokote, immuunijärjestelmä tunnistaa viruksen ” tunkeilijaksi ” ja valmistaa vasta- aineita sitä vastaan.
Kun keho altistuu virukselle uudestaan, immuunijärjestelmä kykenee tuottamaan vasta- aineita nopeammin.
Tämä voi auttaa suojaamaan viruksen aiheuttamalta taudilta.
Virusta sisältävä suspensio ja emulsio sekoitetaan keskenään ennen injektion antamista.
Sekoittamisen jälkeen emulsio injisoidaan.
Emulsio sisältää myös ” adjuvantin ” (öljyä sisältävä yhdiste), jotta tuloksena olisi parempi vaste.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Miten Prepandrixia on tutkittu?
Prepandrixin vaikutuksia testattiin ensin kokeellisilla malleilla ennen ihmisillä tutkimista.
Prepandrixia koskevassa päätutkimuksessa oli mukana 400 tervettä aikuista.
Tutkimuksessa verrattiin Prepandrixin eri annostusten, adjuvantin kanssa tai ilman, kykyä laukaista vasta- aineiden tuotanto (immunogeenisuus).
Koehenkilöt saivat kaksi Prepandrix - injektiota, jotka sisälsivät jonkin neljästä eri hemagglutiniiniannoksesta.
Injektiot annettiin 21 vuorokauden välein.
Tehokkuuden pääasiallisia mittareita olivat influenssaviruksen vasta- aineiden pitoisuudet veressä kolmena eri ajankohtana: ennen rokottamista, päivänä, jolloin toinen injektio annettiin (21. päivä) ja 21 päivää sen jälkeen (42. päivä).
Lisätutkimuksia tehtiin varmistamaan päätutkimuksen tulokset ja antamaan näyttöä rokotteen turvallisuudesta.
Mitä hyötyä Prepandrixista on havaittu tutkimuksissa?
Lääkevalmistekomitean (CHMP) antamien kriteerien perusteella prepandeemisen rokotteen on aiheutettava suojaava vasta- ainetaso vähintään 70%: lla ihmisistä tullakseen hyväksytyksi.
Tutkimuksen mukaan Prepandrix- annos, joka sisälsi 3, 75 mikrogrammaa hemagglutiniinia ja adjuvanttia, tuotti vasta- aineita tasolla, joka täytti kyseiset kriteerit.
Kaksikymmentäyksi päivää toisen injektion jälkeen 84 prosentilla rokotteen saaneista oli vasta- ainetaso, joka antoi suojan H5N1- virusta vastaan.
Mitä riskejä Prepandrixiin liittyy?
Prepandrixin tavallisimmat sivuvaikutukset (havaittiin 1 annoksella 10: stä tai useammilla annoksilla rokotetta) ovat päänsärky, nivelkipu (artralgia), lihaskipu (myalgia), injektiokohdan reaktiot (kovettuminen, turvotus, kipu ja punoitus), kuume ja väsymys.
Pakkausselosteessa on luettelo kaikista Prepandrixin ilmoitetuista sivuvaikutuksista.
Prepandrixia ei saa antaa potilaille, jotka ovat saaneet anafylaktisen reaktion (vakava allerginen reaktio) jostakin rokotteen ainesosasta tai jostakin rokotteen jäämäaineesta (pieni määrä), kuten kananmunista, kanaproteiinista, ovalbumiinista (kanamunan valkuaisen proteiini), formaldehydista, gentamysiinisulfaatista (eräs antibiootti) ja natriumdeoksikolaatista.
Prepandrix- rokotteen antamista on siirrettävä henkilöillä, joilla nousee äkillinen kuume.
Miksi Prepandrix on hyväksytty?
Lääkevalmistekomitea (CHMP) katsoi, että Prepandrixin hyöty on sen riskejä suurempi aktiivisessa immunisaatiossa A- influenssaviruksen H5N1 – alatyyppiä vastaan.
Komitea suositteli myyntiluvan myöntämistä Prepandrixia varten.
Muita tietoja Prepandrixista Euroopan komissio myönsi GlaxoSmithKline Biologicals s. a. - yhtiölle koko Euroopan unionin alueella voimassa olevan myyntiluvan ia varten 14. toukokuuta 2008.
Prepandixia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 03- 2008.
©EMEA 2008
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 221
EUROOPAN JULKINEN ARVIOINTILAUSUNTO (EPAR)
KARVEZIDE
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointilausuntoon).
Mitä Karvezide on?
Karvezide on lääke, joka sisältää kahta vaikuttavaa ainetta, irbesartaania ja hydroklooritiatsidia.
Sitä on saatavana soikeina tabletteina (persikanväriset tabletit sisältävät 150 mg tai 300 mg irbesartaania ja 12, 5 mg hydroklooritiatsidia; vaaleanpunaiset tabletit sisältävät 300 mg irbesartaania ja 25 mg hydroklooritiatsidia).
Mihin Karvezidea käytetään?
Karvezidea käytetään aikuisilla potilailla, joilla on essentiaali hypertensio (korkea verenpaine) ja joiden verenpaine ei pysy riittävän hyvin hallinnassa pelkällä irbesartaanilla tai hydroklooritiatsidilla.
Essentiaali tarkoittaa sitä, että korkean verenpaineen aiheuttajana ei ole muu sairaus.
Lääkevalmistetta saa vain lääkemääräyksellä.
Miten Karvezidea käytetään?
Karvezidea otetaan suun kautta joko aterian yhteydessä tai muulloin.
Karveziden annostus riippuu potilaan aiemmin käyttämästä irbesartaanin tai hydroklooritiatsidin annostuksesta.
Suositusten mukaan irbesartaania ei saisi ottaa yli 300 mg eikä hydroklooritiatsidia yli 25 mg kerran päivässä.
Karvezidea voi käyttää muiden verenpainehoitojen lisänä.
Miten Karvezide vaikuttaa?
Karvezide sisältää kahta vaikuttavaa ainetta, irbesartaania ja hydroklooritiatsidia.
Irbesartaani on angiotensiini- II- reseptorin antagonisti, mikä tarkoittaa, että se estää angiotensiini- II - nimisen hormonin toiminnan kehossa.
Angiotensiini- II on voimakas vasokonstriktori (verisuonia supistava aine).
Salpaamalla reseptorit, joihin angiotensiini- II normaalisti kiinnittyy, irbesartaani estää angiotensiinin vaikutuksen, jolloin verisuonet laajenevat.
Hydroklooritiatsidi on diureetti, joka on toinen verenpainelääketyyppi.
Se toimii lisäämällä virtsan eritystä vähentäen näin veren nestemäärää ja laskien verenpainetta.
Näiden aineiden yhdistelmällä on additiivinen vaikutus, jonka ansiosta verenpaine laskee enemmän kuin kummallakaan lääkkeellä yksin.
Kun verenpaine laskee, korkean verenpaineen aiheuttamat riskit, esim. aivohalvauksen riski, vähenevät.
Miten Karvezidea on tutkittu?
Vuonna 1997 Euroopan unioni (EU) myönsi pelkälle irbesartaanille myyntiluvan ja sitä on myyty kauppanimillä Karvea tai Aprovel.
Sitä voidaan käyttää yhdessä hydroklooritiatsidin kanssa korkean verenpaineen hoidossa.
Karveaa/ Aprovelia koskevia tutkimuksia, joissa Karveaa/ Aprovelia käytettiin 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged yhdessä hydroklooritiatsidin kanssa erillisinä tabletteina, käytettiin tukemaan Karveziden käyttöä.
Lisätutkimuksia tehtiin myös annosyhdistelmästä 300 mg irbesartaania ja 25 mg hydroklooritiatsidia.
Tehokkuuden pääasiallisena mittana oli diastolisen verenpaineen (kahden sydämenlyönnin välillä mitattu verenpaine) laskeminen.
Mitä hyötyä Karvezidesta on havaittu tutkimuksissa?
Karvezide alensi diastolista verenpainetta tehokkaammin kuin lumelääke ja tehokkaammin kuin pelkkä hydroklooritiatsidi.
Lisäämällä irbesartaanin annostusta 300 mg: aan ja hydroklooritiatsidin annostusta 25 mg: aan verenpaine saattaa laskea lisää.
Mitä riskejä Karvezideen liittyy?
Karveziden yleisimmät sivuvaikutukset (1– 10 potilaalla 100: sta) ovat huimaus, pahoinvointi (huonovointisuus) tai oksentelu, poikkeavuudet virtsaamisessa, väsymys ja veren ureatypen (BUN, proteiinin hajoamistuote), kreatiniinin (lihasten aineenvaihduntatuote) ja kreatiinikinaasin (lihaksissa oleva entsyymi) lisääntyminen.
Pakkausselosteessa on luettelo kaikista Karveziden ilmoitetuista sivuvaikutuksista.
Karvezidea ei saa antaa henkilöille, jotka saattavat olla yliherkkiä (allergisia) irbesartaanille, hydroklooritiatsidille, sulfonamideille tai jollekin muulle lääkkeen aineelle.
Sitä ei saa antaa naisille, joiden raskaus on jatkunut yli kolme kuukautta, eikä myöskään imettäville naisille.
Karveziden käyttöä ei myöskään suositella raskauden ensimmäisten kolmen kuukauden aikana.
Karvezidea ei tule antaa potilaille, joilla on vaikeita munuais -, maksa - tai sappivaivoja tai joiden veren kaliumpitoisuus on liian matala tai kalsiumpitoisuus liian korkea.
Karveziden käytössä muiden veren kaliumtasoon vaikuttavien lääkkeiden kanssa tulee noudattaa varovaisuutta.
Pakkausselosteessa on luettelo kaikista sellaisista lääkkeistä
Miksi Karvezide on hyväksytty?
Lääkevalmistekomitea (CHMP) katsoi, että Karveziden hyöty on sen riskejä suurempi essentiaalin hypertension hoidossa aikuisilla potilailla, joiden verenpaine ei pysy riittävän hyvin hallinnassa pelkällä irbesartaanilla tai hydroklooritiatsidilla.
Komitea suositteli myyntiluvan myöntämistä Karvezidelle.
Muita tietoja Karvezidesta Euroopan komissio myönsi Bristol- Myers Squibb Pharma EEIG - yhtiölle koko Euroopan unionin alueella voimassa olevan myyntiluvan Karvezidea varten 16. lokakuuta 1998.
Myyntilupa uusittiin 16. lokakuuta 2003 ja 16. lokakuuta 2008.
Karvezidea koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 10- 2008.
2/ 2
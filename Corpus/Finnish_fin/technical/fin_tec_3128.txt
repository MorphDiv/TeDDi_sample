# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 242
EUROOPAN JULKINEN ARVIOINTIKERTOMUS (EPAR)
ZEFFIX
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Zeffix on?
Zeffix on lääkevalmiste, joka sisältää vaikuttavana aineena lamivudiinia.
Sitä on saatavana keltaisina kapselin mallisina tabletteina (100 mg) ja kirkkaana vaaleankeltaisena liuoksena (5 mg/ ml).
Mihin Zeffixiä käytetään?
Zeffixiä käytetään kroonisen (pitkäaikaisen) hepatiitti B - infektion (hepatiitti B - viruksen aiheuttaman maksataudin) hoitoon aikuispotilaille, joilla on • kompensoitu maksatauti (maksa on vaurioitunut mutta toimii normaalisti) sekä merkkejä viruksen lisääntymisestä ja maksavaurioista (kohonneet maksan entsyymin alaniiniaminotransferaasin (ALAT) arvot ja merkkejä vaurioista maksakudoksen mikroskooppitutkimuksissa), • dekompensoitu maksatauti (maksa on vaurioitunut eikä toimi normaalisti).
Lääkevalmistetta saa vain lääkemääräyksellä.
Miten Zeffixiä käytetään?
Zeffix- hoidon aloittavan lääkärin tulee olla perehtynyt kroonisen hepatiitti B - infektion hoitoon.
Zeffixin suositusannos on 100 mg kerran vuorokaudessa.
Zeffix voidaan ottaa ruoan kanssa tai ilman ruokaa.
Potilaille, joilla on munuaisten vajaatoiminta, on annettava pienempi annos ja oraaliliuosta.
Hoidon kesto riippuu potilaan tilasta ja hoitovasteesta.
Lisätietoja on valmisteyhteenvedossa (sisältyy myös EPAR- arviointikertomukseen).
Miten Zeffix vaikuttaa?
Zeffixin vaikuttava aine, lamivudiini, on nukleosidianalogien ryhmään kuuluva viruslääke.
Lamivudiini estää viruksen DNA: n muodostumiseen osallistuvan virusentsyymi DNA- polymeraasin toimintaa.
Lamivudiini pysäyttää viruksen DNA- tuotannon ja estää virusta monistumasta ja leviämästä.
Miten Zeffixiä on tutkittu?
Zeffixiä on tutkittu viidessä päätutkimuksessa, joihin osallistui yhteensä 1 083 aikuispotilaista.
Kolmessa tutkimuksessa verrattiin Zeffixin ja lumelääkkeen tehoa potilailla, joilla oli kompensoitu krooninen hepatiitti B - infektio, ja yhdessä näistä tutkimuksista tarkasteltiin erityisesti Zeffixin tehoa HBeAg- negatiivisilla potilailla.
Näillä potilailla hepatiitti B - virus on muuttunut siten, että kroonisen hepatiitti B - infektion hoito on tavallista vaikeampaa.
Kahdessa tutkimuksessa verrattiin Zeffixiä alfainterferoniin (toiseen kroonisen hepatiitti B - infektion hoidossa käytettävään lääkkeeseen) joko 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged sellaisenaan tai yhdistettynä Zeffixiin.
Teholle oli tutkimuksissa useita mittareita.
Niihin kuuluivat maksavaurion etenemisen seuraaminen 52 hoitoviikon ajan maksasta otettujen biopsioiden (koepalojen mikroskooppitutkimusten) avulla ja muiden taudin merkkien, kuten ALAT- arvojen tai hepatiitti B - viruksen DNA: n mittaaminen verestä.
Lisäanalyysissä verrattiin potilaita, joilla oli YMDD- mutaatio (hepatiitti B - viruksen DNA: n muutos, joka kehittyy usein lamivudiinihoidon yhteydessä), potilaisiin, joilla ei ollut sitä.
Mitä hyötyä Zeffixistä on havaittu tutkimuksissa?
Zeffix hidasti maksataudin etenemistä tehokkaammin kuin lumelääke.
Maksavauriossa tapahtui biopsioiden perusteella paranemista noin puolella Zeffixiä saaneista potilailla mutta vain noin joka neljännellä lumelääkettä saaneella potilaalla.
Zeffix oli yhtä tehokas kuin alfainterferoni.
Lisäanalyysi osoitti, ettei Zeffix- hoito tehoa yhtä hyvin potilaisiin, joilla on YMDD- mutaatio, kuin potilaisiin, joilla ei ole sitä.
Mitä riskejä Zeffixiin liittyy?
Zeffixin tavallisin sivuvaikutus (jota esiintyy useammalla kuin yhdellä potilaalla kymmenestä) on ALAT- arvojen kohoaminen.
Pakkausselosteessa on luettelo kaikista Zeffixin ilmoitetuista sivuvaikutuksista.
Zeffixiä ei saa antaa henkilöille, jotka saattavat olla yliherkkiä (allergisia) lamivudiinille tai jollekin muulle Zeffixin aineosalle.
Miksi Zeffix on hyväksytty?
Lääkevalmistekomitea (CHMP) päätti, että Zeffixin hyödyt ovat sen riskejä suuremmat kroonisen hepatiitti B - infektion hoidossa aikuispotilailla, joilla on kompensoitu maksatauti ja merkkejä viruksen aktiivisesta lisääntymisestä, jatkuvasti koholla olevat seerumin ALAT- arvot ja histologisia merkkejä aktiivisesta maksatulehduksesta ja/ tai fibroosista, sekä aikuispotilailla, joilla on dekompensoitu maksatauti.
Komitea suositteli myyntiluvan myöntämistä Zeffixiä varten.
Zeffixille myönnettiin alun perin myyntilupa poikkeuksellisissa olosuhteissa, koska lääkevalmisteesta oli tuolloin tieteellisistä syistä saatavilla vain vähän tietoa.
Yhtiön toimitettua pyydetyt lisätiedot määritelmä ” poikkeuksellisissa olosuhteissa ” poistettiin 18. toukokuuta 2001.
Muita tietoja Zeffixistä:
Euroopan komissio myönsi Glaxo Group Ltd: lle koko Euroopan unionin alueella voimassa olevan myyntiluvan Zeffixiä varten 29. heinäkuuta 1999.
Myyntilupa uusittiin 29. heinäkuuta 2004.
Zeffixiä koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 799
EUROOPAN JULKINEN ARVIOINTIKERTOMUS (EPAR)
TORISEL
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä TORISEL on?
TORISEL on konsentraatti ja liuotin infuusioliuosta (tiputusneste) varten.
Sen vaikuttava aine on temsirolimuusi.
Mihin TORISELia käytetään?
TORISELia käytetään pitkälle edenneen munuaissyövän hoitoon.
Koska munuaissyöpää sairastavia potilaita on vähän, TORISEL määriteltiin harvinaislääkkeeksi (harvinaisten sairauksien hoidossa käytettäväksi lääkkeeksi) 6. huhtikuuta 2006.
Lääkevalmistetta saa vain lääkärin määräyksestä.
Miten TORISELia käytetään?
TORISEL tulee annostella syöpälääkkeiden käyttöön perehtyneen lääkärin valvonnassa.
Suositeltava annos on 25 mg, joka annetaan 30– 60 minuutin kuluessa kerran viikossa.
Potilaalle tulee antaa antihistamiinia noin 30 minuuttia ennen kunkin TORISEL- annoksen aloittamista.
TORISEL- hoitoa tulee jatkaa, kunnes hoidosta ei enää ole potilaille kliinistä hyötyä tai kunnes ilmenee vakavia sivuvaikutuksia.
Joitakin sivuvaikutuksia voidaan hallita keskeyttämällä hoito tilapäisesti tai pienentämällä annosta.
TORISELia tulee antaa varoen potilaille, joilla on vaikea munuaisten vajaatoiminta tai maksaongelmia.
Valmistetta ei suositella vaikeaa maksan vajaatoimintaa sairastaville potilaille.
Miten TORISEL vaikuttaa?
TORISELin vaikuttava aine, temsirolimuusi, on syöpälääke, joka toimii mTOR- proteiinin (” rapamysiinin nisäkäskohde ”) estäjänä.
Elimistössä temsirolimuusi sitoutuu solunsisäiseen proteiiniin ja muodostaa proteiini- temsirolimuusi- kompleksin, joka häiritsee mTOR: n toimintaa.
Koska mTOR säätelee solunjakautumista, TORISELilla pystytään hidastamaan munuaissyövän kasvua ja leviämistä estämällä syöpäsolujen jakautumista.
Miten TORISELia on tutkittu?
TORISELin vaikutuksia on testattu ensin kokeellisissa malleissa ennen sen tutkimista ihmisillä.
TORISELin tehoa tutkittiin yhdessä päätutkimuksessa, johon osallistui 626 pitkälle edennyttä munuaissyöpää sairastavaa potilasta, joilla oli heikko ennuste.
Tutkimuksessa verrattiin kerran viikossa annettavaa 25 mg: n TORISEL- annosta alfainterferoniin (toinen syöpälääke) ja kerran viikossa annettavan 15 mg: n TORISEL- annoksen ja alfainterferonin yhdistelmän tehoon.
Tehon pääasiallisena mittana oli potilaiden elossaoloaika.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä hyötyä TORISELista on havaittu tutkimuksissa?
Pelkästään TORISELilla hoidettujen potilaiden elossaoloaika oli pidempi kuin pelkästään alfainterferonilla hoidettujen potilaiden.
Päätutkimuksessa pelkästään TORISELilla hoidetuilla potilailla keskimääräinen elossaoloaika oli 10, 9 kuukautta ja pelkästään alfainterferonilla hoidetuilla potilailla 7, 3 kuukautta.
Pienemmän TORISEL- annoksen ja alfainterferonin yhdistelmää saaneiden potilaiden elossaoloaika vastasi (8, 4 kuukautta) pelkästään alfainterferonia saaneiden potilaiden elossaoloaikaa.
Mitä riskejä TORISELiin liittyy?
TORISELin yleisimmät sivuvaikutukset (useammalla kuin kolmella potilaalla kymmenestä) ovat anemia, pahoinvointi, ihottuma, ruokahaluttomuus, turvotus ja voimattomuus.
Pakkausselosteessa on luettelo kaikista TORISELin ilmoitetuista sivuvaikutuksista.
TORISELia eivät voi käyttää potilaat, jotka ovat yliherkkiä (allergisia) temsirolimuusille, sen metaboliiteille (aineenvaihduntatuotteille), kuten sirolimuusille (munuaissiirrännäisten hylkimistä estävä lääke), polysorbaatti 80: lle tai valmisteen jollekin apuaineelle.
Miksi TORISEL on hyväksytty?
Lääkevalmistekomitea (CHMP) katsoi, että TORISELin hyödyt ovat sen riskejä suuremmat, kun sitä annetaan pitkälle edenneen munuaissyövän aloitushoitona potilaille, joilla on vähintään kolme seuraavista kuudesta prognostisesta riskitekijästä: • ensimmäisestä munuaissyöpädiagnoosista on kulunut alle yksi vuosi, • Karnofskyn suorituskykyindeksi on alle 70, • hemoglobiini on alle normaalin alarajan, • korjattu kalsium on yli 10 mg/ dl, • laktaattidehydrogenaasi on yli 1, 5- kertainen ylimpään normaaliin tasoon nähden, • metastaattisen elimen sijaintipaikkoja on useampia kuin yksi.
Komitea suositteli myyntiluvan antamista TORISELia varten.
Muita tietoja TORISELista Euroopan komissio myönsi Wyeth Europa Ltd: lle koko Euroopan unionin alueella voimassa olevan myyntiluvan TORISELia varten 19. marraskuuta 2007.
Rekisteritiedot TORISELin nimeämisestä harvinaislääkkeeksi ovat tässä.
TORISELia koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2007.
©EMEA 2007
2/ 2
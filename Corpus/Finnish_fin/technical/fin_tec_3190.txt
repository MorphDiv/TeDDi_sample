# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 695
EUROOPAN JULKINEN ARVIOINTIKERTOMUS (EPAR)
CIRCADIN
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointikertomukseen).
Mitä Circadin on?
Circadin on lääkevalmiste, joka sisältää vaikuttavana aineena melatoniinia.
Circadin on saatavilla valkoisina depottabletteina (2 mg).
Depottabletit ovat tabletteja, joista vaikuttava aine (melatoniini) vapautuu hitaasti muutaman tunnin kuluessa.
Mihin Circadinia käytetään?
Circadinia käytetään sellaisenaan primaarisen unettomuuden (huono unenlaatu) lyhytaikaiseen hoitoon vähintään 55- vuotiailla aikuispotilailla.
Primaarinen tarkoittaa, ettei unettomuudella ole mitään tunnistettua syytä, mukaan luettuina muihin lääkkeisiin liittyvät, psyykkiset ja ympäristösyyt.
Lääkevalmistetta saa vain lääkärin määräyksestä.
Miten Circadinia käytetään?
Suositusannos on yksi Circadin- tabletti kerran vuorokaudessa.
Tabletti otetaan 1– 2 tuntia ennen nukkumaanmenoa ja ruoan jälkeen.
Tätä annostusta jatketaan kolmen viikon ajan.
Circadinin käyttöä ei suositella potilaille, joilla on ongelmia maksan toiminnassa.
Circadinin käytössä on noudatettava varovaisuutta potilailla, joilla on munuaisten toiminnan ongelmia.
Miten Circadin vaikuttaa?
Circadinin vaikuttava aine melatoniini on elimistössä luontaisesti esiintyvä hormoni.
Normaalisti sitä tuottaa aivoissa oleva rauhanen nimeltä käpylisäke.
Melatoniini on osallisena elimistön unirytmin koordinoinnissa.
Se vaikuttaa soluihin tietyillä aivojen alueilla.
Melatoniinin määrä veressä lisääntyy normaalisti pimeyden tulon jälkeen ja on huipussaan keskellä yötä, mikä edistää unta.
Iäkkäillä henkilöillä melatoniinin tuotanto voi vähentyä, mikä johtaa unettomuuden kehittymiseen.
Circadin korvaa hormonin puutoksen ja lisää melatoniinin määrää veressä, mikä auttaa iäkkäitä henkilöitä nukkumaan.
Circadin- tableteista vapautuu melatoniinia hitaasti muutaman tunnin kuluessa.
Tämä jäljittelee melatoniinin luontaista tuotantoa elimistössä.
Miten Circadinia on tutkittu?
Circadinin vaikutuksia testattiin koemalleissa ennen kuin kokeita tehtiin ihmisillä.
Yhtiö esitti myös tietoja tieteellisestä kirjallisuudesta.
Circadinin vaikutuksia on myös tutkittu kolmessa päätutkimuksessa, joihin osallistui yhteensä 681 yli 55- vuotiasta potilasta, joilla oli primaarista unettomuutta.
Tutkimuksissa Circadinin vaikutuksia verrattiin lumelääkkeen vaikutuksiin.
Tehon pääasiallinen mittari oli niiden potilaiden osuus, jotka
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged kolmen viikon hoidon jälkeen ilmoittivat unenlaadun ja kyvyn toimia normaalisti seuraavana päivänä parantuneen merkittävästi.
Potilaat arvioivat oireidensa vaikeuden vakiokyselykaavaketta käyttäen.
Mitä hyötyä Circadinista on havaittu tutkimuksissa?
Circadin paransi lumelääkettä tehokkaammin unenlaatua ja potilaiden kykyä toimia normaalisti seuraavana päivänä.
Tarkasteltaessa yhdessä kaikkien kolmen tutkimuksen tuloksia 265 Circadinia ottaneesta potilaasta 86 potilasta (32, 4%) ilmoitti oireiden parantuneen merkittävästi verrattuna 51 potilaaseen (18, 7%) 272: sta lumelääkettä ottaneesta potilaasta.
Mitä riskejä Circadiniin liittyy?
Haittavaikutukset ovat harvinaisia Circadinilla hoidetuilla potilailla.
Yleisimpiä haittavaikutuksia (1 – 10 potilaalla tuhannesta) ovat ärtyisyys, hermostuneisuus, levottomuus, unettomuus, poikkeavat unet, migreeni, psykomotorinen levottomuus (levottomuus ja toiminnan lisääntyminen), huimaus, uneliaisuus, vatsakipu, ummetus, suun kuivuminen, hyperbilirubinemia (bilirubiinin, punaisten verisolujen hajoamistuotteen noussut määrä veressä, joka voi aiheuttaa ihon ja silmien keltaisuutta), epätavallisen voimakas hikoilu, heikotus ja painonnousu.
Pakkausselosteessa on luettelo kaikista Circadinin ilmoitetuista sivuvaikutuksista.
Circadin voi aiheuttaa uneliaisuutta.
Tämän vuoksi sen käytössä on noudatettava varovaisuutta henkilöillä, joille tämä voi aiheuttaa vaaraa.
Tällaisia potilaita ovat esimerkiksi henkilöt, joiden täytyy ajaa tai käyttää koneita.
Potilaiden tulee välttää alkoholia ennen Circadinin ottamista, sen ottamisen aikana ja jälkeen.
Circadinia ei saa antaa potilaille, jotka ovat yliherkkiä (allergisia) melatoniinille tai Circadinin muille valmistusaineille.
Miksi Circadin on hyväksytty?
Lääkevalmistekomitea (CHMP) katsoi, että vaikka Circadinilla on osoitettu olevan pieni vaikutus suhteellisen pieneen osaan potilaita, sen hyödyt ovat sen riskejä suuremmat primaarisen unettomuuden lyhytaikaisessa hoidossa vähintään 55- vuotiailla potilailla, joille ominaista on huono unenlaatu.
Komitea suosittelee, että Circadinille annetaan myyntilupa.
Muita tietoja Circadinista:
Euroopan komissio myönsi Neurim Pharmaceuticals EEC Limited - yhtiölle koko Euroopan unionin alueella voimassa olevan myyntiluvan Circadinia varten 29. kesäkuuta 2007.
Circadinia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 05- 2007.
©EMEA 2007
2/ 2
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 286
EUROOPAN JULKINEN ARVIOINTILAUSUNTO (EPAR)
GLUSTIN
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selvitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteista, lue tieteellisen käsittelyn teksti (sisältyy myös arviointilausuntoon).
Mitä Glustin on?
Glustin on lääke, joka sisältää pioglitatsonia vaikuttavana aineena.
Pyöreät valkoiset tabletit sisältävät 15, 30 tai 45 mg pioglitatsonia.
Mihin Glustinia käytetään?
Glustinilla hoitetaan potilaita, joilla on tyypin 2 diabetes (tunnetaan myös insuliinista riippumattomana diabeteksena). • Sitä voi antaa ainoana hoitona (monoterapia) potilaille (erityisesti ylipainoisille), jotka eivät voi käyttää metformiinia (diabeteslääke). • Sitä voi myös käyttää yhdessä toisen diabeteslääkkeen kanssa.
Sitä voi antaa metformiinin lisälääkityksenä potilaille (erityisesti ylipainoisille), jotka eivät saavuta tyydyttävää hoitotasapainoa pelkällä metformiinilla suurinta siedettyä annostusta käyttäen.
Vaihtoehtoisesti sitä voi antaa sulfonyyliurean lisälääkityksenä (toinen diabeteslääke), kun metformiini ei sovellu potilaalle ja hän ei saavuta tyydyttävää hoitotasapainoa pelkällä sulfonyyliurealla suurinta siedettyä annostusta käyttäen. • Sitä voidaan käyttää yhdessä kahden muun diabeteslääkkeen, metformiinin ja sulfonyyliurean kanssa kolmoisterapiana potilailla (erityisesti ylipainoisilla), joiden sokeritasapainoa ei saada riittävästi hallintaan näillä kahdella lääkkeellä. • Sitä voidaan käyttää yhdessä insuliinin kanssa potilailla, joiden sokeritasapainoa ei saada riittävästi hallintaan pelkästään insuliinilla ja jotka eivät voi käyttää metformiinia.
Miten Glustinia käytetään?
Glustinia otetaan kerran päivässä joko aterian yhteydessä tai muulloin.
Annostusta säädetään parhaan mahdollisen sokeritasapainon saavuttamiseksi.
Suositeltu aloitusannos on 15 mg tai 30 mg kerran päivässä.
Tätä annosta voi olla tarpeen nostaa yhden tai kahden viikon kuluttua 45 mg: aan kerran päivässä.
Kun Glustin- hoito aloitetaan yhdistelmähoitona metformiinin kanssa, metformiinin annostus voidaan pitää muuttumattomana.
Kun Glustin- hoito aloitetaan yhdistelmähoitona sulfonyyliurean tai insuliinin kanssa, sulfonyyliurean tai insuliinin annostus voidaan pitää muuttumattomana, ellei potilaalla ole hypoglykemiaa (alhaista veren glukoosipitoisuutta), jolloin sulfonyyliurean tai insuliinin annosta tulisi pienentää.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu
European Medicines Agency, 2008.
Reproduction is authorised provided the source is acknowledged.
Miten Glustin vaikuttaa?
Tyypin 2 diabetes on sairaus, jossa haima ei tuota riittävästi insuliinia säätelemään verensokeria.
Glustinin vaikuttava aine pioglitatsoni tekee solut herkemmiksi insuliinille, mikä merkitsee sitä, että elimistö käyttää paremmin tuottamansa insuliinin ja veren glukoosipitoisuus vähenee, mikä auttaa hallitsemaan sokeritasapainoa tyypin 2 diabeteksessa.
Miten Glustinia on tutkittu?
Glustinia on tutkittu kliinisissä farmakologisissa tutkimuksissa ja kliinisissä tutkimuksissa.
Tehdyissä tutkimuksissa yhteensä melkein 7 000 potilasta sai Glustinia.
Tutkimuksissa Glustinia verrattiin lumelääkkeeseen tai muihin diabeteksen hoidossa käytettäviin lääkkeisiin (metformiini, gliklatsidi).
Joissakin tutkimuksissa tutkittiin myös Glustinia yhdistelmähoitona muiden diabeteksen hoitoon käytettävien lääkkeiden (sulfonyyliureoiden, insuliinin tai metformiinin) kanssa.
Jatkotutkimuksissa tutkittiin myös Glustinin pitkäaikaiskäyttöä.
Kolmoisterapiassa Glustinin tehoa tutkittiin yli 1 400 potilaalla, jotka saivat metformiinin ja sulfonyyliurean yhdistelmää, johon lisättiin joko Glustinia tai lumelääkettä 3, 5 vuoden ajan.
Näissä tutkimuksissa mitattiin verestä sellaisen aineen pitoisuutta (glykosyloitu hemoglobiini, HbA1c), joka osoittaa, kuinka hyvin veren sokeripitoisuus on hallinnassa.
Mitä hyötyä Glustinista on havaittu tutkimuksissa?
Glustin alensi annoksina 15 mg, 30 mg ja 45 mg HbA1c- tasoa, joka osoitti veren glukoosipitoisuuden alenemisen.
Alle 15 mg: n annokset eivät tehonneet, ja yli 45 mg: n annokset (kerran päivässä) eivät osoittaneet lisähyötyä.
Yksinään käytettynä Glustinin osoitettiin olevan yhtä tehokas kuin metformiini ja gliklatsidi.
Yhdistelmähoitona Glustin paransi tyypin 2 diabeteksessa sokeritasapainoa, kun se lisättiin käytettävään hoitoon.
Kolmoisterapiatutkimuksen lopussa Glustinin lisääminen metformiini - ja sulfonyyliurealääkitykseen vähensi HbA1c- pitoisuutta 0, 94%, kun taas lumelääkkeen lisääminen vähensi sitä 0, 35%.
Pienessä tutkimuksessa, jossa tarkasteltiin Glustinin ja insuliinin yhdistelmää 289 potilaalla, Glustinin lisääminen insuliiniin aiheutti 0, 69 prosentin vähennyksen HbA1c- pitoisuudessa kuuden kuukauden jälkeen, kun taas lumelääkkeen lisääminen aiheutti 0, 14 prosentin vähenemisen.
Mitä riskejä Glustiniin liittyy?
Glustinin yleisimpiä sivuvaikutuksia ovat näköhäiriöt, ylempien hengitysteiden infektiot (vilustumiset), painon nousu ja hypoestesia (kosketustunnon alentuminen).
Pakkausselosteessa on täydellinen luettelo kaikista Glustinin ilmoitetuista sivuvaikutuksista.
Glustinia ei tulisi antaa henkilöille, jotka saattavat olla yliherkkiä (allergisia) pioglitatsonille tai joillekin muille lääkevalmisteen sisältämille aineille.
Lääkettä ei myöskään tulisi antaa potilaille, joilla on maksan tai sydämen vajaatoiminta tai diabeettinen ketoasidoosi (ketonien [happojen] suuri pitoisuus veressä).
Miksi Glustin on hyväksytty?
Lääkevalmistekomitea (CHMP) katsoi, että Glustinin hyöty tyypin 2 diabeteksen hoidossa on suurempi kuin sen haittavaikutukset.
CHMP suositteli myyntiluvan myöntämistä Glustinille.
Se katsoi, että monoterapiana (yksinään käytettynä) Glustinin tulisi olla tavanomaisen hoidon, metformiinin, vaihtoehto, jota käytetään, kun potilaat eivät voi käyttää metformiinia.
Muita tietoja Glustinista Euroopan komissio myönsi Takeda Europe R & D Centre Limitedille koko Euroopan unionin alueella voimassa olevan myyntiluvan Glustinia varten 11. lokakuuta 2000.
Myyntilupa uusittiin 13. lokakuuta 2005.
Glustinia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 08- 2008.
2/ 2
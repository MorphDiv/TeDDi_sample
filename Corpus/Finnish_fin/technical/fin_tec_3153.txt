# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 166
EUROOPAN JULKINEN ARVIOINTIKERTOMUS (EPAR)
OPTISON
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi ja hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä OPTISON on?
OPTISON on injektioneste (suspensio).
Se sisältää vaikuttavana aineena perflutreenikaasua sisältäviä, lämpökäsiteltyjä humaanialbumiinimikropalloja (pieniä kuplia).
Mihin OPTISONia käytetään?
OPTISON on tarkoitettu vain diagnostiseen käyttöön.
Se on varjoaine, joka tuo kehon sisäiset rakenteet paremmin näkyville kuvaustutkimusten aikana.
OPTISONin avulla saadaan selkeämpi kuva sydämen eteisistä ja kammioista, erityisesti vasemmasta kammiosta, kaikukardiografian aikana (diagnostinen tutkimus, jossa sydän kuvataan ultraäänellä).
OPTISONia käytetään potilailla, joilla epäillään olevan tai joilla tiedetään olevan sydänverisuonisairaus, kun ilman varjoainetta tehdyt tutkimukset eivät ole antaneet vastausta.
Lääkevalmistetta saa vain lääkemääräyksellä.
Miten OPTISONia käytetään?
OPTISONia saavat käyttää vain diagnostiseen ultraäänikuvaukseen perehtyneet lääkärit.
Ultraäänikuvaus tulee tehdä OPTISON- injektion aikana, sillä teho on paras ensimmäisten 2, 5– 4, 5 minuutin aikana lääkevalmisteen antamisen jälkeen.
OPTISON injisoidaan hitaasti laskimoon, yleensä oikeaan käsivarteen.
Suositeltu annos on 0, 5– 3, 0 ml potilasta kohden.
Potilaan kokonaisannos ei saa olla yli 8, 7 ml.
Potilaan sydäntä tulee seurata elektrokardiogrammilla (EKG) OPTISONin avulla tehtävän ultraäänikuvauksen aikana.
Tarkemmat tiedot ovat pakkausselosteessa.
Miten OPTISON vaikuttaa?
OPTISON on ultraäänivarjoaine.
Ultraäänikuvauksessa käytetään korkeataajuisia ääniaaltoja kuvien muodostamiseen tietyistä kehon sisäisistä alueista.
Ultraäänilaitteen tuottamat ääniaallot voivat heijastua kehon eri osista, kuten sydämestä.
OPTISON sisältää kaasua sisältäviä albumiinimikropalloja (pieniä kuplia), jotka muodostavat kaikuja hyvin poikkeavalla tavalla ympäröiviin kudoksiin nähden ultraäänikuvauksen aikana käytettäessä.
Kun OPTISON injisoidaan, se kulkee laskimoita pitkin sydämeen.
Tämä vahvistaa kontrastia kaasukuplia sisältävien alueiden (esimerkiksi sydämen eteisten ja kammioiden) ja ympäröivän kudoksen välillä kaikukardiografian aikana.
Kaasu poistuu keuhkojen kautta.
Miten OPTISONia on tutkittu?
OPTISONin vaikutuksia testattiin koemalleissa ennen kuin kokeita tehtiin ihmisillä.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged OPTISONin tehoa tutkittiin kahdessa päätutkimuksessa, joihin osallistui yhteensä 203 potilasta.
Jokainen potilas sai OPTISONia ja ilmaa sisältäviä albumiinimikropalloja vertailulääkevalmisteena laskimoon injisoituina.
Injektiot annettiin eri päivinä 2– 10 päivän viiveellä näiden kahden lääkevalmisteen välillä.
Pääasialliset tehon mittarit olivat sydämen vasemman kammion näkyvän sisäkalvon (sisäpinnan) pituus ennen OPTISON- injektiota ja vertailulääkevalmisteinjektiota sekä niiden jälkeen ja tutkijan arvio sydämen vasemman kammion sisäkalvon näkyvyyden muutoksesta ennen injektioita ja niiden jälkeen.
Mitä hyötyä OPTISONista on havaittu tutkimuksissa?
OPTISON paransi sydämen vasemman kammion sisäkalvon näkyvyyttä vertailulääkevalmistetta paremmin.
Ensimmäisessä tutkimuksessa näkyvän sisäkalvon pituus lisääntyi 7, 8 cm OPTISONilla verrattuna 3, 7 cm: iin vertailulääkevalmisteella.
Toisessa tutkimuksessa lisäys oli 7, 1 cm OPTISONilla ja 3, 1 cm vertailulääkevalmisteella.
Kummassakin tutkimuksessa tutkija ilmoitti, että sisäkalvon näkyvyys parani useammalla potilaalla OPTISON- injektion jälkeen kuin vertailulääkevalmisteen injektion jälkeen.
Mitä riskejä OPTISONiin liittyy?
Yleisimmät OPTISONin sivuvaikutukset (1– 10 potilaalla sadasta) ovat dysgeusia (makuaistin häiriö), päänsärky, punoitus ja kuumoitus.
Pakkausselosteessa on luettelo kaikista OPTISONin ilmoitetuista sivuvaikutuksista.
OPTISONia ei saa antaa potilaille, jotka ovat yliherkkiä (allergisia) valmistusaineille, erityisesti ihmisen albumiinille (humaanialbumiini).
OPTISONia ei saa myöskään antaa potilaille, joilla on keuhkoverenpainetauti (korkea verenpaine keuhkovaltimossa, verisuonessa, joka johtaa sydämestä keuhkoihin).
Miksi OPTISON on hyväksytty?
Lääkevalmistekomitea (CHMP) päätti, että OPTISONin hyödyt ovat sen riskejä suuremmat apuvälineenä sellaisten potilaiden diagnosoinnissa, joilla on tai epäillään olevan sydänverisuonitauti.
Komitea suosittelee, että OPTISONille annetaan myyntilupa.
Muita tietoja OPTISONista:
Euroopan komissio myönsi koko Euroopan unionin alueella voimassa olevan myyntiluvan OPTISONia varten 18. toukokuuta 1998.
Myyntilupa uusittiin 15. toukokuuta 2003.
Myyntiluvan haltija on GE Healthcare AS.
OPTISONia koskeva EPAR- arviointikertomus on kokonaisuudessaan saatavilla tässä.
Tämä yhteenveto on päivitetty viimeksi 01- 2007.
©EMEA 2007
2/ 2
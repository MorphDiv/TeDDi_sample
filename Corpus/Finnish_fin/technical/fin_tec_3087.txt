# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 308
EUROOPAN JULKINEN ARVIOINTIKERTOMUS (EPAR)
NOVOMIX 30 NOVOMIX 50 NOVOMIX 70
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä NovoMix on?
NovoMix on sarja vaaleita suspensioita injektiota varten.
Sitä on saatavana ampullissa tai esitäytetyssä kynässä.
NovoMix sisältää vaikuttavaa ainetta, aspartinsuliinia, 100 yksikköä (U) millilitraa kohti: • NovoMix 30:
30% liukenevaa (lyhytvaikutteista) aspartinsuliinia ja 70% protamiinilla kiteytettyä (pitkävaikutteista) aspartinsuliinia, • NovoMix 50:
50% liukenevaa (lyhytvaikutteista) aspartinsuliinia ja 50% protamiinilla kiteytettyä (pitkävaikutteista) aspartinsuliinia, • NovoMix 70:
70% liukenevaa (lyhytvaikutteista) aspartinsuliinia ja 30% protamiinilla kiteytettyä (pitkävaikutteista) aspartinsuliinia.
Mihin NovoMixia käytetään?
NovoMixia käytetään diabetesta sairastavien potilaiden hoitoon.
Lääkevalmistetta saa vain lääkärin määräyksestä.
Miten NovoMixia käytetään?
NovoMix annetaan ihonalaisena injektiona vatsanpeitteisiin tai reiteen.
Pistos voidaan antaa myös olkavarteen tai pakaraan.
Potilaan verensokeri on testattava säännöllisesti alhaisimman tehokkaan annoksen löytämiseksi.
NovoMix annetaan juuri ennen ateriaa, mutta se voidaan tarvittaessa antaa myös aterian jälkeen.
Vuorokausiannos on tavallisesti 0, 5– 1, 0 U painokiloa kohti.
Tyypin 2 diabeteksen (joka tunnetaan myös nimellä aikuisiän diabetes) hoidossa NovoMixia voidaan antaa yksinään tai yhdessä metformiinin kanssa.
NovoMix 30 - valmistetta voidaan käyttää yhdessä sellaisten diabeteslääkkeiden kanssa, jotka voidaan ottaa suun kautta insuliiniin yhdistettynä, mutta sitä saa käyttää pioglitatsonin kanssa vasta, kun nesteisiin liittyvien sivuvaikutusten riski on arvioitu potilaan osalta.
Lisätietoja on valmisteyhteenvedossa (joka sisältyy myös arviointikertomukseen).
Miten NovoMix vaikuttaa?
Diabetes on sairaus, jossa keho ei tuota riittävästi insuliinia verensokerin säätelyyn.
NovoMix on korvaava insuliini, joka on hyvin samankaltainen kuin haiman tuottama insuliini.
NovoMixin vaikuttava aine, aspartinsuliini, tuotetaan yhdistelmä- DNA- tekniikalla: sitä tuottaa hiiva, joka kykenee siihen siirretyn geenin (DNA: n) avulla tuottamaan aspartinsuliinia.
Aspartinsuliini eroaa ihmisinsuliinista vain vähän, ja ero ilmenee siten, että se imeytyy nopeammin kehoon ja siten vaikuttaa nopeammin kuin ihmisinsuliini.
NovoMix sisältää aspartinsuliinia kahdessa muodossa:
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged liukenevassa muodossa, joka vaikuttaa nopeasti (10 minuutissa injektiosta), ja kiteytetyssä muodossa, joka imeytyy paljon hitaammin päivän mittaan.
Tämä pidentää NovoMixin vaikutusaikaa.
Korvaava insuliini toimii samalla tavalla kuin luonnollisesti tuotettu insuliini, ja se auttaa glukoosia siirtymään verestä soluihin.
Verensokerin säätely vähentää diabeteksen oireita ja komplikaatioita.
Miten NovoMixia on tutkittu?
NovoMix 30 - valmistetta on tutkittu tyypin 1 tai tyypin 2 diabetesta sairastavilla potilailla (294 potilasta), joilla sitä verrattiin 12 viikon ajan ihmisinsuliiniin.
NovoMix 50 - ja NovoMix 70 - valmistetta kolmesti vuorokaudessa injektoituna verrattiin 664 potilaalla (joilla oli tyypin 1 tai tyypin 2 diabetes) kahdesti vuorokaudessa injektoituun ihmisinsuliini 30: een.
NovoMix 30 - valmisteen yhdistämistä muihin suun kautta otettaviin diabeteslääkkeisiin (metformiini, sulfonyyliurea ja pioglitatsoni) verrattiin neljässä tutkimuksessa, joihin osallistui yhteensä 905 potilasta.
Kaikissa tutkimuksissa tehon pääasiallisena mittana oli verensokerin säätelyn tehokkuudesta kertovan glykoituneen hemoglobiinin (HbA1c) pitoisuus veressä ennen tutkimusta ja tutkimuksen jälkeen.
Mitä hyötyä NovoMixista on havaittu tutkimuksissa?
NovoMix 30 - valmisteen vaikutukset olivat tutkimuksen lopulla lähes samat kuin ihmisinsuliinin vaikutukset.
NovoMix 50 - ja NovoMix 70 - valmiste paransivat yleisesti verensokeritasapainoa enemmän kuin ihmisinsuliini 30.
NovoMix 30 - valmisteen yhdistämisellä muihin diabeteslääkkeisiin saatiin aikaan parempi verensokeritasapaino kuin muilla lääkkeillä yksinään.
Mitä riskejä NovoMixiin liittyy?
NovoMix saattaa muiden insuliinien tavoin aiheuttaa hypoglykemiaa (alhainen verensokeri).
Pakkausselosteessa on luettelo kaikista NovoMixin ilmoitetuista sivuvaikutuksista.
NovoMixia ei saa antaa henkilöille, jotka saattavat olla yliherkkiä (allergisia) aspartinsuliinille tai jollekin muulle NovoMixin aineosalle, eikä potilaille, joilla on hypoglykemia.
NovoMix- annoksia voidaan joutua mukauttamaan, kun valmistetta annetaan yhdessä muiden verensokeriin vaikuttavien lääkkeiden kanssa.
Nämä lääkkeet on lueteltu pakkausselosteessa.
Miksi NovoMix on hyväksytty?
Lääkevalmistekomitea (CHMP) päätti, että NovoMixin hyödyt ovat sen riskejä suuremmat diabeteksen hoidossa.
Komitea suositteli myyntiluvan myöntämistä NovoMixia varten.
Muita tietoja NovoMixista:
Euroopan komissio myönsi Novo Nordisk A/ S: lle koko Euroopan unionin alueella voimassa olevan myyntiluvan NovoMixia varten 1. elokuuta 2000.
Myyntilupa uusittiin 1. elokuuta 2005.
NovoMixia koskeva koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
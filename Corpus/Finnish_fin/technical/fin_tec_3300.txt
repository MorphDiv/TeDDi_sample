# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 407
EUROOPAN JULKINEN ARVIOINTILAUSUNTO (EPAR)
OPATANOL
Julkinen EPAR- yhteenveto
Tämä teksti on yhteenveto Euroopan julkisesta arviointilausunnosta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointilausuntoon) tai ota yhteys lääkäriin tai apteekkiin.
Jos haluat lisätietoa CHMP: n suositusten perusteella, lue tieteellisen käsittelyn teksti (sisältyy myös arviointilausuntoon).
Mitä OPATANOL on?
OPATANOL on kirkas silmätippaliuos, jonka vaikuttava aine on olopatadiini.
Mihin OPATANOLia käytetään?
OPATANOLia käytetään silmäoireiden hoitoon kausiluonteisessa allergisessa sidekalvotulehduksessa (siitepölyn allergikoille aiheuttama silmätulehdus).
Näitä oireita ovat muun muassa silmien kutina, punoitus ja turvotus.
Lääkevalmistetta saa ainoastaan lääkärin määräyksestä.
Miten OPATANOLia käytetään?
OPATANOLia annetaan aikuisille ja yli 3- vuotiaille lapsille.
Sitä annetaan yksi tippa sairaaseen silmään (silmiin) kaksi kertaa päivässä 8 tunnin välein.
Jos samanaikaisesti käytetään muita silmälääkkeitä, tippojen antamisen välillä pitäisi pitää 5– 10 minuutin tauko.
Silmätippoja voidaan käyttää tarvittaessa enintään neljä kuukautta.
Miten OPATANOL vaikuttaa?
OPATANOLin vaikuttava aine, olopatadiini, on antihistamiini.
Olopatadiini vaikuttaa salpaamalla reseptorit, joihin histamiini – allergisia oireita aiheuttava aine kehossa – tavallisesti kiinnittyy.
Kun reseptorit on salvattu, histamiini ei kykene vaikuttamaan, ja allergian oireet vähenevät.
Miten OPATANOLia on tutkittu?
OPATANOLia on tutkittu 688 potilaalla neljässä päätutkimuksessa, jotka ovat kestäneet 6– 14 viikkoa.
Kahteen näistä tutkimuksista osallistui lapsia.
OPATANOLia verrattiin natriumkromoglikaattiin (cromolyn sodium, toinen allergialääke), levokabastiiniin (toinen antihistamiini) ja kahdessa tutkimuksessa lumelääkkeeseen.
Kaikissa tutkimuksissa tehon pääasiallisena mittana oli silmien kutinan ja punoituksen aste.
Yhdessä lumelääketutkimuksessa näitä oireita tarkasteltiin myös suhteessa siitepölyn määrään.
Mitä hyötyä OPATANOLista on havaittu tutkimuksissa?
OPATANOL oli yhtä tehokas kuin natriumkromoglikaatti (cromolyn sodium) ja levokabastiini.
OPATANOL oli lumelääkettä tehokkaampi vain silloin, kun siitepölyn määrä otettiin huomioon, jolloin oli nähtävissä, että mitä enemmän ilmassa oli siitepölyä, sitä suurempi oli OPATANOLin ja lumelääkkeen tehon ero.
Kun siitepölyä oli vähän, näiden kahden hoitomuodon välillä ei ollut eroa.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä riskejä OPATANOLiin liittyy?
OPATANOLin yleisimmät sivuvaikutukset (1– 10 potilaalla sadasta) ovat päänsärky, makuhäiriöt, silmäkipu, silmänärsytys, silmän epänormaalit tuntemukset, nenän kuivuminen ja väsymys.
Pakkausselosteessa on luettelo kaikista OPATANOLin ilmoitetuista sivuvaikutuksista.
OPATANOLia ei saa antaa henkilöille, jotka saattavat olla yliherkkiä (allergisia) olopatadiinille tai jollekin muulle OPATANOLin aineosalle.
OPATANOL sisältää bentsalkoniumkloridia, joka saattaa aiheuttaa värimuutoksia pehmeisiin piilolinsseihin.
Pehmeiden piilolinssien käyttäjien pitäisi ottaa tämä huomioon.
Miksi OPATANOL on hyväksytty?
Lääkevalmistekomitea (CHMP) katsoi, että OPATANOLin hyöty on sen riskejä suurempi kausiluonteiseen allergiseen sidekalvotulehdukseen liittyvien silmäoireiden hoidossa.
Komitea suositteli myyntiluvan myöntämistä OPATANOLille.
Muita tietoja OPATANOLista Euroopan komissio myönsi Alcon Laboratories (UK) Limited - yhtiölle koko Euroopan unionin alueella voimassa olevan myyntiluvan OPATANOLille 17. toukokuuta 2002.
Myyntilupa uusittiin 17. toukokuuta 2007.
OPATANOLia koskeva EPAR- arviointilausunto on kokonaisuudessaan tässä.
Tämä yhteenveto on päivitetty viimeksi 08- 2007.
©EMEA 2007
2/ 2
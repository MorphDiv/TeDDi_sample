# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 157
EUROOPAN JULKINEN ARVIOINTIKERTOMUS (EPAR)
CEREZYME
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Cerezyme on?
Cerezyme on jauhetta, josta valmistetaan infuusioliuos (laskimonsisäinen infuusio).
Cerezyme sisältää vaikuttavana aineena imigluseraasia.
Mihin Cerezymeä käytetään?
Cerezymeä käytetään pitkäaikaiseen entsyymin korvaushoitoon potilaille, joilla on Gaucherin tauti.
Gaucherin tauti on harvinainen perinnöllinen häiriö.
Tätä tautia sairastavilla ihmisillä on glukoserebrosidaasientsyymin puute.
Tämä entsyymi pilkkoo normaalisti glukoserebrosidi- nimisen rasva- aineenvaihduntatuotteen.
Kun entsyymiä ei ole, glukoserebrosidi kerääntyy elimistöön, tyypillisesti maksaan, pernaan ja luuytimeen, ja tämä aiheuttaa sairauden oireet: anemian (punasolujen alhainen määrä), väsymyksen, mustelmaherkkyyden ja vuotoherkkyyden, pernan ja maksan suurenemisen sekä kivut luissa ja luunmurtumat.
Cerezymeä annetaan tyypin 1 (ei- neuronopaattista) tai tyypin 3 (kroonista neuronopaattista) Gaucherin tautia sairastaville potilaille, joilla on yksi tai useampi seuraavista taudin aiheuttamista tiloista: • anemia (punasolujen alhainen määrä) • trombosytopenia (alentunut verihiutalemäärä) • luustosairaus • maksan tai pernan suurentuma.
Lääke on ainoastaan reseptilääke.
Miten Cerezymeä käytetään?
Cerezymeä annetaan sellaisten lääkärien valvonnassa, jotka ovat perehtyneitä Gaucherin tautia sairastavien potilaiden hoitoon.
Sitä annetaan 1 - 2 tuntia kestävänä infuusiona joka toinen viikko, ensin suurempina annoksina (60 yksikköä painokiloa kohden hoidon ensimmäisinä kuukausina), sitten annoksia muutetaan potilaan hoitovasteen mukaisesti.
Cerezyme on suunniteltu pitkäaikaiseen käyttöön.
Miten Cerezyme vaikuttaa?
Gaucherin tautia on aikaisemmin hoidettu ihmisen istukoista valmistetulla algluseraasientsyymillä.
Cerezymen vaikuttava aine imigluseraasi on kopio tästä entsyymistä, ja sitä tuotetaan yhdistelmä - DNA- tekniikalla: entsyymiä tuottaa solu, joka siihen lisätyn geenin (DNA) avulla pystyy tuottamaan entsyymiä.
Imigluseraasi auttaa (katalysoi) glukoserebrosidin pilkkoutumista ja pysäyttää sen kerääntymisen elimistöön.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Cerezymeä on tutkittu?
Tyypin 1 Gaucherin taudissa Cerezymeä on tutkittu kolmessa tutkimuksessa ja yhteensä 40 potilaalla (tämä on hyväksyttävä määrä, koska sairaus on hyvin harvinainen).
Tutkimuksissa tarkasteltiin Cerezymen tehoa Gaucherin taudin oireiden hallinnassa – kuten veren punasolujen määrän ja verihiutalemäärän saamisessa normaalille tasolle (lisäämisessä) ja maksan ja pernan koon saamisessa normaaliksi (pienentämisessä).
Cerezymeä verrattiin algluseraasiin.
Tyypin 3 Gaucherin taudissa (joka on erittäin harvinainen sairauden muoto) käytettiin julkaistujen artikkeleiden ja Gaucherin taudin erityisen potilasrekisterin tietoja.
Mitä hyötyä Cerezymestä on havaittu tutkimuksissa?
Tutkimukset ovat osoittaneet, että Cerezyme on Gaucherin taudin oireiden hallinnassa yhtä turvallinen ja tehokas kuin algluseraasi.
On myös osoitettu, että potilaat voivat turvallisesti vaihtaa algluseraasihoidon imigluseraasihoitoon.
Mitä riskejä Cerezymeen liittyy?
Yleisimpiä Cerezymeen liittyviä sivuvaikutuksia (havaittu 1 – 10 potilaalla 100 potilaasta) ovat hengitysoireet, urtikaria, angioödeema, pruritus (kutina) sekä muut ihottumat.
Potilaille voi kehittyä vasta- aineita (proteiineja, joita muodostuu vasteena Cerezymelle ja jotka saattavat vaikuttaa hoitoon), ja heidän mahdollisia allergisia reaktioitaan Cerezymelle tulisi seurata säännöllisesti ensimmäisen hoitovuoden aikana.
Cerezymeä tulisi käyttää varovaisesti henkilöillä, jotka voivat olla yliherkkiä (allergisia) imigluseraasille tai sen joillekin aineille.
Miksi Cerezyme on hyväksytty?
Lääkevalmistekomitea (CHMP) päätti, että Cerezymellä hallitaan tehokkaasti tyyppien 1 ja 3 Gaucherin taudin oireita.
Komitea päätti, että Cerezymen edut ovat sen riskejä suuremmat, ja suositteli myyntiluvan myöntämistä Cerezymelle.
Muita tietoja Cerezymestä:
Euroopan komissio myönsi Genzyme Europe B. V.: lle koko Euroopan unionin alueella voimassa olevan myyntiluvan Cerezymeä varten 17. marraskuuta 1997.
Myyntilupa uusittiin 17. marraskuuta 2002 sekä 17. marraskuuta 2007.
Altargoa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 11- 2007.
©EMEA 2007
2/ 2
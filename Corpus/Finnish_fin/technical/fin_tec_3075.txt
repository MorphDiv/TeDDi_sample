# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 621
KYSYMYKSIÄ JA VASTAUKSIA MYYNTILUPAHAKEMUKSEN EPÄÄMISSUOSITUKSESTA lääkevalmisteen ZELNORM osalta Kansainvälinen yleisnimi (INN): tegaserodi
Lääkevalmistekomitea (CHMP) antoi 15. 12. 2005 kielteisen lausunnon ja suositteli myyntiluvan epäämistä lääkevalmisteelta Zelnorm 6 mg tabletit.
Lääkevalmistekomitea tarkasti lausunnon uudelleen hakijan pyynnöstä ja vahvisti aiemman, 23. 3. 2006 omaksumansa näkemyksen.
Zelnormia aiottiin käyttää naisilla todetun ummetuspainotteisen ärtyneen suolen oireyhtymän oireiden lievittämiseen.
Zelnorm on hyväksytty Euroopan unionin ulkopuolella ärtyneen suolen oireyhtymän ja kroonisen ummetuksen hoitoon.
Myyntilupaa hakenut yritys on Novartis Europharm Limited.
Mitä Zelnorm on?
Zelnorm on suun kautta otettava tabletti.
Se sisältää 6 mg vaikuttavaa ainetta tegaserodia.
Mihin Zelnormia aiottiin käyttää?
Zelnormia oli tarkoitus käyttää naisilla todetun ummetuspainotteisen ärtyvän suolen oireyhtymän oireiden lievittämiseen.
Oireita ovat muun muassa vatsakipu tai vatsavaivat ja turvotuksen tunne.
Ärtyvän suolen oireyhtymä, johon liittyy ummetusta, on yleinen alemman ruoansulatusjärjestelmän sairaus.
Se aiheuttaa suolen toimintahäiriöitä ja suoliston herkkyyttä normaalille stimulaatiolle, mikä aiheuttaa edellä mainittuja oireita.
Miten Zelnormin odotetaan toimivan?
Zelnormin vaikuttava aine tegaserodi on reseptoriagonisti.
Se aktivoi kehon reseptorit, joita kutsutaan 5- hydroksitryptamiini (5HT) tyypin 4 reseptoreiksi.
Kun nämä reseptorit aktivoituvat suolissa, suolissa ruokaa eteenpäin siirtävä peristaltiikka stimuloituu.
Ne voivat myös vähentää suolen herkkyyttä.
Näiden vaikutusten odotetaan lieventävän edellä kuvailtuja oireita.
Mitä asiakirjoja yritys on esittänyt lääkevalmistekomitealle hakemuksen tueksi?
Zelnormin vaikutuksia testattiin ensin koemalleissa ennen kuin kokeita tehtiin ihmisillä.
Ihmisillä tehtyyn päätutkimukseen osallistui 2 660 18– 65- vuotiasta naista, joilla oli ummetuspainotteisen ärtyvän suolen oireyhtymän oireita.
Tutkimuksessa lääkevalmistetta Zelnorm 6 mg verrattiin lumelääkkeeseen.
Hoidot olivat kaksoissokkohoitoja (sen enmpää potilaat kuin lääkäritkään eivät tienneet, kumpaa hoitoa potilas sai ennen kuin tutkimus päättyi).
Tutkimuksessa selvitettiin, kuinka tehokkaasti Zelnorm lievittää sairauden yleisiä oireita ja vatsavaivoja tai vatsakipua.
Mitkä olivat tärkeimmät huolenaiheet, joiden vuoksi lääkevalmistekomitea päätti evätä myyntiluvan?
Lääkevalmistekomitea oli huolissaan siitä, että tutkimuksen tulokset eivät siirtyisi todelliseksi hyödyksi hoidetun potilaan oireiden lievittämisessä normaalissa terveydenhoitoympäristössä.
Lääkevalmistekomitea katsoi, että Zelnormin hyödyt eivät ole sen riskejä suurempia.
Näin ollen lääkevalmistekomitea suositteli, että Zelnormin myyntilupa evätään.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 68
E- mail: mail@ emea. europa. eu
http: // www. emea. europa. eu
©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Mitä seurauksia myyntiluvan epäämisestä on potilaille, jotka osallistuvat meneillään oleviin Zelnormia koskeviin kliinisiin kokeisiin?
Lääkevalmistekomitea ei katso luvan epäämisestä olevan seurauksia kliinisiin kokeisiin osallistuville potilaille.
Jos olet mukana kliinisessä Zelnorm- kokeessa ärtyvän suolen oireyhtymän tai muun kehitteillä olevan käyttöaiheen vuoksi ja tarvitset lisätietoja hoidostasi, ota yhteyttä sinua hoitavaan lääkäriin.
©EMEA 2007
Sivu 2/ 2
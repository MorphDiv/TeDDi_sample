# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 581
EUROOPAN JULKINEN ARVIOINTIKERTOMUS (EPAR)
KIVEXA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perusteella lisätietoa, lue tieteellisen käsittelyn teksti (sisältyy myös arviointikertomukseen).
Mitä Kivexa on?
Kivexa on lääke, joka sisältää kahta aktiivista ainetta, abakaviiriä (600 mg) ja lamivudiinia (300 mg).
Kivexa on oranssi, kapselinmuotoinen tabletti.
Mihin Kivexaa käytetään?
Kivexa on antiviraalinen (viruksia tuhoava tai niiden lisääntymistä estävä) lääke.
Sitä käytetään yhdessä vähintään yhden muun antiviraalisen lääkkeen kanssa hoitamaan aikuisia ja yli 12- vuotiaita nuoria, joilla on ihmisen immuunikatovirusinfektio eli HI- virusinfektio.
Tämä virus aiheuttaa immuunikato- oireyhtymää (AIDSia).
Lääkevalmistetta saa vain lääkemääräyksellä.
Miten Kivexaa käytetään?
Kivexaa saa määrätä vain HIV- infektioiden hoitoon perehtynyt lääkäri.
Kivexaa otetaan yksi tabletti päivässä ruoan kanssa tai ilman.
Lääkettä annetaan vain potilaille, joiden paino ylittää 40 kg.
Erillisiä abakaviiri - tai lamivudiini - valmisteita on saatavana potilaille, joiden lääkeannosta on tarpeen muuttaa erikseen jommankumman aineosan suhteen.
Kivexaa ei pidä antaa potilaille, joilla on vaikea maksan toiminnanvajaus, eikä sitä suositella potilaille, joilla on vakava munuaisten toiminnanvajaus.
Jos potilaalla on lievä tai kohtalainen maksan toiminnanvajaus, lääkärin on seurattava tarkoin maksan toimintaa.
Jos Kivexaa annetaan yli 65- vuotiaille potilaille, on noudatettava erityistä varovaisuutta.
Lisätietoa löytyy pakkausselosteesta.
Kivexa- lääkehoidossa oleville potilaille on annettava erityinen varoituskortti, joka sisältää tärkeimmät lääkkeen turvallisuutta koskevat tiedot.
Miten Kivexa vaikuttaa?
Molemmat Kivexan aktiiviset aineet, abakaviiri ja lamivudiini, ovat nukleosidisiä käänteiskopioijaentsyymin estäjiä (NRTI).
Sekä abakaviiri että lamivudiini estävät käänteiskopioijaentsyymin toimintaa.
Käänteiskopioijaentsyymi on HI- viruksen tuottama entsyymi, joka mahdollistaa infektion leviämisen ja uusien virusten syntymisen.
Kun Kivexaa otetaan yhdessä vähintään yhden muun antiviraalisen lääkkeen kanssa, se vähentää HI- virusten määrää veressä ja pitää määrän alhaisena.
Kivexa ei paranna HIV- infektiota eikä AIDSia, mutta voi viivästyttää infektion aiheuttamia immuunijärjestelmän tuhoja sekä AIDSiin liittyvien muiden infektioiden ja sairauksien kehittymistä.
Molempia vaikuttavia aineita on ollut myynnissä Euroopan unionissa (EU) 1990- luvun loppupuolelta alkaen: abakaviirille myönnettiin myyntilupa Ziagen- nimellä vuonna 1999, ja lamivudiinille Epivir- nimellä vuonna 1996.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu. http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Miten Kivexaa on tutkittu?
Kivexaa on tutkittu kolmessa päätutkimuksessa, joissa oli mukana 1 230 potilasta.
Kivexan hyväksymisen aikoihin abakaviiria sai käyttää 300 mg: n annoksena kahdesti päivässä.
Siksi tutkimuksissa verrattiin 600 mg: n abakaviiri- annosta nautittuna kerran päivässä ja 300 mg: n annosta nautittuna kahdesti päivässä.
Abakaviiriä otettiin tutkimuksissa yhdessä lamivudiinin ja yhden tai kahden muun antiviraalisen lääkeaineen kanssa.
Kahdessa tutkimuksessa Kivexan sisältämiä aktiivisia aineita otettiin erillisinä lääkkeinä, kun taas kolmannessa käytettiin kerran päivässä nautittavaa yhdistelmätablettia.
Lääkkeen tehoa arvioitiin pääasiallisesti mittaamalla HI- virusten määrää veressä (viruskuormitusta) 24 tai 48 viikon kuluttua hoidon aloittamisesta.
Mitä hyötyä Kivexasta on havaittu tutkimuksissa?
Kummallakin abakaviirin annostustavalla, kun sitä annettiin yhdessä lamivudiinin ja muiden antiviraalisten lääkeaineiden kanssa, havaittiin samankaltaista viruskuormituksen alenemista.
Ensimmäisessä tutkimuksessa, jossa abakaviiriä nautittiin kerran päivässä, 48 viikon kuluttua mitattu viruskuormitus oli alle 50 kopiota/ ml 253 potilaalla 384: stä (eli 66%: lla).
Kun abakaviiriä nautittiin kahdesti päivässä, vastaavat luvut olivat 261 potilaalla 386: sta (eli 68%: lla).
Yhdistelmätabletti, joka otettiin kerran päivässä, vähensi viruskuormitusta 24 viikon hoidon jälkeen yhtä tehokkaasti kuin erikseen kahdesti päivässä nautitut lääkeaineet.
Mitä riskejä Kivexaan liittyy?
Yleisimmät Kivexan käyttöön liittyvät sivuvaikutukset (joita havaittiin 1 - 10 potilaalla 100: sta) olivat yliherkkyys, ihottuma, pahoinvointi, oksentelu, ripuli, mahakivut, päänsärky, nivelsärky, lihassärky, yskä, nenäoireet, kuume, uneliaisuus, väsymys, unettomuus, sairaudentunne, ruokahalun puute ja hiustenlähtö.
Pakkausselosteessa on luettelo kaikista Kivexan ilmoitetuista sivuvaikutuksista.
Yliherkkyysreaktioita ilmenee noin 5%: lla Kivexaa nauttivista potilaista, yleensä kuuden ensimmäisen hoitoviikon aikana.
Joissakin tapauksissa reaktio voi olla hengenvaarallinen.
Yliherkkyysoireisiin kuuluu lähes aina kuumetta tai ihottumaa, mutta pahoinvointi, oksentelu, ripuli, mahakivut, hengitysvaikeudet, yskä, uneliaisuus, sairaudentunne, päänsärky, kudosvaurioihin viittaavat maksa- arvot ja lihassärky ovat myös yleisiä yliherkkyysoireita.
On tärkeää, että potilaat ovat tietoisia näistä yliherkkyysoireista.
Niinpä Kivexa- hoidossa oleville annetaan kortti, jossa nämä oireet selitetään yksityiskohtaisesti.
Jos yliherkkyysoireita ilmenee, potilaiden on välittömästi otettava yhteyttä hoitavaan lääkäriin.
Lisätietoja löytyy pakkausselosteessa.
Kivexaa ei pidä käyttää, jos potilaalla on vakava maksan toiminnanvajaus, tai jos potilas saattaa olla allerginen lamivudiinille, abakaviirille tai jollekin muulle lääkkeen aineosalle.
Muiden HIV- lääkkeitä nauttivien tavoin Kivexa- hoitoa saavilla potilailla voi esiintyä kehon rasvakudosten uudelleenjakautumista (lipodystrofiaa), luukudoksen kuolemaa (osteonekroosia) tai immuunireaktivaatio- oireyhtymä (infektio- oireita, jotka johtuvat elimistön immuunivasteen paranemisesta).
Jos potilaalla on maksasairauksia (mukaan lukien B - tai C- hepatiitti), Kivexan käyttö voi lisätä vakavien maksavaurioiden riskiä.
Muiden NRTI- lääkkeiden tavoin Kivexa voi aiheuttaa myös maitohappoasidoosin (liikaa maitohappoa veressä).
Lapsilla, joiden äidit ovat ottaneet raskauden aikana Kivexaa, voi ilmetä mitokondrioiden toimintahäiriöitä (soluissa kemiallista energiaa tuottavien komponenttien toimintahäiriöitä, jotka voivat johtaa vereen liittyviin ongelmiin).
Miksi Kivexa on hyväksytty?
Ihmislääkekomitea (CHMP) katsoi, että Kivexan edut ovat sen haittoja suuremmat aikuisten ja yli 12 vuotiaiden nuorten HIV- infektioiden antiretroviraalisessa yhdistelmähoidossa.
Komitea huomautti, että Kivexan hyötyvaikutukset perustuivat lähinnä yhteen aikuistutkimukseen, ja että tutkimukseen osallistuneista suurin osa ei ollut saanut aikaisempaa hoitoa HIV- infektioon, eikä heillä ollut HIV - infektion oireita.
Komitea suositti, että Kivexalle annettaisiin myyntilupa.
Muita tietoja Kivexasta Euroopan komissio myönsi Glaxo Group Ltd: lle koko Euroopan unionin alueella voimassa olevan myyntiluvan Kivexaa varten 17. joulukuuta 2004.
Kivexaa koskeva EPAR- arviointikertomus on kokonaisuudessaan tässä.
Tämä yhteenveto on päivitetty viimeksi 10- 2007.
©EMEA 2007
2/ 2
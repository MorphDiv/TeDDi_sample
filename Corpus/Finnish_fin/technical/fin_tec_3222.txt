# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/fi.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 882
EUROOPAN JULKINEN ARVIOINTIKERTOMUS (EPAR)
MYCOPHENOLATE MOFETIL TEVA
Julkinen EPAR- yhteenveto
Tämä teksti on yhteenveto Euroopan julkisesta arviointikertomuksesta (EPAR).
Tekstissä selitetään, miten lääkevalmistekomitea (CHMP) on arvioinut tehtyjä tutkimuksia ja päätynyt suosituksiin lääkkeen käytöstä.
Jos tarvitset lisätietoja sairaudestasi tai hoidostasi, lue pakkausseloste (sisältyy myös arviointikertomukseen) tai ota yhteys lääkäriin tai apteekkiin.
Jos haluat CHMP: n suositusten perustella lisätietoa, lue tieteellisen käsittelyn teksti (sisältyy myös arviointikertomukseen).
Mitä Mycophenolate mofetil Teva on?
Mycophenolate mofetil Teva on lääkevalmiste, joka sisältää vaikuttavana aineena mykofenolaattimofetiilia.
Sitä on saatavana kapseleina (250 mg) ja tabletteina (500 mg).
Mycophenolate mofetil Teva on geneerinen lääke.
Tämä merkitsee sitä, että Mycophenolate mofetil Teva on samanlainen kuin Euroopan unionin alueella jo myyntiluvan saanut alkuperäisvalmiste nimeltä CellCept.
Lisätietoja geneerisistä lääkkeistä on kysymyksiä ja vastauksia sisältävässä asiakirjassa tässä.
Mihin Mycophenolate mofetil Tevaa käytetään?
Mycophenolate mofetil Tevaa käytetään munuais -, sydän - tai maksansiirron jälkeisen hylkimisreaktion estoon.
Sitä käytetään yhdessä siklosporiinin ja kortikosteroidien kanssa, jotka myös ovat hylkimisen estoon käytettäviä lääkkeitä.
Lääkevalmistetta saa vain lääkärin määräyksestä.
Miten Mycophenolate mofetil Tevaa käytetään?
Mycophenolate mofetil Teva - hoidon aloittavan ja toteuttavan lääkärin tulee olla elinsiirtoihin perehtynyt erikoislääkäri.
Mycophenolate mofetil Tevan antotapa ja annostus riippuvat elinsiirretyypistä sekä potilaan iästä ja koosta.
Munuaissiirroissa aikuisten suositusannos on 1, 0 g kahdesti päivässä alkaen 72 tunnin kuluessa elinsiirrosta.
2– 18- vuotiaiden lasten hoidossa Mycophenolate mofetil Tevan annostus lasketaan pituuden ja painon mukaan.
Sydänsiirroissa aikuisten suositusannos on 1, 5 g kahdesti päivässä.
Hoito aloitetaan viiden päivän kuluessa elinsiirrosta.
Aikuisten maksansiirron yhteydessä potilaalle tulee antaa neljänä ensimmäisenä elinsiirron jälkeisenä päivänä mykofenolaattimofetiilia infuusiona (tiputuksena laskimoon).
Tämän jälkeen potilaalle aletaan antaa 1, 5 g Mycophenolate mofetil Tevaa kahdesti päivässä heti, kun potilas sen sietää.
Mycophenolate mofetil Teva - hoitoa ei suositella sydän - tai maksansiirron saaneille lapsille, koska ei ole olemassa riittävästi tietoa lääkevalmisteen vaikutuksista kyseiseen ikäryhmään.
Annostusta voidaan joutua säätämään maksan tai munuaisten vajaatoiminnasta kärsivillä potilailla.
Katso tarkemmat tiedot valmisteyhteenvedosta (sisältyy myös arviointikertomukseen).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2008 Reproduction and/ or distribution of this document is authorised for non- commercial or commercial purposes, provided the EMEA is acknowledged Miten Mycophenolate mofetil Teva vaikuttaa?
Mycophenolate mofetil Tevan vaikuttava aine mykofenolaattimofetiili on immunosuppressiivinen lääke.
Elimistössä se muuttuu mykofenolihapoksi, joka estää inosiinimonofosfaattidehydrogenaasi - nimistä entsyymiä toimimasta.
Tämä entsyymi on tärkeä solujen DNA- tuotannolle erityisesti lymfosyyteissä (valkosolutyypissä, joka osallistuu hylkimisreaktioon elinsiirroissa).
Mycophenolate mofetil Teva hidastaa lymfosyyttien lisääntymistä estämällä uuden DNA: n muodostumista niissä.
Näin lymfosyytit eivät pysty tunnistamaan elinsiirrettä ja hyökkäämään sitä vastaan, mikä puolestaan vähentää hylkimisreaktion riskiä.
Miten Mycophenolate mofetil Tevaa on tutkittu?
Koska Mycophenolate mofetil Teva on geneerinen lääke, tutkimuksissa on keskitytty ainoastaan osoittamaan, että se on biologisesti samanarvoinen kuin alkuperäislääke (kumpikin lääke tuottaa kehossa saman määrän vaikuttavaa ainetta).
Mitkä ovat Mycophenolate mofetil Tevan edut ja haitat?
Koska Mycophenolate mofetil Teva on geneerinen lääkevalmiste ja biologisesti samanarvoinen kuin alkuperäislääke, sen etujen ja haittojen katsotaan olevan samat kuin alkuperäislääkkeellä.
Miksi Mycophenolate mofetil Teva on hyväksytty?
Lääkevalmistekomitea (CHMP) tuli siihen tulokseen, että EU: n vaatimusten mukaisesti Mycophenolate mofetil Teva on laadultaan osoittautunut CellCeptiä vastaavaksi ja että se on biologisesti samanarvoinen kuin CellCept.
Näin ollen komitea katsoi, että kuten CellCeptinkin, sen hyöty on havaittuja riskejä suurempi.
Komitea suositteli, että Mycophenolate mofetil Tevalle annetaan myyntilupa.
Muita tietoja Mycophenolate mofetil Tevasta Euroopan komissio myönsi Teva Pharma B. V. - yhtiölle koko Euroopan unionin alueella voimassa olevan myyntiluvan Mycophenolate mofetil Tevaa varten 21. helmikuuta 2008.
Mycophenolate mofetil Tevaa koskeva EPAR- arviointikertomus on kokonaisuudessaan tässä.
Viitelääkevalmisteen täysi EPAR- arviointikertomus löytyy EMEAn verkkosivustolta.
Tämä yhteenveto on päivitetty viimeksi 01- 2008.
©EMEA 2008
2/ 2
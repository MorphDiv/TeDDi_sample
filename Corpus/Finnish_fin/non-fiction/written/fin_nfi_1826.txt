# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	2016
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/fi.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Theseus!

Ilonpitoa Ateenassa.
Theseus kukisti amatsonit.
KESÄ -
YÖN
UNI
No niin.
Kaunis Hippolyta.
Häämme lähestyvät nopeasti.
Enää neljä onnellista päivää on uuteen kuuhun, - mutta miten vitkaan hupeneekaan tämä vanha.
Neljä päivää hukkuu nopeasti yöhön, - ja neljä yötä huuhtoo nopeasti ajan pois, - ja sitten uusi kuu, - kuin taivaalle jännitetty hopeainen jousi, - näkee häämme.
Hippolyta.
Kosin miekallani - ja voitin rakkautesi haavoittaen.
Mutta toisin tavoin tahdon naida sinut, - juhlin, kulkuein ja näytännöin.
EGEUS TULEE
Olkoon onni myötä, maineikas herttuamme Theseus.
Kiitos, hyvä Egeus.

Tulen täynnä kiukkua ja närkästystä ja syytän tytärtäni Hermiaa.
Astu esiin, Demetrius.
Jalo herra, tällä miehellä on minun lupani naida tyttäreni.
Astu esiin, Lysander.
Ja, armollinen herra, - tämä mies on hänet noitunut.
Hän on luritellut haikeasti - kuutamossa tytön ikkunan alla.
Huomenna Valentinuksen päivä koittaa.
Anivarhain aamusella - saavun ikkunasi alle - omaksi Valentinukseksesi.
Näin olet sinä tempuillasi varastanut minulta tyttäreni sydämen, - joka on nyt täynnä uppiniskaisuutta ja uhmaa.
Siispä, armollinen herra, - vetoan Ateenan ikivanhaan lakiin.
Koska hän on minun, minulla on häneen täysi valta.
Siis joko tämän miehen vaimoksi, - tai sitten kuolkoon.
Hermia, mitä sanot?
Ole varovainen, sillä sinulle isän pitää olla jumala.
Demetrius on ansiokas nuorukainen.

Pyydän, että suotte anteeksi.
En tiedä, mikä voima tekee minusta näin röyhkeän, - mutta pyydän saada tietää pahimman mahdollisen rangaistuksen - siinä tapauksessa, etten suostu Demetriuksen vaimoksi.
Kuolemalla kuolla.
Taivu, suloinen Hermia.
Näethän, että oikeus on puolellani, Lysander.
Sinulla on isän rakkaus.

Sinä, Hermia.
Valmistaudu sovittamaan - omat mielihalut isän tahtoon.
Muutoin Ateenan laki määrää sinut - kuolemaan.
Kaikki mitä olen lukenut, kertoo samaa.
Todellisen rakkauden tie ei koskaan ole ollut sileä.
Kuule, Hermia.
Minulla on täti, rikas leskirouva, ja hänellä ei ole lasta.
Hänen talonsa on Ateenasta kuuden peninkulman päässä, - ja olen hänelle kuin ainut poika.
Siellä, rakas Hermia, meidät vihitään, - eikä sinne asti yllä Ateenan julma laki.
Siis jos rakastat, niin isäsi luota karkaat ensi yönä, - ja metsikössä, mailin päässä kaupungista, minä odotan sinua.
Keskiyön tullen kohtaan sinut siellä.

Katso, Helena tulee.
Minne kuljet, kaunis Helena?
Sanoitko sinä kaunis?

Sinä itse olet kaunis, sinuahan Demetrius rakastaa.
Sairaus tarttuu.
Miksei ulkonäkö myös?
Minut saisit heti tartuttaa.
Silmiini silmiesi loisteen, - ääneeni soinnin sinun äänestäsi.
Opeta, miten pystytkään - niin ohjailemaan hänen sydäntään.
En voisi enää olla torjuvampi.
Ja silti hymyäni kutsuvampi.
Vihaan häntä, hän vain rakastaa.
Ja vaikka rakastan, hän vain vihaa.
Usko Helena, en ole syypää tähän hulluuteen.
Kauneutesi vain.

Rauhoitu ystäväni.

Lysander ja minä pakenemme täältä.
Sinulle uskallamme kertoa.
Ateenan porteista me livahdamme.
Kääntääksemme katseet rohkeasti - uusiin seutuihin ja ystäviin.
Näkemiin leikkitoveri.
Rukoilethan puolestamme.
Suokoon onni sinulle Demetriuksesi.
Pidä sanasi.
Enää yhden vuorokauden silmämme nälkiintyvät ilman toisiaan.
Pidän sanani.
Helena.
Näkemiin.
Ennen kuin nousee uusi kuu, Demetrius sinuun hullaantuu.
"Demetrius sinuun hullaantuu."
Koko Ateena pitää meitä yhtä kauniina.
Vaan Demetrius ei ajattele niin.
Rakkaus ei katso silmillä vaan vaistollaan, - ja siksi Amor sokeaksi kuvataan.
Ennen Hermiaa Demetriukselta sain - kuulla tuhat lupausta ja valaa.
Kerron hänelle Hermian paenneen.
Hän ryntää perään, - ehkä viskaten minulle lyhyen ja tylyn kiitoksen.
Ja itse saan kärsiä täydemmin, - kun seuraan häntä metsään ja sieltä takaisin.
VANHAT KÄSITYÖLÄISET
JUOKAATTEN HUOKEAAN HINTAAN
Perä!

Ehtoota, William.
Terve, Perä.
Hyvää iltaa mestari Sivu.
Mitä kuuluu, emäntä?
Voi mikä kiusa.

Luottakaa minuun.
Hiljaisuuden vallitessakin - havaitsen myönteisen vastaanoton...
EREHDYSTEN KOMEDIA
Terve.

Suorittakaa nimenhuuto listan mukaan, mies mieheltä.
Tässä meillä on luettelo niistä ateenalaisista, - jotka parhaiten sopivat näyttelemään - herttualle ja herttuattarelle heidän hääpäivänään.
Näytelmämme nimi on -
"Mitä murheellisin komedia -
Pyramuksen ja Thisben julmasta kuolemasta."
Te siis vastaatte, kun huudan.
Nikolai Perä, kankuri.

Te, Nikolai Perä, olette Pyramus.
Mikä tämä Pyramus on, rakastaja vai tyranni?
Rakastaja, joka erittäin galantisti surmaa itsensä rakkauden takia.
Se on sitten yhtä itkua, jos se esitetään kunnolla.
Voi yleisö parka, varokoot silmiään, sillä siitä kyynelmyrsky, - yhtä murheen kouristusta...
Ja sitten muut.
Francis Huilu...

Voin näytellä mitä tahansa, jossa tarvitaan mahtavaa ääntä.
Kalliot vavisee ja tienoot tutisee, - jo vankilan portit murtuin aukee.
Minä...

Tämä oli korkeaa tyyliä.
Luetelkaa nyt muut näyttelijät.
Frances Huilu, palkeenpaikkaaja.

Te otatte Thisben.

Se on Pyramuksen rakastettu.
Ollos itsellesi uskollinen.

Jos saan peittää kasvoni, voin näytellä Thisben myös.
Puhun järisyttävän hennolla äänellä.
Oi Pyramus rakkaani.

Olen hieno nainen.

Ja Huilu, te olette Thisbe.

Niilo Nälkä, räätäli.

Täällä, mestari Pölkky.
Nälkä, te olette Thisben äiti.

Minä itse, Pyramuksen äiti.

Valentin Vankka.

Ja näin näytelmä on miehitetty.

Olkaa hyvä ja antakaa minulle, sillä olen hidas lukemaan.
Voitte tehdä sen ex tempore, siinä ei tarvitse kuin karjua.
Antakaa minulle leijona myös.
Karjun niin, että sydämestä ottaa.
Karjun niin, että herttua huutaa:

Tuolla menollahan te säikyttäisitte naiset suunniltaan.
Tarkoitan että se olisi meidän menoa se.
Hirteen vain.

Minäpä osaankin muuntaa ääntäni, - niin että karjun lempeästi kuin kujertava kyyhkynen.
Karjun kuin satakieli.
Kuulkaa tätä.
Sanoinhan.
Teidän täytyy olla Pyramus.

Minkä parran minä panen?

On oljenkeltaista, tai tummaa oranssia, tai syvää purppuraa - tai kultaista kuin Ranskan kruunu.
Ellei sitten ranskantauti ole vienyt karvoja kokonaan, - ja saisitte näytellä naama paljaana.
Naama paljaana?
Hyvät herrat, tässä ovat siis teidän roolinne.
Pyydän ja vetoan ja rukoilen, opetelkaa ne ulkoa.
Tapaamme palatsin metsässä mailin päässä kaupungista.
Harjoittelemme siellä, sillä jos lähdemme kaupungista yhdessä, - niin suunnitelmamme paljastuu.
Ettehän petä minua.

Siellä me harjoittelemme päättäväisesti ja rohkeasti.
Teksti päähän joka mies.
Hyvästi.

Hyvästi sitten.
Hyvästi.
Lukinseitti.
Taiat, loitsut, viettelykset kiusata ei unta saa.
Taiat, loitsut, viettelykset, kiusata ei saa.
Huono onni, ylväs Titania, törmätä näin kuutamossa.
Kas Oberon, mitä asiaa?

Olen hylännyt tuon miehen vuoteen.

Enkö muka ole miehesi?
Ja minä ilmeisesti vaimosi.
Mutta minä tiedän kaiken salaisista retkistäsi.
Kuinka luikit keijukaisten maasta tapaamaan pikku Phyllistäsi.
Rustaat runoja ja lurittelet kaiket päivät.
Miten kehtaat vetää Phylliksen nimen tähän, - vaikka minä tiedän - kaiken rakkaudestasi Hippolytaan?
Vain mustasukkainen voi vääristellä noin.
Tuo amatsooni, soturihempukkasi, saapasjalkarakkautesi - vihitään Theseuksen kanssa.
Olet nyt tuppautunut riitelemään - ja pilannut piirileikkimme.
Sinun takiasi tuulten huilut - ovat säestäneet meitä turhan takia.
Tuulet ovat suuttuneina kostaneet - ja imeneet merestä niin sankat usvat, - että maalla joka puro sekä oja -
on ylpistynyt yli äyräittensä.
Siksi kuu, tuo tulvan jumalatar, on vihasta kalpeana, - ja siksi kylmät sateet huuhtoo ilmakehää - levittäen särkyä ja kolotusta.
Kaiken surkeuden lisäksi - ovat vuodenajat sekoittuneet.
Kevät, kesä, runsas syksy - vihainen talvi vaihtaa vaatetusta.
Eikä hämmentynyt maailma - enää tiedä mikä kuuluu mille.
Ja kaikki tämä sekasorto - johtuu meidän riidoistamme.
Me olemme niiden vanhemmat ja alkuperä.
Jalo kuningas juhlii täällä tänään.
Kenties voisitte ottaa osaa juhlaan tähän.
Joko erehtyvät silmäni, - tai sitten sinä olet maahinen, se kuuluisa ja pahanilkinen Robin.
Etkö ole juuri se?

Seuraan aina Oberonia - ja virkani on häntä naurattaa.
Oberonisi on vihan vimmassa.

Se on täysin vallassanne.
Miksi tämä turha kapina, Titania?
Miten kauan olet suunnitellut viipyväsi tässä metsässä?
Ehkä Theseuksen häihin asti.
Anna kätesi minulle, ja minä tulen mukaasi.
En, edes valtakunnastasi.
Keijut, eteenpäin.
Jos jään, tässä ennen pitkää riidellään.
Mene, mene, - mutta tästä metsästä et lähde, ennen kuin kostan tämän loukkauksen.
Tule tänne, hyvä Puck.
Varmaan muistat, miten minä kerran istuin niemellä - ja kuuntelin kun delfiinillä ratsastava merenneito lauloi niin suloisesti, - että vaahtopäinen meri silisi.
Muistan.

Kun se tähtäsi ja ampui, minä katsoin, mihin nuoli päätyi.
Se putosi erään kukan päälle, joka ennen oli maidonvalkea, - mutta purppurainen tästä lähtien rakkauden tuskan repimänä.
Sen mehu, siveltynä nukkuvien silmäluomiin - saa heidät päättömästi rakastumaan - ensimmäiseen näkemäänsä olentoon.
Väijyn, kunnes Titania nukkuu, ja loihdin sitten hänen silmänsä.
Ja näkeepä hän herätessään ensin - karhun, suden, leijonan tai härän, - apinan tai hääräilevän marakatin, - hän rakastuu siihen koko sielustaan.
Hae minulle se kukka, - ja tule takaisin, ennen kuin Leviatan ehtii uida mailin.
Voin vyöttää koko maailman -
40 minuutissa.
Joku tulee.
En rakasta sinua, siis ole hyvä, häivy.
Missä ovat Lysander ja Hermia?
Sen toisen tapan, toinen tappaa minut.
Mikä sinut tänne veti?
Sinä, senkin julma magneetti.
Sillä rautaa lujempi on minun uskollinen sydämeni.
Tee ensin jotain vetovoimallesi, sen suhteen olen voimaton.
Minäkö sinut tänne houkuttelin?
En koskaan aio rakastua sinuun.

Tulen sairaaksi, kun näen sinut.

Puhu mitä puhut, minä menen nyt.
Jos tulet perässä, itsehillintäni pettää ja teen jotain pahaa.
Niityllä, temppelissä, kaupungissa teet minulle pahaa.
Seuraan sinua ja yhä valtavammin rakastan.
Kyyhky väijyy kotkaa...
Hyvästi nymfi.
Anna tänne.
Tiedän joentörmän, jonka peittää esikot ja villi ajoruoho, - jossa nyökkää ujot orvokit, -
ja jonka yllä muratti ja myskiruusut - rönsyävät vuodekatoksena.
Siellä nukkuu joskus Titania - laulujen ja tanssin tuutimana.
Luo käärme siellä kirkkaan nahkansa, - johon pieni keiju kääriytyy.
Kun heräät, mitä näetkin, - lankea sen lumoihin.
Ota sinä osa tästä, - sillä muuan ateenalainen neito - on rakastunut tylyyn nuorukaiseen.
Taio silmät siltä, mutta katso että ensimmäinen, - jonka poika herätessään näkee, on tämä tyttö.
Mies on Ateenasta myös.

Sen kelmin silmät voitele sen verran paksummin, - että tunteen palo voittaa tytönkin.
Kukonlaulun aikaan kohdataan.
Luota minuun, herra.

Kun heräät, mitä näetkin, lankea sen lumoihin.
Sitten vasta silmät avaa, kun näet jotain kammottavaa.
Rakas, sinä varmaan olet väsynyt, - ja totta puhuen minä itse olen eksyksissä.
Tehdään niin.
Tämä mätäs olkoon tyynyni, loitompaa rakas etsi omasi.
Kun suloinen vala kaksi yhdistää, - miksi tyynyjäkään yhtä enempää?
Kun rakkaus meidät kaksi yhteen liittää, - myös yksi vuode meille silloin riittää.
Lysander todistelee varsin etevästi.
Juuri siksi, minun vuokseni, sinnemmäs vielä sijaa vuoteesi.
Tuohon sanon enää aamenen.
Jos petän, henki lähteköön.
Yö ja mykkyys, kuka täällä ateenalaisen vaate päällä?
Nukun tässä toivoen unista ihanimmat ihanalle.
Puolet niistä kuuluu toivojalle.
Tämä voide takaa, että hän ei herättyään ole enää entisellään.
Demetrius kulta, tapa vaikka, mutta älä jätä.
Tiehesi, en kestä enää tätä.
Näin voitko minut yöhön hylätä?
Itse tulit, itse selviä.
Väsyttää ja hengästyttää, eikä mikään auta.
Mitä palavammin rukoilen, sitä tylymmän saan vastauksen.
Voi Hermia, se onnellinen missä onkaan.
Mikä ihme teki hänen silmistään niin siunatut ja kirkkaat?
Ei se johdu suolaisista kyynelistä, - sillä minun silmiäni niillä huuhdeltu on paljon enemmän.
Ei, ei.

Mutta kuka on tuossa?
Lysander makaa maassa.
Kuollut vai unessa?

Herää, Lysander, jos elät kerta.
Ja syöksyn tuleen sinun takiasi.
Mikä anteliaan luonnon ihmeteko, - kun katson sinua, niin näen suoraan sydämesi pohjaan saakka?
Missä on Demetrius?
Miten sopiva se nimi onkaan tikarini terään hukkumaan.
Ei Lysander, älä sano niin.
Jos hän onkin rakastunut Hermiaan, niin mitä siitä?
Hermia rakastaa vain sinua, siis ole tyytyväinen.

Kadun joka surkeata sekuntia, jotka vietin hänen seurassaan.
Vain hullu ei hylkäisi mustaa varista, kun kerran kyyhkynen on tarjolla.
Mitä pahaa minä olen tehnyt, - että ansaitsisin moista pilkkaa?
Eikö riitä, nuori herra, - etten tule koskaan saamaan, rakkaaltani hellää katsetta, - kun teidänkin täytyy vielä päästä tätä vajavuutta näykkimään?
On sanottava, että pidin teitä herrasmiehenä ja ystävänä.
Kaikki elämässä kypsyy ajallaan.
Ennen en käsittänyt omaa parastani, nyt kypsä miehuus ohjaa tekojani.
Teet väärin, kun kosit hylättyä huvin vuoksi.
Miehen tahto taipuu järjen alle, ja järki nostaa sinut korkeimmalle.
Lysander, auta, auta!
Voi hirveätä, mitä unta näinkään, Lysander.
Lysander?
Mihin hän on mennyt?
Lysander?

...ja lukee silmistäsi kiehtovaa ja rikasta rakkauden tarinaa...
Lysander?
Lysander!

Tässä meillä onkin suurenmoinen harjoituspaikka.
Ketkäs täällä mellastavat kotikutoisissaan - näin liki Titanian makuukamaria?
Tässä "Pyramus ja Thisbe" -kappaleessa on kohtia, - jotka eivät yksinkertaisesti käy.
Pyramus tappaa itsensä, - mikä taas on liikaa naisten silmille.
Se on paha juttu.

Eipä pidäkään.

Kirjoittakaa prologi, - jossa sanotaan, ettemme vahingoita miekoillamme, - ja että Pyramus ei tapa itseään.
Pankaa siihen vielä, - että minä en ole Pyramus, vaan Nikolai Perä, kankuri.
Se riittää rauhoittamaan heidät.
Mutta eikö naiset pelkää leijonaa myös?
Minä pelkään, totta vie.

Juuri leijonahan on kaikista petolinnuista hurjin ja vaarallisin.
Pitää olla toinen prologi, jossa sanotaan, ettei leijona ole leijona.
Puolet hänen naamastaan pitää näkyä leijonan niskan takaa.
Hänen pitää itse puhua tähän tapaan:
"Rouvat" tai "hyvät rouvat".
"Toivotan teille."
Tai "pyydän teitä".

"Anon hartaimmin".

"Älkää säikkykö ja vavisko, olen nöyrin palvelijanne.
Luulitteko, että ryntäisin tänne leijonana?
Pois se minusta, - minä olen vain ihminen - siinä missä muutkin."
Ja sitten hän sanoo vielä avoimesti olevansa puuseppä Valentin Vankka.
Hyvä on, tehdään niin.
Istukaa nyt alas kaikki ja kerratkaa roolinne.
Pyramus, te siis aloitatte, - ja menkää repliikkinne jälkeen tuohon pensaikkoon, - ja sitten kaikki muut iskujensa mukaan.
Ole hyvä, Pyramus.
Thisbe, valmiina.

Vähän tuonnepäin.

Ei, ei.
Vain vähän.
Oi Thisbe, yhtä inhasti kuin kukat tuoksuu...

Ihanasti?

Ihanasti.

Ihanasti.

Ihanasti.
Ihanasti!
Yhtä inhasti kuin kukat tuoksuu, - tuoksuu, Thisbe armas, hengitykses.
Vaan vait!

Sa hetki varro ja kohta, koht, ma saavun seurakses.
Ja sitten menen...
Taatusti merkillisin Pyramus, mitä tässä metsässä on nähty.
Koittakaa käsittää tilanne.
Hän meni katsomaan, mikä ääni se oli, ja tulee takaisin.
Oi Pyramus sa loistava, sun ihos liljanvalkea.
Kuin Zeus eloisa oot nuorukainen, kuin väsymätön orhi uskollinen.
Minnin haudalla sun tapaan, vannon sen.

Eikä se tule vielä.
Sehän on teidän vastauksenne Pyramukselle.
"Oi kuu, suo päivänpaisteestas mun kiittää, - mun kiittää säteistäs säihkyvistä.
Sun vieno värjyväinen valos riittää - mun löytää Thisbeni vaikka mistä.
Vaan vait!

Min tuskan sait sa tääll poika parka?
Oi näätkö, silmä, minkä mä?
Mis on nyt armas arka?
Pyramus, tulkaa jo.
Teidän iskunne meni jo.

Kuin väsymätön orhi uskollinen.
Hän sanoi: "orhi uskollinen".
Kuin väsymätön orhi uskollinen.
Oi Thisbe, armain, kallein ihminen.
Hirvittävää.
Kamalaa.
Noituutta.

Varjelkoon, miten olet muuttunut.

Mitä sinä näet?

Mihin kaikki juoksevat?
Joku kummallinen pila varmaan, minun pääni menoksi.
Ahaa, ne kelmit yrittävät tehdä minusta aasin - ja säikäyttää minut suunniltani.
Minäpä kuljen tässä ja laulan, - niin saavat kuulla, etten pelkää.
Mustarastas keltanokka - laulurastaan trilli - jonka alla kimakka - soi peukaloisen pilli.
Peippo, leivo, varpunen - ja käen kukku, hei.
Kai moni mies jo kuuli sen - vastaamatta ei.
Itse enkelikö herättää minut kukkavuoteeltani?
Ehtoota.
Oi ihana kuolevainen, laula vielä, minä rukoilen.
Korvani hurmaantuivat tuohon melodiaan, - silmäni pakahtuvat sulouteesi.
Ja luonteesi jalo yksinkertaisuus - pakottaa minut heti tunnustamaan:
rakastan sinua ensi sekunnista.
Jaa-a, hyvä rouva, mikä järki siinäkin seissee?
Vaikka totta puhuen, - koskas järki ja rakkaus yhtä pitäisivät nykyään?
Olet yhtä viisas kuin kauniskin.
Tiedä häntä.

Tästä metsästä et lähde minnekään.
Jäät tänne, tahdoit tai et.
En minä ole kuka tahansa.
Olen yhä kesän valtiatar, - ja koska olen rakastunut sinuun, - sinun täytyy tulla mukana.
Saat keijut palvelemaan itseäsi.
Herneenkukka!

Valmiina.

Minne mennään?
Tässä teidän uusi isäntänne.

Saanko tiedustella ylhäisyyden nimeä?
Seuratkaa häntä - telmien ja tanssien, - ruokkikaa hänet aprikooseilla, -
sinivatukoilla, viinirypäleillä, - vihreillä viikunoilla ja mulpereilla.
Varastakaa kimalaisten mesitaskut.
Kaapikaa vahat niiden koivista - ja valakaa ne kynttilöiksi kiiltomadon silmiin kiilumaan, - kun opastatte armaan vuoteeseen ja sieltä pois.
No keijut, tervehtikää häntä nyt.
Terve, kuolevainen.
Saanko tiedustella ylhäisyyden nimeä?

Hyvä herra Lukinseitti, olisi hauska tutustua lähemmin.
Jos leikkaan haavan sormeeni, lupaan kääriä teidät sen ympärille.
Entä teidän nimenne, parahin herra?
Herneenkukka.
Sydämelliset terveiset rouva äidillenne, herneenpalolle, - ja isällenne, herneenvarrelle.
Saanko kysyä teidän nimeänne?

Tiedän hyvin, miten sinnikästä sukua te olette, - vaikka tuo raakalainen herra Häränpihvi - onkin nielaissut niin monta teikäläistä.
Nyt vaientakaa armaan ääni, tuokaa hänet hiljaa.
Emäntä on rakastunut hirviöön.
Kerro, kerro.
Kas siihen pyhitettyyn metsikköön, - jossa Titania nukkui syvää unta, - pölähti merkillinen seurakunta:
työläisiä jotka toimenaan Ateenan torilla pitää kojujaan.
Nyt alkoivat he Theseuksen häihin harjoitella.
Heistä paksukalloisin saa Pyramuksen osan tietenkin.
Hän poistuu näyttämöltä pensaaseen.
Minä tartun heti tilaisuuteen - ja isken aasinkallon hartioilleen.
Kaikuu kutsuvana Thisben repliikki, ja esiin astuu uusi karaktääri.
Oi mikä efekti.
Joka suuntaan kaikki hajoaa ja päättömästi kirkuu, kaakattaa.
Juuri silloin emäntäni havahtui ja oikopäätä aasiin rakastui.
Tämän hoidit paremmin kuin hyvin.
Jos olet tappanut jo Lysanderin, - jos kahlaat veressä jo polviasi myöten...
Juuri tuolta näyttää murhaaja: - noin kuolleelta, noin tunteettomalta.
Ei vaan murhatun muoto on tämä, - sinun kovuutesi lävistämä.
Ja silti olet tahraton kuin ikään -
Venus hohtavassa sfäärissään.
Mitä tämä kuuluu Lysanderiin?

Anna hänet takaisin.

Lysander ei paina tuntoani.

Elää ja on terve, oi kerro sekin.

Etuoikeuden minua olla näkemättä enää.
Ei hyödytä, kun hän on tuolla päällä, parempi että nukun hetken täällä.
Uni surulle kun velkaantuu, se valvoen vain moninkertaistuu...
Tässä on se ateenalainen.

Sama nainen, vaan mies on eri.
Mitä sinä olet tehnyt?
Nyt joku uskollinen jossain lankeaa, ja jonka piti, ei saa oikeaa.
Kuin tuuli metsän halki kiiruhda ja käsiisi etsi kaunis Helena.
Hanki hänet tänne jotenkin.
Minä loihdin tämän sillä välin.
Mennään, mennään, älä huoli.

Kun tämän kukan mehua on silmiesi pupilleissa, - katsot vanhaa armasta kuin aamutähti Venusta.
Hyvä herra, kuunnelkaa.

Sekaisin on miehet naiset...
Hulluja nuo kuolevaiset.
Miten ihmeessä voit luulla, että minä kosin piloillani?
Miten vilpiltä voi tämä näyttää, joka kaikki toden merkit täyttää?
Pilasi yhtä pahemmaksi kääntyy.

Kun kosin häntä, olin järjiltäni.

Demetrius rakastaa häntä, eikä sinua.
Oi Lysander!
Jumalainen nymfi.

Nymfi?

Demetrius, miksi petkutat?

Kristalli on mutaa.
Voi noita huuliasi.
Ihanat kuin kaksi kypsää purppuraista kirsikkaa.
Entä tämä sitten?
Sen rinnalla on puhdas itätuulen hyväilemä Taurus-vuoren lumi - harmaata ja karheaa.
Oi salli huulillani koskettaa - tätä siunauksen sinettiä, tätä valkoisuuden prinssiä.
Voi kirous ja horna.
Nyt niitä on jo kaksi panemassa pilaa paremmaksi.
Onko teissä miestä edes vähän?
Jos on, te ette alentuisi tähän.
Lysander...
Lysander, unohda Hermia.

Kerran sydämeni häntä hipaisi, - mutta järkiintyi ja heti kotiinsa palasi.
Oi Helena!
Jumalatar, nymfi.

Mihin vertaisinkaan silmiäsi?
Te kositte äsken kilpaa Hermiaa, - nyt kilpaa ivailette Helenaa.
Kun silmin löytänyt en etsimääni, niin silti tänne johti rakas ääni.
Vaan miksi pakenit noin rinnaltani?

Mitä rakkautta?

Nyt Helena yksin yöni valaisee, niin että taivaan tulet himmenee.
Ei voi olla totta.

Hänkin siis kuuluu salaliittoon.
He siis suunnittelivat tämän kolmistaan.
Hermia, sinä ilkeä ja kiittämätön tyttö.
Miten sinä voit, miten sinä saatat keksiä näin halpamaisen pilan?
Liityt yhteen kahden miehen kanssa nöyryyttämään vanhaa ystävääsi.
Se ei ole kaunista, se ei ole lojaalia.

Siis jatka, kaikin mokomin ja teeskentele viatonta.
Ja kun käännyn, ilmehtikää kaikki.
Mutta näkemiin.

Älä mene, anna selittää.
Helena, rakas, elämäni, oma kaikkeni.

Enemmän minä rakastan kuin tuo.

Ala tulla vaan.

Irti villikissa, taikka ravistelen sinut kimpustani niin kuin käärmeen.
Rakas.

Pois siitä, senkin musta tataari.
Pois yököttävä rohto, myrkkytatti, pois.

Enkö minä ole Hermia?
Etkö sinä ole Lysander?
Tätä totuutta ei mikään muuta.
Vihaan sinua ja rakastan Helenaa.
Jo alkaa valjeta.
Siis sinä, senkin petturi ja varas, rupinen kukka.
Hienoa tosiaankin.

Tuoko sinusta on nuoren naisen puhetta?
Vai tahdotko, että päästän kieleltäni jotain yhtä siivotonta?
Senkin teeskentelijä!
Senkin nukke, sinä!
Nukke?

Tämä siis on pelin henki.
Tuo on järjestänyt oikein kilpailun ja vedonnut ihmeelliseen pituuteensa.
Sekö sinusta on tehnyt niin suuren hänen silmissään, - kun minä olen näin pieni?
Apua hyvät herrat.

En minä osaa tapella.
Olen aivan tavallinen tyttö ja pelkään väkivaltaa.
Miten pieni minä olen, senkin maalattu salko?
En ainakaan niin pieni, ettei kynnet ylettyisi silmiisi.
Kun hän suuttuu, hän on aivan hurja.

Taas "pieni"?

Tiehesi, senkin tumppi.
Kitukasvu, nuppi, tammenterho.
Teenkö pahaa?

Hermia hyvä.
Mitä varten olet vihainen?
Olen aina ollut hyvä toveri, en koskaan kielinyt ja kannellut.
Paitsi tämän kerran, - kun kerroin Demetriukselle, että pakenitte metsään.
Hän lähti teidän peräänne ja minä hänen, - mutta siitä lähtien hän on vain huutanut ja haukkunut, - uhannut lyödä, potkia, niin, jopa tappaa.
Anna minun palata näine hyvineni Ateenaan.
Näethän, mikä lapsellinen hölmö minä olen.
Senkun menet.

Hupsu sydän, joka tahtoo jäädä.
Mitä?

Ei vaan Demetriuksen!

Ei herra, vaikka jopa sinä puolustat.
Älä puutu tähän.

Ei yhtään sanaa enää Helenalle.
Jos vielä inahdatkin jotain rakkaudesta, saat maksaa siitä.
Nyt olen vapaa.

Perässä?

No niin hurmaajatar.

Vaikka hanakammin lyömään alat, - minulla sentään on pitemmät jalat.
En käsitä tästä enää yhtään mitään.
Minullehan mieleen on kaikki hullu, tolkuton.
Vaan hauska silti, että vikaan meni.

Nyt pojat etsii paikkaa tapella.
Vedä tähtitaivaan eteen musta, - tuonen virtaa tiheämpi usva, - kunnes uupumuksen jalka polkee silmät umpeen.
Puserra sitten tämän kukan mehu -
Lysanderin silmäluomille, - ja niin hän löytää - vanhan rakkautensa uudestaan.
Ja kun he heräävät, - on tämä yö vain utuista ja epäselvää unta.
Käy siis toimeen.
Minä itse etsin Titanian ja nukkuvan nuorukaisensa, - ja armahdan hänet rakkaudesta aasinpäiseen.
Ja sitten kaikki palaa ennalleen.
Minne pakenit?
Raukka!

Pää pensaassa vai mitä?
Puhu pupujussi.
Uni ahdistaa.
On parempi, että yöksi tähän jään.
Pitkä, raskas yö, oi armahda.
Uni, tuokioksi suru hukuta...
Ei koskaan naista koeteltu näin.
On se rumaa Cupidolta naisia näin riepotella.
Yksi vasta, kolme vielä.

Näin heräät uuteen rakkauteen - ihmeeksesi huomaten:
se uusi onkin entinen.
Omansa saa jokainen, vakka kannen, - jaakko annen varsin valikoi, - ja kohta kaikki hyvin voi.
Ruhosi kuolevaisen painon poistan minä itse, niin että lennät...
Tule rakas, tähän vuoteelleni, - niin että saisin silitellä villavia poskiasi, -
koristella ruusuin armaan pääsi, - ja janoavin huulin hellitellä...

Lempeä armaani.
Missä on Herneenkukka?

Raapikaa päätäni, Herneenkukka.
Missä on herra Lukinseitti?

Hyvä signor, kiikuttakaa mesitasku minulle.
Missä on herra Sinapinsiemen?

Ei muuta kuin että auttakaa Herneenkukkaa raapimaan.
Täytynee mennä parturiin, - sillä minulla on erikoisen karvainen olo.
Sano rakas, mitä haluaisit syödä?
Kunnon rehu ei olisi pahitteeksi.
Hyvää, kuivaa kauraa, - mutta kaikkein mieluiten heinää.
Suloista heinää, sillä heinää ei voita mikään.
Voin laittaa uskaliaan keijukaisen - varastamaan oravalta pähkinöitä.
Mieluummin pari kourallista kuivattuja herneitä.
Käskekää nyt väkenne lopettaa, - sillä tunnen äkkiä voimatonta vetoa patjan puoleen.
Nukahda siihen käsivarsilleni.
Ja keijukullat menkää, hajaantukaa kaikkiin suuntiin.
Näin yhteen punoutuvat - kuusama ja villiviini.
Näin muratin hellä naisellinen varsi - jalavan kaarnasormiin kietoutuu.
Voi miten rakastankaan sinua.
Voi miten jumaloinkaan.
Alan jo vähitellen häntä sääliä.
Ole niin kuin ennenkin, - näe niin kuin ennenkin.
Ja nyt, Titaniani, herää kuningattareni.
Oi Oberon.
Miten merkillistä unta näinkään.
Olin muka rakastunut aasiin.

Mitä ihmettä on tapahtunut?
Miten inhoankaan nähdä sinut nyt.
Nyt on uusi meidän ystävyys, - ja ensi yönä Theseuksen palatsissa - tanssimme siellä voitonriemussa - ja saattelemme herttuan kohtaloaan tapaamaan.
Kuninkaani, huomio.
Kuulin leivon laulun jo.
Siis pimeyden myötä me päivää pakoon lennämme.
Kuun kanssa kiertelemme maan, ja ensi yönä palataan.
Mutta meidän laatumme on toinen.
Niin monta kertaa olen itse - aamutähden kanssa kilpaa käynyt - päin punaisena loimottavaa itää, - nähnyt päivän portin aukeavan -
ja meren vihreän ja aavan ulapan äkkiä liekehtivän kultaisena.
Mitkä nymfit täällä makaavatkaan?
Anteeksi herra.

Aikeistamme kuultuaan he ovat nousseet meitä varhemmin.
Eikö tänään olekin se päivä, - jolloin tyttäresi täytyy tehdä tiliä valinnastaan?
Kyllä on.
Pyydän, nouskaa ylös kaikki.
Tiedän teidät kilpakosijoiksi.

Herra, vastaan sekavasti, puolivalveilla ja puoliunessa.
Vannon...

Jo kuultiin kylliksi.
Vaadin lakia ja oikeutta hänen päälleen.
Yrittivät livistää, Demetrius, - ja sitä kautta riistää meiltä oikeutemme.
Hyvä herra, en tiedä, mikä outo voima minuun iski.
Rakkauteni Hermiaan haihtui äkkiä kuin lumi, - ja ajattelen sitä nyt kuin joutavaa ja halpaa lelua, - jota lapsuudessa jumaloin.
Ja kaikki usko, kaikki rakkaus, - kaikki hyvä mihin koskaan kykenen, kuuluu Helenalle ainoastaan.
Egeus, näin ollen vaatimuksiinne en suostu, - sillä temppelissä yht'aikaa - myös nämä nuoret yhdistetään ikuiseen liittoon.
Ja kun aamu ehti näinkin pitkälle, jääköön tällä erää metsästys.
Siis Ateenaan kaikki.
On aihe juhlaan kolminkertainen.
Vapautus länsilaaksossa.

Niin oudon etäistä ja epäselvää kaikki.
Ehkä nukummekin vielä ja uneksimme.
Hohoi.
Mestari Pölkky?

Ne ovat livistäneet kaikki ja jättäneet minut tänne nukkumaan.
Minäpä olen nähnyt mitä erikoisimman näyn.
Olen nähnyt unta, mutta se menee yli ihmisen ymmärryksen.
Minä luulin olevani...
Sitä ei voi selittää.
Minä luulin olevani...
Ja minulla oli...
Vain täysi narri yrittäisi selittää, mitä minä luulin, että minulla oli.
Minä ja hän...
Minä pyydän, että mestari Pölkky kirjoittaa unesta balladin.
Sen nimeksi pannaan Perän uni, koska se on niin täysin perätön.
Ja minä laulan sen herttualle näytelmän yhteydessä.
Näytelmä!

Theseus!

Hohoi pojat!
Perä!
Ystäväkullat terve!
Oi mikä päivä.
Oi onnea!
USEAMPI PARI VIHITÄÄN
Oi mikä hetki!
Vanhat käsityöläiset!
Kamppeet kasaan, tekoparrat tiukalle, uudet nauhat.
Herttua on jo syönyt illallista!
Tässä rakastuneet tulevat, täynnä iloa.
Ja odotusta.
On kuin katselisin kaksin silmin.

Äkkiarvaamatta löysin rakkaani kuin kalliin kiven, - ja nyt en tiedä, saanko pitää löytöni vai en.
Onko varmaa, että me...
Outoa ja ihmeellistä, mitä nämä nuoret kertoivat.
Enemmän outoa kuin totta.
Uskokoon satuihin ja keijukaisiin - kuka tahtoo.
Rakastuneitten kuumat aivot - enemmän kiehuu kuvia ja fantasiaa - kuin kylmä järki koskaan käsittää.
Niin kuin säikky öinen kulkija helposti näkee pensaan karhuna.
Mutta tarinoiden yhtäpitävyys ja tarkkuus...
Mitä huveja on saatavilla?
Eikö ole mitään näytelmää, joka lievittäisi matelevan ajan kidutusta?
Tässä lista siitä mitä löytyy.
Pantomiimia tai ehkä tanssia?
"Lyhyt pitkähkö kappale Pyramuksesta ja Thisbestä.
Traagillista huvia."
Huvia ja traagillista?

Se ei sovi häihin, arvon herttua.
Me katselemme sen.
Joukko työläisiä täältä Ateenasta, aivan sivistystä vailla.
Jos loukkaamme, on tahtomme tää syvin.
Vaan näytellä ja esiintyä hyvin ei.
Loukata on pyrkimyksemme.
Vaan huvittaa teitä tahdo emme.
Loukata vaan ainoastaan.
Vaatimattomasti parastamme näyttää näin ei.
Niin et katua ois tarvis teidän.
Näyttelijät sisään!
Heidän repliikeistään tietää saatte kaiken minkä tarvitsette.
Hän ravaa prologiaan kuin villi varsa, - ei tiedä missä pysähtyä.
Se oli kuin sotkuinen ketju.
Joka lenkki tallella, muttei mikään kohdallaan.
Kuka on seuraava?
Ja samoin sattuu, että näytelmässä - minä, Kuono, muuri olen tässä, - ja siksi kuvittelemaan ma anon - tähän pienen aukon eli kolon, - jonka läpi rakastuneet kuiski - ja usein hyvin salaisesti muiski.
Tää savi, laasti, kivi kertokoon - et paitsi muuri, myöskin reikä oon.
Oi julma yö.

Oi yö, ain silloin oot, kun mitään päivyttä ei oo.
Oi yö, oi yö, oi voi oi voi oi voi!
Jo pelkään, että mun Thisbe mun unohtanut on.
Oi muuri, ihanainen sulomuuri, - joka isiemme maat erotat juuri.
Oi muuri, mun tuskast vapahda ja auta, - ja näytä Thisbeni sun reikäs kautta.
Oi kiitos muuri.

Mut mitä nään mä?

Oi muuri muuri, paha kavala ja kurja muuri.
Kirottu olkoon joka kives sun, kun näin katalasti petit mun.
Noin herkkätunteisen muurin luulisi jo kiroavan takaisin.
Ei suinkaan herra.
"Kavalasti petit mun" on Thisben isku.
Hän tulee sillä sisään, ja minä näen hänet muurin raosta.
Saatte nähdä, että kaikki käy, niin kuin sanoin.

Tuolta hän tulee.

Kas tuolta hän tulee.
Miss on Pyramus?
Jo äänen näin.

Thisbe?

Oot mun rakkaimpain, ma luulen.
Siis suukko suo, ennen kuin kuolen.
En pystykään siihen.

Tavataan Minnin haudalla.

Tavataan haudalla siis heti paikalla.

Ninnin hauta, tiedän...
Näin muuri täyttänyt on tehtävänsä - ja sen täytettyään menee tiehensä.
Sormeni...
Moista soopaa en ole eläissäni kuullut.
Saa nähdä, puhuuko leijona.

Oi te arvon rouvat, - jotka jo hiiren tähden kirkuin pakenette.
Nyt ehkä pelkäätte ja vapisette, - kun leijona tää karjuu raivoissaan.
Siis tietäkää, ma Vankka olen vaan, puuseppä pelkkä nahas leijonan.
Eteenpäin.
Ja varmaan hengestäni pääsisinkin, - jos täällä leijonana riehuisin.
Kuun sarvea tää lyhty esittää.
Miksei sarvi ole hänen päässään?
Kuun sarvea tää lyhty esittää.
Hän on täysikuu, joten sarvea ei näy.
Kuun sarvea tää lyhty esittää, kuu-ukko minä itse ilmeisesti.
Miksei hän ole lyhdyssään, jos hän kerran on kuu-ukko?
Ei minulla muuta kuin että tämä lyhty on kuu, minä itse kuu-ukko, - tämä pensas on minun pensaani ja koira tässä minun koirani.
Täs Minnin hauta...

Missä rakkaimpani?
Hyvin karjuttu, leijona.

Hyvin paistettu, kuu.
Hyvin raadeltu, leijona.
Ja niin saapui Pyramus ja leijona katosi.
Oi kuu, suo päivänpaisteestas mun kiittää, - mun kiittää säteistäs säihkyvistä.
Sun vieno värjyväinen valos riittää - mun löytää Thisbeni vaikka mistä.
Vaan vait!

Min tuskan sait sa täällä poika parka?
Oi näätkö, silmä, minkä mä?
Mis on nyt armas arka?
Huivis sun nään tahritun.
Siis raivottaret tänne!
Ja lyökää katki, poikki, ratki, - elämäni jänne.
Kirottu olkoon sydämeni, ellen sääli miestä.
Nyt virranneet on kyyneleet.
Käy miekka työhös sä.
Pyramon täs sydän on.
Sa siihen syöksähdä.
Nyt kuole.
Näin.
Näin.
Näin, näin.
Oon kuollut nyt - ja kylmennyt.
Henk noussut taivahalle.
Siksi vaiti kuu ja sammuu suu.
Sammuu kuu.
Nyt kuole.
Kuole.
Kuole.
Kuole, kuole.
Kuole.
Kuole.
Mies kuoli, totisesti.

Thisben valitus päättää näytelmän.
Nuo suloiset silmät näkivät jo Pyramuksen.
Sa nukutko?
Mit, kuollutko?
Oi Pyramus, oi herää.
Puhu, puhu.
Kylmäkö koht kivikö - sun peittää silmäterää?
Näit punahuulia, - kirsikkaista nenää -
ja rusoposkia - en nää enää.
Ja vihriöitä silmiäs - niitäkään ei oo enää.
Oi enkelit, - nyt kuulkaa mit ma miekallensa laulan.
Kun saksillanne leikkasitte elon silkkipaulan.
Sa tunnoton, - täs povein on.
Siis jatka julmaa työtä.
Hyvästi iäks.
Näin Thisbe läks.
Hyv yötä.
Hyv yötä.
Hyv yötä.
Vaan nyt bergamaski.
Bergamaski, bergamaski!
Oli kerran sulho ja tyttönsä.
Vehreän pellon läpi kulkivat keväällä.
Juuri kihlausaikaan.
Linnut livertää.
Lempiväiset kevättä rakastaa...
Ei epilogia, pyydän.
Nyt palatsissa kulkekaa, - siihen kunnes aamu saa.
Taiat, loitsut, viettelykset - kiusata ei saa.
Käsi kädessä keijut kulkee - ja tämän talon siunaukseen sulkee.
Nyt tän talon asukkaat - iäti on onnekkaat.
Jos me varjot loukkasimme, ajatelkaa vain näin ikään:
eihän totta ollut mikään varjoa ja unta vaan.
Siis mitä maksaa arvostella jotain näinkin joutavaa?
Sietäkää ja suvaitkaa, niin kaikki vielä korvataan, - taikka Puck on täysi pelle.
Nyt hyvää yötä jokaiselle ja antaa tulla aplodeja, - niin Robin pitää sanansa.
Lauri Siparin käännöksen pohjalta suomentanut Terhi Suutarinen, Yle
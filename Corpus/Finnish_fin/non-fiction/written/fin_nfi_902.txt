# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	2016
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/fi.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Syrjäinen ja luoksepääsemätön.

Huikaisevan kaunis paikka, jossa laadittiin rumia suunnitelmia.
Kiellän teitä perääntymästä!
Natsien sotakoneiston alppilinnoitus.
Jos olet ilmatorjuntamies, jonka tehtävä on suojella Hitleriä - tämä on täydellinen paikka.
Maanisten mittasuhteiden megarakennelma - puskee insinööritaidon äärirajoille.
Lupasin tämän Führerille henkilökohtaisesti!
Saksan korkein tie räjäytetään kallioseinämään.
Vuoren uumeniin kaivetaan monimutkainen tunneliverkosto.
Paikan piti tehdä vaikutus paitsi Hitleriin, myös koko maailmaan.
Tämä on tarina Hitlerin vuoristopiilopaikasta - ja sen alla olevasta tukikohdasta.
Kotkanpesä.
Toisen maailmansodan suurimmat rakennusprojektit.
Niiden piti varmistaa Hitlerin maailmanvaltius.
Nyt ne muistuttavat Führerin fanaattisesta kunnianhimosta.
Tässä ohjelmassa perehdytään natsien megarakennelmien saloihin.
25. huhtikuuta 1945, Obersalzberg, Baijeri.
Hitlerin vuoristopäämaja on hyökkäyksen kohteena.
Mutta Hitler ei ole siellä.
Uutisia Obersalzbergistä, Führer.
Baijerissa insinööri Heinz Noris syöksyy suojaan.
Vastaavan toimisto nousi kahden kerroksen korkeuteen.
Sitten se romahti tomupilveksi.
Obersalzbergissa ollaan turvassa.

Noris ryntäsi suojaan.

Hänen henkensä riippuu natsien tunnetuimmasta megarakennelmasta.
Nykyään Hitlerin vuoristotukikohdasta ei ole kovin paljon jäljellä - mutta säilyneet osat kertovat paljon natsien mahdista.
Yritän mönkiä sisään.
Sotahistorioitsija James Holland on erikoistunut tähän ajanjaksoon.
En tiedä ollenkaan, mitä odottaa.
Taas uusi kulmaus.

Laskeudumme yhä alaspäin.
Kamalan klaustrofobista.

Natsien megarakennelman tarina alkoi 1923.
Obersalzberg on 480 kilometriä Berliinistä etelään.
Alue on Kehlsteinvuoren puurajan tuntumassa olevaa maaseutua.
Kun Hitler saapuu paikalle, hän majoittuu alppimajaan.
Myöhemmin hän vuokraa talon.
Hänestä tulee kansleri vuonna 1933.

Taloa laajennetaan.

Yli 80 vuotta myöhemmin sen jäänteitä on yhä löydettävissä.
Jos vain tietää, mistä etsiä.
Puista huolimatta on suhteellisen helppoa päätellä - missä talo sijaitsi ja mihin mikäkin osa sijoittui.
Täällä on oikeastaan aika paljon johtolankoja.
Katsokaa.

Katsokaa.

Tästä noustiin taloon, joka kohosi tässä näin.
Tukiseinät ovat yhä jäljellä.
Niitä tarvittiin, sillä talo rakennettiin rinteeseen.
Berghofista tulisi valtava kartano holvikattoineen ja portaikkoineen.
Ruokasali, kirjasto, suuri sali ja Kohotettu terassi.
Terassi oli Berghofin tunnetuimpia ja pahamaineisimpia osia.
Hitler viihdytti siellä vieraitaan.

Tässä se oli.
Entinen malli Eva Braun on Hitlerin pitkäaikainen rakastajatar.
Hitleriä 23 vuotta nuorempi Braun on innokas elokuvantekijä.
Hänen kotielokuvansa antavat kuvan Berghofin elämästä.
Hitlerin pitää erityisesti talon maisemaikkunoista.
Niistä avautuu näkyy Untersbergiin ja hänen kotimaahansa Itävaltaan.
Maiseman majesteettisuus inspiroi Hitlerin synkimpiä suunnitelmia.
Minua ei houkuttele sinne ainoastaan maiseman kauneus.
Pääsen kauas pikkuseikoista.

Hitlerin asetettua taloksi natsieliitti seuraa perässä.
Obersalzbergin alueen on muututtava.
Muutostöistä vastaa Martin Bormann - häikäilemätön ja kunnianhimoinen natsienpuolueen virkailija.
Asiani koskee Obersalzbergin asukkaiden häätämistä.
Ovatko viimeiset kymmenen perhettä muuttaneet jo pois?
Jos he eivät häivy viikossa, me potkaisemme heidät ulos!
Bormann on vihainen nuori mies.

Hän ei ole kovin sivistynyt tai koulutettu.
Hän joutuu välittömästi Hitlerin lumoihin - ja hitaasti ja varmasti hän alkaa nousta natsien hierarkiassa.
1933 Hitler nimittää Bormannin valtakunnanjohtajaksi.
Se on natsipuolueen korkeimpia arvonimiä.
Bormann valvoo Berghofin rakennustöitä.
Ja tämä on metallinen tukipalkki, joka kannattelee kattoa.
Aivan.

Bormannia on luonnehdittu joskus harmaaksi eminenssiksi - koska hän viihtyi varjoissa, vaikka hän olikin alueen hallitsija.
Hitler rakastaa arkkitehtuuria - joten Bormann keksii uusia projekteja päästäkseen Führerin suosioon - ja vahvistaakseen omaa asemaansa.
Hän aikoo rakennuttaa koko Obersalzbergin kattavan linnoituksen-.
Insinööri Heinz Noris on työmaan apulaisjohtaja.
Bormann on tulossa.

Hän saa tuta Bormannin maanisen temperamentin.
Seis!

Bormann oli levoton energiapakkaus.

Hän oli koko ajan liikkeellä.

Ei sinne.
Bormann tekee rauhallisesta alueesta natsien enklaavin.
Täällä Hitler suunnittelee 1900-luvun hirveimpiä tekoja.
Vuoteen 1936 mennessä Hitler on koko Saksan yksinvaltias.
Hänellä on kuitenkin vihollisia.
Hän on selvinnyt jo monista salamurhayrityksistä.
Hitler tahtoo viettää enemmän aikaa Obersalzbergissä.
Bormann tietää, että hän tarvitsee suojelua.
Hänen on hallittava kaikkea alueelle tulevaa ja menevää liikennettä.
Bormann luo tiukan turvajärjestelmän.
Berchtesgadenin kaupunkiin perustetaan tarkistuspiste.
Sotahistorioitsija Patrick Bury tutkii teräksistä kehää.
Katsokaa.

Paikalliset ovat vuolleet SS-logon pois.
Tämä oli SS-vartiomajan Sisäänkäynti.
Tässä oli paikka, jossa kulkuluvat tarkistettiin.
Luultavasti tuolla oli paikka, jonne varastoitiin aseet.
Tämä on Obersalzbergin turvarenkaan uloin asema.
Ylempänä rinteessä odotti toinen tarkistuspiste.
Kolmas oli aivan Berghofin alapuolella.
Tämä on mielenkiintoista.
Tämä kivijalka kuului -
Obersalzbergin tärkeimpään tarkistuspisteeseen.
Tämä osa rakennettiin puusta.

Tässä oli portti, josta asiattomat eivät päässeet.
Hitler ei ole ainoa, joka tarvitsee suojelua.
Myös hänen sisäpiirinsä on usein paikalla.
Heinrich Himmler.

Joseph Göbbels, propagandaministeri.
Hermann Göring, Saksan toiseksi mahtavin mies - joka auttoi Hitleriä nousemaan huipulle.
Bormannin on ahkeroitava ollakseen korkea-arvoisen seuran arvoinen.
Hän pitää kilpailijat kurissa manipuloimalla Obersalzbergin kaavaa.
Obersalzberg levittäytyy edessämme.
Tuolla pilkottaa katto.

Se oli kaikkien nähtävillä.

Martin Bormannin koti.

Kesäkuussa 1936 hotelli Platterhof laitetaan kokonaan uusiksi - natsien puoluehallinnon käyttöön.
Bormann tiukentaa turvatoimia entisestään.
Hän rakennuttaa parakit 2 000 SS-miehelle.
Muutamassa vuodessa - 50 maatilan ja mökin hajanainen yhteisö - paisuu valtavaksi natsikompleksiksi.
Sinne rakennettiin pienoiskaupunki kolmannen valtakunnon kihoille.
He tuppautuivat porukalla Obersalzbergin alueelle.
Jossain vaiheessa yhteisössä oli 10 000 asukasta.
Kompleksin pyörittämiseen tarvitaan valtavaa infrastruktuuria.
Yksi massiivinen rakennus todistaa työn mittakaavasta.
Tämä on 3,5 tuhannen tonnin hiilivarasto.
Huhujen mukaan Bormann ei pitänyt graniittilohkareiden sijoittelusta - joten ne piti asetella uudestaan eri tavalla.
Todella erikoinen mies.
Vuonna 1936 Hitler päätti, että hän tahtoo toisen virkapalatsin.
Se rakennetaan läheiseen Bischofswieseniin.
Täältä käsin Hitler voi johtaa maata käymättä Berliinissä.
Obersalzbergin maisemat inspiroivat Hitleriä - joten Bormann aloittaa vuonna 1936 kunnianhimoisimman projektinsa.
Hän suunnittelee Saksan näyttävimmän ja korkeimman tien - joka johtaa Kehlsteinvuorelle.
Vaikean rakennusprojektin on tarkoitus miellyttää Hitleriä.
Työläiset eivät ole ongelma.
Mahdottomalta vaikuttavasta projektista vastaa - pääinsinööri Hans Haupner.
Sen on tapahduttava ensi viikolla.
Niinkö?

Haupner saa tuta Bormannin häikäilemättömän määrätietoisuuden.
Se uhkaa vaarantaa kaiken.
Lupasin tämän Führerille henkilökohtaisesti.
Kehlsteinvuorella -
Haupnerin ja rakentajien kohtaamat haasteet on helppo huomata.
Työtä alettiin tehdä keväällä 1937.

Kuten näkyy, tämä kallio nousee todella jyrkästi.
Työtä tehtiin näissä olosuhteissa.
He joutuivat räjäyttämään tietä lähes pystysuoraan seinämään.
On isompikin ongelma.
Tietyillä osuuksilla kallio on niin heikkoa, ettei se kestä tietä.
Ainoa keino on räjäyttää seinämään pitkä tunneli.
Mikään ei pysäytä Bormannia.

Tien oli tarkoituskin olla upea.
Jokaisen mutkan piti toteuttaa romanttista ideaalia.
Tie on 6,5 kilometriä pitkä.
Ahtaalle pannut insinöörit saavat sen valmiiksi 13 kuukaudessa.
Tämäkin todistaa, että saksalaiset ja natsit pystyvät mihin tahansa.
Mutta Bormann tahtoo ylittää jopa tämän saavutuksen.
Bormann vaatii, että Obersalzbergin kruunuksi - rakennetaan huipulla sijaitseva vuoristomaja.
Se tullaan tuntemaan Kotkanpesänä.
Siellä Hitler voi häikäistä maailman johtajia upeilla maisemilla - joiden ihailun natsi-insinöörit ovat mahdollistaneet.
Mutta Haupnerin tiimi epäilee, että tehtävä on mahdoton.
Vuorenhuippu ei ole tarpeeksi iso sekä tielle että rakennukselle.
Ratkaisu on radikaali.
Tie päättyy hieman ennen huippua.

Naurettava idea.

Älkää haaskatko aikaani.

Olemme suorittaneet perinpohjaisen tutkimuksen.
Tielle on tilaa vain, jos osa huipusta tuhotaan.
Maasto on kuoppaista.

Hyvä on.

Kerrankin Haupner voitti.
800 uutta työläistä värvätään hommiin lumirajan yläpuolelle - 1 600 metrin korkeuteen.
Töitä on tehty vain puoli vuotta, kun Haupner saa ikävän yllätyksen.
Hitler tahtoo nähdä työmaan.
Mikä tuo on olevinaan, Haupner?

Yksi mies muistaa Bormannin käytöksen liiankin hyvin.
Heinz Noris pääsi usein todistamaan Bormannin tyrannimaisuutta.
Hänellä oli taipumusta raivokohtauksiin.
Pöyristyttävää!

Führer tulee kolmen viikon kuluttua.

Ääriolosuhteista huolimatta -
Kotkanpesän julkisivu valmistuu syyskuussa 1938.
Vuoristotietä noustaan 1 700 metrin korkeuteen.
Sen päässä odottaa vaikuttava Sisäänkäynti.
Tämä tunneli on yli 90 metriä pitkä.
Lattia on graniittia.

Tunneli päättyy vuoren ytimeen.

Tunneli päättyy eteiseen.

Ja sitten hissiin.
Se on tehty puhtaasta pronssista.

Täällä ei pihistelty kustannuksissa eikä yksityiskohdissa.
Hissiin mahtuu 15 ihmistä kerralla.
Se nousee 122 metriä huipulle, 1 828 metrin korkeuteen.
Tämä paikka sikisi suuruudenhulluudesta - mutta insinöörimielessä tämä on uskomaton saavutus.
Tämä tekisi vaikutuksen kehen tahansa.
Nykyään Kotkanpesä on yleisölle avoin teehuone.
Siellä on yhä jälkiä sen synkästä natsimenneisyydestä.
Suuren salin lattia on tehty valtavista kivilaatoista.
Jykevät kiviseinät.

Tässä kokouksessa pidettiin kokouksia valtiovieraiden kanssa.
Täällä pidettiin kerran jopa SS-häät.
Eva Braunin sisko Gretl piti häävastaanottonsa täällä.
Bormann tahtoo tietää, täyttääkö paikka Hitlerin odotukset.
16. syyskuuta 1938 -
Hitler vierailee Kotkanpesässä ensimmäistä kertaa.
Bormann tahtoo tehdä häneen vaikutuksen.
Muistakaa, että näette tämän seitsemän kuukautta etuajassa.
Tätä ei ole vielä sisustettu valmiiksi.
Uskon, että käyn täällä vain satunnaisesti.
Ilma on ohutta, ja epäilen hissin turvallisuutta.
Voisin kuvitella, että salamat iskevät tähän helposti.
Hitler piti sanansa.

Eva Braun sen sijaan ajoi sinne aina tilaisuuden tullen.
Hän taltioi retkiään kotielokuvakamerallaan.
Hitler ei tahdo häntä Berghofin virallisiin tilaisuuksiin - joten hän nauttii Kotkanpesästä perheen ja ystävien seurassa.
Eva sanoo olevansa vankina kultaisessa häkissä.
Bormann ei onnistunut miellyttämään Hitleriä.
Hänen asemansa vaikuttaa uhatulta.
Kun Hitler näki Kotkanpesän ensimmäisen kerran - hänen ja Bormannin suhde oli uhattuna.
Siinä olisi voinut käydä kummin tahansa.
Hitler olisi voinut todeta Bormannin ärsyttäväksi ja hylätä hänet.
Siinä kävi toisin.

Hitler luottaa häneen yhä enemmän.

Arviointivirheestä huolimatta Bormann on päihittänyt vihollisensa - ja hän on nyt Hitlerille korvaamaton.
Myyrä, joka siirtää vuoria yhdessä yössä.
Bormann on rakentanut Hitlerille täydellisen natsilinnoituksen.
Minä hoidan asian.
Bormannin rakentaessa Hitler on keskittynyt laajentamaan isänmaata.
Helmikuussa 1938 Hitler päättää vaatia Itävaltaa liittolaisekseen.
Maat yhdistyvät seuraavassa kuussa ilman konfliktia.
Seuraavana keväänä Saksa valloittaa Tšekkoslovakian.
Vastarintaa ei kohdata nytkään.
Berghofissa Hitler ottaa tähtäimeensä seuraavaksi Puolan.
23. elokuuta 1939 kello kolmelta aamulla -
Hitler seisoo terassilla palvelijan ja vieraan kanssa.
He katsoivat Untersbergiin ja näkivät oudon ilmiön.
Revontulet loistivat taivaalla Untersbergin ja laakson yllä.
Outo, punainen väri sävytti heidän kasvonsa ja kätensä.
Hitler pitää sitä merkkinä.
En ole koskaan nähnyt mitään vastaavaa.
Se näyttää verimereltä.
Tällä kertaa emme onnistu ilman väkivaltaa.
Viikon kuluttua Hitler valloittaa Puolan.
1. syyskuuta 1939 alkaa toinen maailmansota.
Seuraavan kahden vuoden aikana Hitler valloittaa Länsi-Euroopan.
Seuraavaksi hän ottaa tähtäimeensä Neuvostoliiton.
Hitler etsii mielenrauhaa Berghofista -
Obersalzbergin rauhassa ja hiljaisuudessa.
Sotavuosien aikana - hän alkoi nähdä lasit puolitäysinä, ei puolityhjinä.
Hän ei tahdo minkäänlaisia varjoja vuoristoparatiisiinsa.
Sen vuoksi hän lipuu hiljalleen epätodellisten kuvitelmien maailmaan.
Hitler on sokaistunut.
Hän uskoo omaan voittamattomuuteensa.
Berghof vain vahvistaa hänen käsitystään itsestään.
Kaikki suuret päätökseni olen tehnyt Obersalzbergissä.
Siellä syntyi monta ajatusta, jotka kantoivat myöhemmin hedelmää.
Eristäytynyt Hitler alkaa tehdä katastrofaalisen huonoja päätöksiä.
Talvella 1942 hänen joukkonsa kärsivät hätää Stalingradissa.
Kenraalit anelevat Hitleriä antamaan luvan vetäytymiseen.
En lähde Volgalta.
En käänny takaisin Volgalta.
Kiellän teitä perääntymästä!
Teidän on säilytettävä asemanne.
Se on katastrofaalinen päätös.
Hitlerin joukot teurastetaan.
850 000 miestä kuolee, haavoittuu tai jää vangiksi.
Natsi-Saksan sotaonnen kääntyessä Hitlerin mieli muuttuu synkemmäksi.
Henkilökunta ei aina uskalla edes lähestyä häntä.
Tilanne Berghofissa kärjistyy D-Dayn koittaessa.
Ensimmäisessä kerroksessa on Hitlerin makuuhuone.
Hän oli täällä kesäkuun kuudennen aamuna vuonna 1944 - kun hänelle kerrottiin liittoutuneiden maihinnoususta.
Hän sai tiedon päivemmällä.

Hitler oli tunnettu aamutorkku, eikä häntä uskallettu herättää.
Hitleriltä saadaan suoria käskyjä vasta myöhemmin päivällä - joten liittoutuneet saavat valtavan etulyöntiaseman.
Ei mene kauankaan, kun he uhkaavat Hitlerin linnoitusta.
Lounais-Saksan Obersalzbergin syrjäisen sijainnin ansiosta - paikka on säilynyt sodan ajan koskemattomana.
Mutta liittoutuneiden kehitettyä pitkän matkan pommikoneet -
Hitlerin vuoristolinnake alkaa vaikuttaa haavoittuvaiselta.
Bormann keksii puolustussuunnitelman.
Hän tahtoo sijoittaa vuorille tulivoimaa.
Hän perustaa Obersalzbergin rinteille ilmatorjunta-asemia.
Asiantuntija Patrick Bury kertoo lisää.
Siihen aikaan täällä oli kuusi ilmatorjuntatykkiä eri kaliiperein.
Ne oli hajautettu tälle alueelle.
Niitä ei sijoitettu tänne ilman syytä, ja syy näkyy tässä.
Täältä on esteetön näkymä Berghofiin, joka on tuolla noin.
Jos ilmatorjuntamiehen tehtävä on suojella Hitleriä - tämä on paras mahdollinen paikka.
Bormann tahtoo rakennuttaa myös maanalaisen bunkkeriverkoston.
Hän käskee rakentaa viisi kilometriä tunneleita - ja salaisen päämajan Führerille Berghofin taakse.
Insinööri Heinz Noris valvoo bunkkerin rakennustöitä.
Tämä vie kuukausia.
Ensimmäinen osa valmistui ennätysajassa.
Sitten kuulimme, että sen on oltava valmis jouluun 1943 mennessä.
Täysin järjetön vaatimus.
Bunkkereita rakennetaan kauemmaksi.
Kanslerinvirasto, joka seisoo yhä paikoillaan - varustetaan piirityksenkestäväksi.
Täältä löytyvät tunnelit kulkevat kanslerinviraston alitse.
En tiedä lainkaan, mitä odottaa.
Aistin, että kuljemme alaspäin.

Tässä on taas kulmaus.

Ja taas toinen.
Menemme edelleen alaspäin.
Yksi asia on varma: näin syvällä ei tarvitse pelätä pommeja.
Tämä on sähköhuone.

Tämä on viestintähuone.
Tämä on vessa.
Tästä näkee, missä urinaalit olivat.
Meidän täytyy muistaa, että tämä suunniteltiin asunnoksi.
Täällä piti pystyä syömään, juomaan, nukkumaan ja työskentelemään.
Itse en kyllä viihtyisi.
Bunkkerissa on nukkumapaikat, virtalähde ja viestiyhteydet.
Hallitus voi toimia näissä tiloissa jopa hyökkäyksen aikana.
Mutta tunnelit johtavat yhä syvemmälle.
Tässä on taas kulmaus.

Mutkat suojaavat räjähdyksiltä.
Alamme lähestyä valtavan pitkän tunnelin päätä.
Olemme kävelleet varmasti vajaan kilometrin.
Näen päivänvalon pilkahduksen.
Voi hyvänen aika.
Tunneli johtaa alemmas laaksoon.
Hämmästyttävää.
Tulimme keskelle ei-mitään.

Tässä piti olla erillinen raide.

Tätä kautta pystyi saapumaan ja pakenemaan muilta salassa.
Aivan uskomatonta.
Bormann jatkaa maan tonkimista.
Hän rakentaa valtavan labyrintin Obersalzbergin alle.
Siihen kuuluu tunneleita ja bunkkereita.
Kaikki eivät katso niiden olevan tarpeellisia.
Miten sujuu?

Heinz Noris näkee bunkkerit loputtomana resurssien tuhlauksena.
Bunkkereita ei välttämättä koskaan käytetä.
Mihin näitä tarvitaan?
Joudummeko elämään viikkokausia maan alla?
Milloin se on tarpeen?

Tarvitsen tähän kaikki liikenevät miehet.
Bormannille tunnelit ovat osa suurempaa suunnitelmaa.
Mikäli pääkaupunki menetetään, Bormannin Obersalzbergisa - hänen rakas Führerinsa olisi turvassa.
Hitler on Saksan romahtaessa Berliinissä.
20. huhtikuuta 1945 Venäjän armeija lähestyy.
Hitler piilottelee Führerbunkerissa.
Hän on kaukana Obersalzbergin turvasta.
Meidän on siirrettävä päämajamme Obersalzbergiin.
Olen huolehtinut järjestelyistä.

En tahdo karkurin häpeää.
Olen Führer niin kauan, kuin pystyn johtamaan.
En voi johtaa vuorella istumalla.
En tullut maailmaan puolustaakseni vain Berghofia.
Aion taistella Berliinistä ja voittaa - tai tuhoutua.
Obersalzberg on Hitlerille tärkeä paikka - mutta hän luopuu tilaisuudesta palata sinne.
Vaihtoehdot: tuhatvuotinen valtakunta tai Armageddon.

Varhain aamulla 25. huhtikuuta 1945 -
Obersalzbergin rauha rikkoutuu.
Kaksi RAF:n pommikoneiden aaltoa lähestyy.
Vuosien tiedustelun jälkeen liittoutuneet tietävät piilopaikasta.
He tahtovat tuhota natsien kaikki mahdollisuudet vastarintaan.
Mutta Bormannin ilmatorjuntatykit odottavat pommikoneita.
On vain yksi pieni ongelma.
Vaikka harjanne kätkeekin paikan - se estää torjumasta tuosta suunnasta tulevaa uhkaa.
Ja 25. päivänä -
Berghofia pommittaneet koneet saapuivat...

Obersalzbergin väki ryntää bunkkereihin.
Heinz Norisin henki on hänen rakentamiensa bunkkereiden varassa.
Bunkkeriin!
Noris suojautui juuri tällaiseen bunkkeriin liittoutuneiden iskiessä.
Tämä bunkkeri ei olisi kestänyt suoraa osumaa - mutta oli se avointa maastoa tai metsää parempi suoja.
Tämän täytyy olla etsimäni bunkkerin uloskäynti.
Bormannin koti.
Tämä bunkkeri oli Bormannin perheen ainoa mahdollisuus säilyä hengissä.
En ole maailman notkein mies, mutta yritän ahtautua sisään.
Bormann oli Hitlerin kanssa Berliinissä, ja hänen perheensä - oli täällä.

Kun ilmahälytys annettiin, perhe laskeutui bunkkeriin - ja suojautui valmiina odottaviin huoneisiin.
Täällä he kyyhöttivät, kun pommit putoilivat.
Ilmatorjunta osoittautuu tehottomaksi.
Vain yksi kone ammutaan alas.
RAF pudottaa Obersalzbergiin yli 1 200 tonnia pommeja.
Pommitus kestää kaksi tuntia.
Heinz Norisin pelastanut bunkkeri.

Myös Bormannin perhe selviytyy pommituksesta naarmuitta.
Viisi päivää myöhemmin Hitler riistää oman henkensä.
Bormann eli palvellakseen Hitleriä.
Kun Hitler oli poissa, hänellä ei ollut valtaa tai alaisia.
Hän ei voinut tehdä enää mitään.
Bormann yrittää paeta Berliinistä.
Hänen ruumiinsa löydetään rautatieaseman lähistöltä.
Kun hänen luurankonsa löydettiin useita vuosia myöhemmin -
DNA-testi osoitti kiistattomasti, että se oli Bormannin ruumis.
Hampaiden välissä oli lasinsiruja.
Vaikuttaa siltä, että hän puri syanidikapselia.
Obersalzberg.

Jos Hitler ja Bormann olisivat paenneet bunkkereihinsa - he olisivat selvinneet pommituksesta.
Mutta täälläkin Hitler olisi kohdannut väistämättömän loppunsa.
Hän olisi ollut kuin rotta loukussa.

Hitlerin olisi ollut pakko lähteä Obersalzbergista.
Paikasta, joka oli hänen henkinen kotinsa ja turvasatamansa.
Paikka, jonka hän uskoi tehneen hänestä voittamattoman - oli nyt raunioina.
Mutta yksi rakennus on jäljellä.

Se on kaikkein tarpeettomin rakennus.
Se toimii nykyään monumenttina harhoille, ahneudelle - ja ylilyönneille, joihin natsit syyllistyivät.
# language_name_wals:	Finnish
# language_name_glotto:	Finnish
# ISO_639-3:	fin
# year_composed:	NA
# year_published:	2016
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/fi.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Piilossa Okinawan saaren alla - ovat toisen maailmansodan tuhoisimmat puolustusrakennelmat.
Okinawalla on yli 100 km tunneleita.

Japanilaisten rakentamat linnoitukset tekivät saaresta kuolemankentän.
Se oli kuolemanloukko, joka amerikkalaisten piti murtaa.
Kätkettyjä bunkkereita, maanalaisia komentokeskuksia - pomminkestäviä tykistöasemia ja fanaattisia sotilaita, jotka olivat valmiit kuolemaan.
Tämä strategia pakotti amerikkalaiset- taistelemaan saaren jokaisesta neliösentistä.
Tämä on kertomus japanilaisten superlinnoituksesta.
Toisen maailmansodan suurimmat rakennushankkeet.
Niiden avulla Hitlerin Saksa ja Japani tavoittelivat maailmanvaltaa.
Niiden rauniot ovat synkkä muistutus kiihkomielisestä laajentumishalusta.
Tässä sarjassa paljastamme natsien megaprojektien salaisuudet.
1. huhtikuuta vuonna 1945.

24-vuotias Hajime Kondo hakee suojaa maanalaisesta tunneliverkostosta.
Samaan aikaan taivaalta sataa liittoutuneiden laivaston ammuksia.
Tunneli kestää.
Olemme turvassa täällä alhaalla.
Hän ja tuhannet muut piiloutuneet japanilaissotilaat - odottavat pahaa-aavistamattomia amerikkalaisia.
Katso!

Panssarivaunut kulkivat edellä.

Kondo on saanut käskyn olla ampumatta - kunnes vihollinen on aivan tuntumassa.
Japanin kohtalo ratkaistaan täällä.
Tämän maanalaisen sokkelon jäänteet ovat yhä olemassa - nykyisen Okinawan alapuolella.
Konfliktiarkeologi Tony Pollard tutkii Maedan jyrkännettä.
Amerikkalaiset nimesivät harjanteen aikoinaan Hacksaw Ridgeksi.
Olen nyt aivan tunneliverkostoon johtavan sisäänkäynnin suulla.
Jalkojeni alla tunneli katoaa pimeyteen mutta voin jo nähdä sen vaatineen valtavasti työtä.
Tunneli on miltei neliskulmainen.
Japanilaiset tavallaan käyttivät saarta puolustusaseena.
He toivoivat, että saari auttaisi heidät voittoon taistelussa.
Tarina Okinawan puolustustaistelusta alkaa vuodesta 1942.
Keisarillinen armeija oli vallannut laajoja alueita Itä-Aasiasta - ja satoja saaria kaukaa Tyyneltämereltä.
Amerikkalaiset olivat kuitenkin lyöneet japanilaiset takaisin.
Kesäkuussa 1944 useiden raivokkaiden taistelujen jälkeen - japanilaisten on pysäytettävä vihollinen.
Muutoin amerikkalaiset valtaavat itse Japanin.
27. kesäkuuta 1944
Keisarillisen armeijan pääesikunnassa Tokiossa pidetään hätäkokous.
Läsnäolijoiden joukossa on 32. armeijan komentaja:
eversti Hiromichi Yahara.
Tähän saakka - olemme käyttäneet maavoimia liian vähän ja liian myöhään.
Saari toisensa jälkeen on joutunut vihollisen käsiin.
Meidän on valittava saari, jolle uskomme Yhdysvaltojen hyökkäävän - ja puolustettava sitä kaikin keinoin.
Toisin kuin monet esikuntaupseerit ja japanilaiset sotilaskomentajat -
Yahara oli nähnyt maailmaa.
Hän oli ollut sotakorkeakoulussa Yhdysvalloissa.
Hän oli realisti ja pragmaatikko.
Vain harvalla oli realistinen käsitys Japanin tilanteesta - ja Yahara oli ehdottomasti yksi heistä.
Yaharan yksikkö on sijoitettu 550 km Japanista etelään -
Okinawan saarelle.
Hän uskoo amerikkalaisten pitävän sitä tärkeänä valtauskohteena - viimeisenä etappina ennen Japanin pääsaaria.
Sota ratkeaa täällä.

Yaharan joukkojen tueksi Okinawalle lähetetään vahvistuksia - ja pääesikunta antaa selvän käskyn, miten saarta tulee puolustaa.
Alkuperäinen suunnitelma oli- suorittaa valtava ilmahyökkäys liittoutuneiden laivastoa vastaan.
Tarkoitus oli iskeä merellä ja tuhota alukset ennen maihinnousua.
Jotta suunnitelma onnistuisi - koko Okinawasta on tehtävä valtava lentotukikohta.
Niinpä japanilaiset rakentavat saarelle kuusi lentokenttää.
Tony Pollard on saanut erikoisluvan tutustua yhteen niistä.
Nykyään Kadena on Yhdysvaltain lentotukikohta mutta useat todisteet kertovat yhä sen japanilaisesta alkuperästä.
Tämä on mielenkiintoinen rakennelma.
Japanilaiset ovat kasanneet maata keoksi ja kaataneet päälle betonia.
Betonin kovetuttua he ovat tulleet sisään ja kaivaneet mullan pois.
Se on kuin Käänteinen hyytelömuotti.
Nämä rakennelmat ovat hangaareja.

Lentokenttien rakentaminen on valtava hanke.
Ja koska työkoneita ei juuri ole -
Japanin armeija värvää työhön 25000 okinawalaista.
Yaharan ohella Okinawan puolustusta valvoo hänen lähin esimiehensä:
kenraalimajuri Isamu Cho.
Miehet ovat kuin yö ja päivä.
Opetan sinulle sodankäynnin taktiikkaa, joka takaa voiton.
Cho oli aivan eri maata.

Hän uskoi vanhoihin samuraiperiaatteisiin.
Hän oli hyvin kiihkomielinen.
Cho oli malliesimerkki miekkaa heiluttavasta japanilaiskomentajasta.
Miehet kiistelevät usein strategiasta.
Mutta yhdestä asiasta he ovat tismalleen samaa mieltä.
Pääesikunnan vaatimus lentokenttien rakentamisesta on täyttä haihattelua.
Emme voi luottaa siihen, että saamme lentokoneita.
Epäilen, etteivät koneet riitä edes lentokenttien puolustamiseen.
Amerikkalaiset valtaavat ne helposti.
Japanin hupenevien resurssien ja Yhdysvaltain ilmaherruuden takia - he uskovat, etteivät pelkät lentokentät riitä.
Cho ja Yahara ymmärsivät, että joutuisivat pian etulinjaan - ja että Okinawa oli turvattava Yhdysvaltain maihinnousua vastaan.
Se edellytti saaren linnoittamista.
Yahara ja Cho alkavat linnoittaa saarta rannikolta alkaen.
Japanilaiset odottivat maihinnousua lännessä tai kauempana etelässä.
He valmistelivat asemansa, koska aikoivat tuhota hyökkääjän rannalla.
Tuolla kallionulkoneman alla on betoninen konekivääripesäke.
Amerikkalaiset olisivat havainneet sen vasta tulituksen jo alettua.
Saaren rannoille aletaan rakentaa linnoitusketjua.
Tarkoitus on estää amerikkalaisia nousemasta maihin.
Suunnitelma jää kuitenkin lyhytaikaiseksi.
Yaharan esimiehet pakottavat hänet tekemään uuden suunnitelman.
Lyödäkseen amerikkalaiset hänen on käytävä sotaa toisella tavalla.
Elokuu 1944.
Okinawan linnoitustyöt saaren puolustamiseksi edistyvät-.
Saarelle saapuu jatkuvasti lisää vahvistuksia.
Heidän joukossaan on 24-vuotias Hajime Kondo.
Katso tätä paikkaa!

Kondon näkemys paratiisista ei kuitenkaan kestä kauan.
Japanilaisten kannalta sota sujuu koko ajan huonommin.
He ovat jo kärsineet murskaavan tappion Mariaaneilla - ja Yhdysvaltain laivasto lähestyy.
Okinawa joutuu pian tulilinjalle.
Sitten, vuoden 1944 marraskuussa -
Yahara saa määräyksen, joka tuhoaa hänen suunnitelmansa täydellisesti.
Pääesikunta on määrännyt parhaan divisioonamme - siirtymään Filippiineille.
Tarkoitatko 9. divisioonaa?
Sen tehtävähän on puolustaa saaren rantoja, eikö totta?
Kyllä, 25000 parasta miestämme.
Miten he kuvittelevat meidän puolustavan tätä saarta?
9. divisioona oli koko 32. armeijan harjaantunein.
Sen menettäminen oli valtava isku.
Cho ja Yahara uskovat miesylivoiman olevan Yhdysvalloilla.
Ja mikä vieläkin pahempaa, luvattuja lentokoneita ei kuulu.
Tulevan taistelun voittaminen on Yaharalle valtava haaste.
Hänen on turvauduttava uuvutussotaan amerikkalaisten pysäyttämiseksi.
Tätä näkemystä tukevat tapahtumat maailman toisella puolella.
Saksa oli rakentanut suuren linnoitusketjun - estääkseen liittoutuneiden maihinnousun Eurooppaan.
Tämä betonibunkkereiden ja rannikon tykistöasemien ketju - ulottui 5000 kilometrin matkan Norjasta Espanjan rajalle.
Mutta 6.6.1944 liittoutuneet mursivat puolustuksen muutamassa tunnissa.
Yahara valitsee aivan toisenlaisen taktiikan.
Hänen suunnitelmansa on hylätä osa lentokentistä - ja monet rannikon puolustusasemista.
Maihinnousua ei estetä, ja puolustus keskitetään saaren sisäosiin.
Vihollinen johdetaan ansaan ja teurastetaan sen edetessä sisämaahan.
Tarkoitus oli pidätellä amerikkalaisia mahdollisimman kauan - jotta Japanin pääsaaria olisi helpompi puolustaa.
Amerikkalaiset haluttiin sitoa pitkäkestoiseen taisteluun.
Vuoden 1944 joulukuun koittaessa -
Japani ei ole kyennyt pysäyttämään amerikkalaisia Filippiineillä.
Yaharan on toimittava nopeasti.
Hän aikoo viedä koko armeijansa, yli 100000 miestä, maan alle.
Kallioperä soveltuu tehtävään täydellisesti.
Tämä on korallikalkkikiveä.
Se on hyvin kovaa mutta samalla huokoista.
Pienten ilmataskujensa ansiosta se valmentaa iskuja.
Mitä pommituksilta suojautumiseen tulee - se on jopa betonia parempaa.
Kallioperä ratkaisee yhden Yaharan suurista ongelmista.
Rahtilaivojen upottamisen takia betonista ja teräksestä on pulaa.
Yahara antaa yksiköille vastuun omista tunneliverkostoistaan.
Kondon ja muiden sotilaiden pitää kaivautua syvälle.
Olimme yhdessä päättäneet olla antamatta periksi.
Sillä puolustaessamme Okinawaa me puolustimme Japania.
Tämä kaikki on kaivettu käsin.

Heillä ei ollut lainkaan koneita.
Ja koska he tiesivät, mihin tunneleita käytettäisiin - tunnelma ei varmaankaan ollut hilpeä.
Vaikeuksista huolimatta - japanilaiset onnistuvat rakentamaan etulinjaan tiheän tunneliverkoston.
Tyypillisesti niissä on tuliasemat edessä, sivukäytävät - ja poistumistie takana, ja lisäksi varasto- ja majoituskammioita.
Käytävä laajenee tässä.
Katso!

Tänne nurkkaan on heitetty kranaattien sytyttimien kantolaatikoita.
Koosta päätellen ne lienevät olleet panssarintorjuntakranaatteja.
Itse ase ei ole sijainnut tässä.
Sytyttimiä on varastoitu täällä ja viety tarpeen mukaan muualle.
Asia on nimittäin niin...
Katsokaa tuonne.

Tämä on tunneliverkosto.
Yahara kuvaa suunnitelmaansa nukkumistaktiikaksi.
Japanilaiset kaivautuvat maan alle odottamaan amerikkalaisia.
Tarkoitus ei ollut vain piiloutua, vaan viedä taistelu maan alle.
Juuri tämä taktiikka pakotti amerikkalaiset taistelemaan - jokaisesta neliösentistä.
Joulukuu, 1944.
Amerikkalaisten lähestyessä päivä päivältä - laajojen maanalaisten linnoitusten rakentaminen jatkuu Okinawalla.
Eversti Yahara uskoo maihinnousun tapahtuvan saaren pohjoisrannalla.
Niinpä hän rakennuttaa saaren poikki useita puolustuslinjoja.
Jokainen niistä voi tukea seuraavaa.

Se kulkee 13 km:n matkan rannikolta rannikolle.
Ja täältä Shurin linnasta Yahara ja Cho komentavat armeijaansa.
1300-lukulaisen ja sodan jälkeen jälleenrakennetun linnan alla - ovat armeijan komentokeskuksen jäänteet.
Tunneliverkosto on hakattu kallioon linnan alle.
Lisäksi siinä on valtavat ylimääräiset betonimuurit.
En valitettavasti pääse sinne, koska sisäänkäynnit on tukittu.
Täältä kuitenkin johdettiin koko Shuri-linjan puolustusta.
Tunneliverkosto ulottuu noin 400 metrin päähän.
Sokkelossa on niin kokoushuoneita kuin upseereiden majoitustilojakin.
50 metriä maan alla verkoston syvimmässä kohdassa - japanilaiset uskovat olevansa kokonaan suojassa pommituksilta.
Joukkojen johtaminen maan alta luo kuitenkin uuden haasteen.
Voidakseen edes haaveilla voitosta - etulinjan joukkojen toiminta on koordinoitava tarkkaan.
Myös ne piileskelevät laajassa tunneliverkostossa.
Toimiva viestintä onkin ratkaisevan tärkeää.
Tony Pollard on löytänyt etulinjan takaa lisää luolia.
Ne vahvistivat tätä puolustusverkkoa tuhoisalla tulivoimalla.
Suoja näyttää karkeatekoiselta, mutta on melkoinen näyte rakennustaidosta.
Tämä on vaatinut paljon työtä.
Tuosta pääsee sivukammioon.
Tämän luiskan päässä näkyy puolestaan päivänvaloa.
Tällä avoimella paikalla oli aikoinaan tykki.
Todennäköisesti sen suu oli luolaan päin, ei ulos luolasta.
Se työnnettiin pyörien päällä ulos pihalle nostettiin pystyyn ja laukaistiin harjanteen yli.
Japanilaiset ampuivat epäsuoraa tulta harjanteen takaa.
Nämä ovat tykistöluolia.
Ennakoimalla vihollisen etenemissuunnan - ja sijoittamalla tykit rinteen vastapuolelle - ne pysyvät viholliselta piilossa ja ovat harjanteen suojissa.
Saatuaan koordinaatit viestinä - tai suoraan rinteen etupuolella olevilta tähystäjiltä - tykistöpatteri ampui lyhyen sarjan - minkä jälkeen tykki työnnettiin takaisin luolan suojiin.
Tällä tarkka-ampujatekniikalla -
Japanin armeija saa pidettyä suuret tykkinsä piilossa ja suojassa.
Tunneliverkoston toisessa osassa - pienemmät tykit suunnataan suoraan kohti Yhdysvaltain joukkoja.
On mielenkiintoista nähdä, mitä näkymä kertoo tämän paikan roolista.
Tältä suuaukolta on erinomainen näkymä alhaalla aukeavalle alangolle.
Näen joenylityspaikan selvästi tänne asti.
Aukko on hakattu tarkoituksella tähän - jotta tähystäjät näkisivät tien ja ylityspaikan.
Aukon pienuus huomioiden on todennäköistä - että täällä oli panssarintorjunta-ase panssariajoneuvojen tuhoamiseksi.
Japanilaiset ovat nähneet paljon vaivaa.

Suuaukon reunat on vahvistettu betonilla - koska aseen laukaisu vavisuttaa maata.
Heidän piti suojautua putoavilta kiviltä.
Aukon reunojen betonissa on painaumia.
Betoniin upotetut puunrungot ovat tarjonneet heille lisäsuojaa.
Tältä etäisyydeltä kaikki tiellä liikkuvat ovat helppoja maaleja.
Maaliskuun lopulla 1945 Yahara on virittänyt ansansa.
100 km pitkä tunnelien, bunkkerien ja linnoitusten labyrintti - valmistuu juuri ajoissa.
Merellä 1500 liittoutuneiden alusta suuntaa kohti Okinawaa.
Miehet eivät lainkaan aavista, mikä heitä odottaa.
1. huhtikuuta 1945.

Hajime Kondo ja muut japanilaiset painuvat suojaan peruskallion alle - kun suurhyökkäyksen ensimmäiset yhteislaukaukset murjovat Okinawaa.
Rannikolla liittoutuneiden laivasto, joka on laivastohistorian suurin - on käynnistänyt operaatio Jäävuoren.
Maihinnousua edeltävässä pommituksessa -
Okinawalle syydetään yli 100000 ammusta ja ohjusta kolmessa tunnissa.
Rannalle iskeytyi yli 4500 tonnia tykistön ammuksia.
Se oli maailmanhistorian raskain maihinnousua valmisteleva pommitus.
Tunneli kestää.
Olemme turvassa täällä alhaalla.
Ensimmäisessä pommituksessa saarelle singottiin valtavasti ammuksia mutta japanilaiset olivat tunneleissa.
Maa tärisi, ja maan pinnalla syntyi paljon tuhoa - mutta japanilaisten taistelukykyyn sillä oli minimaalinen vaikutus.
Kaukana Shuri-linjan raskaasti linnoitettujen harjanteiden takana - kenraaliluutnantiksi ylennetty Isamu Cho ja hänen esimiehensä - seuraavat amerikkalaisjoukkojen ensimmäisen aallon maihinnousua.
On vaikea katsoa, kun he nousevat maihin ilman vastarintaa.
Mutta pian he saavat tietää läsnäolostamme.
Se oli koko sodan suurimpia maihinnousuoperaatioita.
Normandiassa ensimmäisenä päivänä maihin nousi 6 divisioonaa.
Okinawalla seitsemän.
Maihinnousuun osallistui siis yksi divisioona enemmän kuin Normandiassa.
Sotilaita oli varoitettu kiivaasta vastarinnasta.
Mutta heidän saapuessaan rannalle ei tapahtunutkaan mitään.
Kuvitelkaa, millaista jännitystä he tunsivat.
Nyt heidän itsevarmuutensa palautui.
He huomasivat, ettei vastarintaa ole.

Iltaan mennessä he olivat vallanneet jo 5 km:n kaistaleen.
Sitten vallattiin lentokentät, joita ei puolustettu.
Kaikki uskoivat saaren valtauksen olevan helppo nakki.
Japanilaiset antavat Yhdysvaltain merijalkaväen iskeä pohjoiseen - missä amerikkalaiset kohtaavat vain satunnaista vastarintaa.
Mutta maihinnousujoukkojen lähestyessä Shuri-linjaa - tilanne muuttuu täydellisesti.
8. huhtikuuta, viikko maihinnoususta - japanilaiset näkevät amerikkalaisten lähestyvän ensimmäistä linjaa:
Kakazu Ridgeä.
Historioitsija Mark Waycaster tutustuu siihen.
Tämä on yksi monista Kakazu Ridgen konekivääripesäkkeistä.
Tässä oli maa-aineksella peitetty ja naamioitu muuri.
Amerikkalaiset eivät millään voineet tietää siitä.
Pesäkkeessä on ampuma-aukkoja:

Japanilaisilla oli laaja ampuma-ala, joka kattoi edessä avautuvan laakson.
Ja tämä oli vain yksi useista pesäkkeistä - ja piilotetuista tuliasemista, jotka sijaitsivat Kakazu Ridgellä.
Niiden takana oli tunneliverkosto.

Niiden päällekkäisten ampuma-alojen ansiosta - hyökkääjät kokivat valtavia miestappioita.
Se pakotti amerikkalaiset etenemään tiettyjä reittejä.
Täällä Okinawalla tämä harjanne peittyi vereen.
Katso!

Kondo näkee amerikkalaiset bunkkeristaan.
Panssarivaunut kulkivat edellä.

Sotilaat näyttivät tulleen huviretkelle.
Japanilaisia oli käsketty olemaan ampumatta aivan viime hetkeen saakka.
Heidän piti nähdä vihollisen silmänvalkuaiset - ennen kuin saivat avata tulen.
Se oli varmasti hermoja raastavaa.
He näkivät vihollisen etenevän ja olevan laukaisuetäisyydellä mutta heidän piti odottaa.

Ensimmäinen linja toimii japanilaisten kannalta hyvin.
Se estää amerikkalaisten etenemisen aiheuttaen heille raskaita tappioita.
Mutta Kondon näkökulmasta - taistelun käyminen ahtaissa tiloissa on hyvin pelottava kokemus.
Japanilaisten elämä tässä bunkkerissa amerikkalaisten edetessä - oli varmasti hermoja raastavaa.
Pommitusten jäljet voi nähdä bunkkerissa myös sisäpuolella.
Tästä törröttää betonirauta, joten alkuperäinen aukko oli tässä.
Ammuksia satoi koko harjanteen matkalle - suojaamaan amerikkalaisten etenemistä.
Ammusten putoaminen tänne oli miehistä varmasti kauheaa.
Taistelun aikana Kondo saa osuman olkapäähänsä - mutta hän pakenee tunneleita pitkin maanalaiseen kenttäsairaalaan.
Kauas etulinjan taakse.
24. huhtikuuta, jälleen Kakazu Ridgellä.
Lähes kolmen viikon taistelun jälkeen - amerikkalaiset viimein valtaavat kukkulan.
He kuitenkin toteavat vihollisen paenneen tunneleita pitkin.
Japanilaissotilaat ovat livahtaneet heidän käsistään.
Tosin vain seuraavalle tuhoisalle puolustuslinjalle.
Kakazu Ridge on vain yksi useista - jotka amerikkalaisten pitää vallata ennen Shuri-linjaa.
Seuraavan he nimeävät Hacksaw Ridgeksi.
Harjanteen laelta voi nähdä japanilaisten asemien vahvuuden.
Pohjoisessa on ensimmäinen puolustuslinja.
Täältä käsin perääntyvät japanilaiset saattoivat ampua ensimmäistä linjaa - amerikkalaisten noustessa sille.
Kakazu Ridgellä ei varmasti ollut mukavaa, kun täältä ammuttiin.
Katsomalla harjanteen toiselle puolelle voi nähdä - kuinka kaikki korkeat maastonkohdat ovat täynnä luolia ja tunneleita.
Tuolla on rakennustöiden yhteydessä kaivettu kukkulan rinnettä.
Siellä voi nähdä useita sisäänkäyntejä ja jopa tunneleita.
Tämä on kerrassaan hämmästyttävä taistelumaisema.
Kun vihollinen on kaivautunut kukkuloiden rinteisiin - ja hyödyntää sadan kilometrin tunneliverkostoa - on vain yksi vaihtoehto:

Se on mielettömän traumaattinen ja brutaali tapa sotia.
Japanilaiset puolustavat Okinawaa määrätietoisesti.

26. huhtikuuta 1945 - neljä viikkoa Yhdysvaltain maihinnoususta Okinawalle.
Hacksaw Ridgen tunneleista taistelevat japanilaiset - pysäyttävät jälleen amerikkalaisten etenemisen.
Tony Pollard tutkii harjanteen alapuolista tunnelien labyrinttia.
Katsokaapas tätä.
Tässä ovat japanilaissotilaan aseen jäänteet.
Tämä on kiväärinpiipun pää.
Hacksaw Ridgen japanilaiset joukot - käyttivät tunneleita tappavan tehokkaasti.
Japanilaiset tekivät toistuvia yllätyshyökkäyksiä - joilla torjuttiin amerikkalaisten yritykset vallata harjanne.
Mutta pian he saivat vastaansa julman aseen - joka nousi taistelukentällä hallitsevaan rooliin.
Tämän tunnelin suulla voi nähdä merkkejä taistelusta.
Kallio on mustunut.
Se johtuu siitä, että nestemäinen tuli on nuollut sitä.
Nämä ovat liekinheittimen jälkiä.
Amerikkalaisilla oli kahdenlaisia liekinheittimiä:
pieniä käsikäyttöisiä ja liekinheitinpanssarivaunuja.
Jälkimmäiset sylkivät napalmia jopa sadan metrin päähän.
Japanilaiset olivat varautuneet uhkaan - ja rakentaneet tunnelit sitä silmällä pitäen.
Yksi japanilaisten puolustuskeino olivat terävät mutkat.
Liekinheittimellä voi ampua pitkin käytävää, mutta ei nurkan taakse.
Tässä on siitä erinomainen esimerkki.
Jyrkkä mutka rosoisista kivistä huolimatta.
Jos liekinheittimellä ammutaan tuolta - minun pitää vain kiertää tänne ja perääntyä vähän matkaa.
Hyvällä onnella selviän lieskoista hengissä.
Se ei aina onnistunut voimakkaampia liekinheitintankkeja vastaan mutta antoi japanilaisille mahdollisuuden vastarintaan.
Tunneliverkoston ansiosta Hacksaw Ridgen japanilaiset - pystyivät pidättelemään päälle vyöryviä amerikkalaisia 10 päivää.
Siinä auttoi myös eräs toinen japanilaisten taktiikka.
Samuraiden kunniakoodin avulla - miehiin iskostettiin valmius taistella kuolemaan saakka.
Se nousi hyvin keskeiseen rooliin - sotilaskurin ylläpitämisessä Japanin armeijassa.
Se oli erittäin tehokas keino.
Lisäksi amerikkalaisten kerrottiin olevan hirviöitä - jotka kiduttavat elävänä vangittuja.
Vammoistaan toipunut Hajime Kondo, joka taistelee nyt Shuri-linjalla - tajuaa kuitenkin, etteivät amerikkalaiset ole kovin erilaisia.
Näin monien kuolevan sodassa.
Japanilaisten viimeinen sana oli yleensä "äiti".
Kun ammuimme amerikkalaisia, myös he huusivat äitiä.
Puhuimme siitä, kuinka he kuollessaan sanoivat saman sanan kuin mekin.
Toukokuun puolivälissä 1945 - seitsemän viikon rajujen taistelujen jälkeen -
Yaharan Shuri-linjan laidat alkavat viimein murtua.
Maanalaisessa päämajassaan Yahara ja Cho ymmärtävät- että taistelu lähestyy loppuaan.
Japanilaiset ryhtyvät pian viimeiseen uhkayritykseensä.
27. toukokuuta 1945.
Yahara tajuaa amerikkalaisten murtautuvan pian Shuri-linjan läpi.
Hän antaa käskyn lähteä Shurin komentokeskuksesta - ja vetäytyä saaren eteläkärkeen.
Tarkoitus on pitkittää taistelua vielä lisää.
Mutta kesäkuun 21. päivän iltaan mennessä -
Japanin armeijan komentajat eivät voi enää perääntyä.
Amerikkalaiset ovat vain 400 metrin päässä.
Ymmärtäessään, että taistelu on hävitty -
Cho antaa Yaharalle käskyn paeta.
Cho aikoo itse jäädä saarelle.
Saat kertoa tuleville sukupolville, kuinka kohtasin kuolemani.
Ennen seuraavaa aamunkoittoa -
Cho ja hänen esimiehensä tekevät seppukun, rituaalisen itsemurhan.
He työntävät vatsaansa miekan, minkä jälkeen heidän kaulansa katkaistaan.
Japanilaisten vastarinnan murentuessa amerikkalaisjoukot - yrittävät houkutella kauhistuneet siviilit ja sotilaat ulos luolista.
He eivät aina onnistu siinä.
Moni päätyy itsemurhaan.
Vastaavasti Kondo ja hänen yksikkönsä rippeet- päättävät uhrata henkensä viimeisessä banzai-hyökkäyksessä.
Ratkaisu oli itsetuhoinen - mutta uskoin kuoleman antavan meille vapautuksen.
Kondo jää kuitenkin vangiksi.
Hän luulee, että hänet ammutaan mutta sen sijaan hän saakin apua.
Hän on yksi harvoista, jotka jäävät henkiin.
Karu totuus on, että miltei kaikki Okinawalla taistelleet japanilaiset - menettivät lopulta henkensä.
Taistelussa kuoli yli 12000 amerikkalaista ja yli 77000 japanilaista sotilasta.
Myös noin 150000 okinawalaista siviiliä menetti henkensä.
Jotkut heistä armeijan riveissä, mutta useimmat sivullisina uhreina.
Näiden marmoriin hakattujen merkkien näkeminen - saa todella tajuamaan, miten hirveä taistelu oli.
Sodankäynnin sääntöjä ei noudatettu.

Ja suoraan sanoen sanat eivät riitä kuvaamaan sitä.
Okinawan laaja maanalainen linnoitusverkosto - ja japanilaisten vakaa tahto taistella kuolemaan asti - saivat amerikkalaiset tekemään päätöksen - käyttää kehittämäänsä mega-asetta.
Kahden atomipommin aiheuttama hirveä tuho - pakottaa Japanin antautumaan 15. elokuuta 1945.
Sota on ohi.
Siviilien joukkoon piiloutunut eversti Yahara otetaan vangiksi.
Hänet vapautetaan myöhemmin, mutta koska muut komentajat ovat kuolleet - monet japanilaiset katsovat hänen olevan häpeäksi maalleen.
Hajime Kondo jää henkiin ja palaa kotiinsa Japaniin.
Hän ottaa elämäntehtäväkseen kertoa kokemuksistaan sekä sodan kauhuista.
Yaharan tunnelit olivat suurenmoinen taktinen onnistuminen.
Ne mahdollistivat pitkän vastarinnan ylivoimaista hyökkääjää vastaan.
Mutta lopulta niistä ei ollut vastusta Yhdysvaltain sotakoneelle.
Tunnelien synkkä perintö on se - että ne johtivat ylittämättömän veriseen taisteluun - jossa kuoli enemmän ihmisiä kuin atomipommi-iskuissa yhteensä.
# language_name_wals:	Finnish
# language_name_glotto:	Finnish
# ISO_6393:	fin
# year_composed:	NA
# year_published:	2017
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/fi.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Tapahtui kuolinpäivänään:
henki nousi ja astui syrjään, - tilalle tuli toinen ja itki urheasti
Pitää muistaa, että alkoi tehdä työtään tietoisena siitä, - että jos pystyy ilmaisemaan sitä, mitä sisimmässään tuntee, - ymmärtää paremmin itseään ja vuorovaikutusta maailmassa.
Montako kertaa enkeli lankeaa?
Moniko valehtelee, ei vain puhu suuria?
Ihmiset joko hyväksyvät juttuni tai kerta kaikkiaan torjuvat ne.
Sellainen minä kai olen.
Haluaisin ajatella, että tuotantoni muutti musiikin rakennetta.
Pinnallisia muutoksia on paljon, mutta tietty tyyli pitää.
Vanhenemisen myötä minulla on paljon omia levyjä, - joista voin ammentaa.
Katso ylös, olen taivaassa
Kannan näkymättömiä arpia
Heipä hei!

Davidin musiikki on täysin omaelämäkerrallista.
Hän kertoo kaiken, se pitää vain hoksata.
Tietyllä tavalla Bowie provosoi.
Hän tarjosi vaihtoehdon.
Suuri taiteilija on sellainen, - jonka työ näyttää vaihtoehdon myös tuleville sukupolville.
Bowie oli ihminen, joka ratkaisi elämäni suunnan.
Harvasta voi sanoa niin.
Elätin lapsellista runopoika-ajatusta, että kuolen ennen kuin täytän 30.
Ykskaks sitä onkin 30 ja 40, sitten 50 ja 57 ja noin.
Ikä on uutta maaperää.

Edessä on pitkä kiertue.

Miltä nyt tuntuu?

Nautin biiseistä.

Sillä kiertueella se mies oli onnellisempi - kuin ikinä niinä 42 vuotena, jotka olin tuntenut hänet.
En ollut nähnyt häntä sellaisena.
Tietyssä elämänvaiheessa tuntee olevansa vapaa, - eikä piittaa enää muiden mielipiteistä.
Voi olla oma itsensä, nauraa, eikä suhtaudu niin vakavasti.
Reality-kiertueen alkaessa hän päätti murtaa kulissit, - ja olla David Bowie.
Ei teennäisesti, vaan olemalla avoimempi.
Kitarassa Gerry Leonard ihanasta Dublinin kaupungista.
Oikeasti hän asuu Kentissä, mutta Dublinilla herutan aplodeja.
En halua lavalle mitään suurta show'ta, - eli kulisseja, norsuja, ilotulituksia ja sen sellaista.
Voin silti syödä sanani, koska se kuuluu kuvioon.
Valehtelu on osa viihdearvoani.
Bowiella oli aina huumorintajua, - mutta hän ei välttämättä näyttänyt sitä julkisesti.
Oli vakavan taiteilijan rooli.
Useimmilla kiertueilla se oli niin.

Välillä nauroin katketakseni Davidin jutuille ja tempuille.
Nuo eivät ole menneet kaupaksi.

Siinä on Lodger ja Tin Machinen levy.
Olimme Montanassa jollain levähdyspaikalla, - ja siellä oli sellainen kolikkovehje, joista ei ikinä voita mitään.
Pihtien pitäisi napata pehmolelu.
Minä sainkin lelun sillä.
Kisailimme Davidin kanssa, kumpi onnistuu.
Se meni vähän fifty-fifty.

Hän oli eri David kuin se nuorena tuntemani.
Siinä pelleilyssä David oli aidoimmillaan.
Reality-kiertueen David oli oikea David.

Oli paljon hyvää huumoria ja pelleilyä.
Sillä kiertueella David näytti ja vaikutti nuorelta.
Kuin hän olisi saanut jumalilta ikuisen nuoruuden lahjan.
Ikinä vanhene en!
Valhe, mutta ihan pieni.
David oli todella hyvännäköinen ja nuorekas.
Yhtenä iltana kehuin, miten komea hän oli puvussaan.
Sanoin sen jotenkin niin, että hän vastasi:
"Olen onnellisesti naimisissa."
En tajunnut, millä tyylillä sen sanoin.
David oli upea koko ajan.
All The Young Dudes oli Davidin hymni.
Tunnelma oli kuin kirkossa.

Kaikki lauloivat yhdessä ja liikkuivat samaan tahtiin.
Yhteys yleisöön oli vahva oikeastaan koko show'n ajan.
David otti tavoitteekseen tehdä kiertueesta menestyksen - ja myös valmistautui sen pitkiin konsertteihin.
Vedimme aina kahden ja puolen tunnin setin.
Siinä vaaditaan hyvää fyysistä kuntoa.
David oli innoissaan kiertueesta, - mutta sanoi minulle suoraan olevansa väsynyt.
David toteutti toiveitaan ja unelmiaan - ja kiertueen aikana se meni ehkä hiukan yli.
Olimme Prahassa, - ja konsertin aikana David hikoili ankarasti, - eikä oikein pystynyt laulamaan.
David kyyristyi ja vaihdoimme katseita.
Tajusin, että jokin on pahasti vialla.
Vinkkasin kiertuemanagerille.

Turvamies haki hänet pois lavalta.
Emme tienneet, mistä oli kyse, koska se oli täysi yllätys.
David kävi lääkärillä.

Aloimme valmistautua Hurricane-festivaalille.
Tämä on teille, minulle, bändille, meidän kaikkien perheille.

Soitimme koko setin ja se meni normaalisti.
Esitys ei ollut ihan yhtä energinen ja latautunut kuin aiemmat.
Keikka vedettiin loppuun.
Davidilla näytti olevan kipuja.

Lavan taakse tuli ambulanssi, joka vei Davidin.
Menimme bändin kanssa autoihin.

Meille sanottiin, että Davidilla oli ollut lievä sydänkohtaus.
Henki ei ollut vaarassa, mutta kiertue päättyi siihen.
David ilmoitti, ettei tee töitä vähään aikaan, - eikä tiennyt, levyttääkö tai konsertoiko enää.
Hän halusi pitää vapaata.
Sydänkohtauksen kaltainen yhtäkkinen juttu - pysäyttää arvioimaan asioita uudelleen.
Oli silti yllätys, että David lopettaa työt.
Lähettelimme sähköposteja kiinnostavista tai tärkeistä jutuista.
Yhteydenpitoa oli aika vähän.
Davidista ei hevin ottanut selvää.

Toivoin vain, että puhelin soi tai saan sähköpostia.

Davidista ei kuulunut pitkään aikaan.
Sitten tuli sähköpostilla kysymys, pääsenkö soittamaan levylle.
Seuraavaksi tuli levy-yhtiön johdolta viesti, - jossa ilmoitettiin, että hanke pidetään salassa.
Tulisi tupenrapinat, jos puhuisin siitä.

Sain ykskaks sähköpostin Davidilta.
Hän kysyi, tulenko viikoksi työstämään uusia biisejä.
PS.

Studiossa David jakoi heti kaikille salassapitosopimukset.
Sellaisia hän ei ollut ennen vaatinut.
Teimme tavallista lyhyempiä päiviä.
Kuudelta lopetettiin, oli mikä oli.

Tuntemani David Bowie ei ollut ikinä tehnyt niin.
Ennen jatkettiin siihen asti, että hän väsyi tai tuli valmista.
Nyt päivä loppui tasan kuudelta.

David ei halunnut paineita albuminjulkaisusta.
Ei julkaistu lehdistötiedotteita tulevasta levystä.
Näin hän sai hioa jokaista biisiä täydellisyyteen asti.
Olen paljon kiinnostuneempi elämän kehityskulusta, - ja siitä, mitä joka liikkeellämme paljastuu.
Kuuluisuudesta en piittaa tippaakaan.
Stars Are Out Tonight kuvaa Davidin asennetta kuuluisuuteen.
Hän oli saanut maistaa toisten kuuluisuutta ja inhosi sitä.
Hän oli vatvonut juttuja mielessään.
Ne tulivat ulos, hän synnytti uutta.
David kokeili monenlaisia juttuja.
Piti venytellä lihaksia kuin urheilija, jotta pääsisi taas vireeseen.
Heitimme muusikoille täysin uusia biisejä.
David Torn oli mukana.

Hänen osuutensa biisissä.
Olin tehnyt tällaisen luupin.
Liikuin edes takaisin ulinan aikana.
David muunteli lauluaan sointujen päälle eri osioiksi, - joten me korostimme muutoksia erilaisilla kitarariffeillä.
Yhdistin Tornin ja Leonardin kitarat.
Erittäin edustava kokonaisuus.
Vähän Motown-meininki.

Erittäin Motown.
David ei ohjeistanut.

Jos tuli hymy, meni oikein.

Ei, en tarkoittanut oikeasti tällaista.
Tuli mieleen myös toinen Davidin biisi, China Girl.
David toi studioon sivukaupalla sanoituksia - ja alkoi viivata niitä yli.
Hän improvisoi viimeiseen asti.
Välillä hän halusi laulaa uusiksi vielä jonkin yksittäisen säkeen.
Stars Are Out Tonight on mielestäni levyn paras biisi.
Näin sen hyvänä irvailuna, jos nyt niin voi sanoa.
Aihe on lapasesta lähtenyt kuuluisuuden koneisto.
Davidilla oli hienoja, suuria ideoita.
Kuuluisuus oli hänelle alun perin keino hankkia välineitä, - joilla voi toteuttaa ideoitaan.
Hän todellakin ajatteli niin.
David ei halunnut kuuluisuutta sinänsä.
Halusin isoksi nimeksi.

David oli aika kulmikas persoona.
Hän kiinnostui jutuista, joissa oli särmää.
Hän halusi tehdä monenlaisia juttuja.
Teatteri ja näytteleminen kiinnostivat.
Yhteistyö näyttelijöiden kanssa.
David halusi tehdä töitä muusikoiden kanssa, olla itse muusikko.
Hän vilkuili aina sivuilleen ja ympärilleen.
Mitä on käynnissä, mitä voisi tehdä seuraavaksi.
Kesti koko 60-luvun, että ehdin kokeilla kaikkea mahdollista - ja selvittää, mitä halusin tehdä.
60-luvun lopulla se alkoi olla selvää.
Tutustuin sattumalta John Cambridge -nimiseen rumpaliin.
Samoin Tony Viscontiin ja Mick Ronsoniin.
Perustimme Hypen, ekan bändini, jolla oli esiintymisasut.
Tietääkseni me myös vedimme ensimmäisen glam rock-keikan.
Julkisuuskohu oli tärkeää Davidin kehityksessä.
Hän ymmärsi, että vain sen kautta saattoi saada kuuluisuutta.
Tulla tunnetuksi.
Hahmo ei ollut vielä löytänyt muotoaan.
Hiukset eivät olleet oranssit, eikä Ziggyä ollut vielä.
Roolihahmo löytyi oikeastaan vasta Ziggyn myötä.
Olin ujo nuori.
En vapautunut lavalla, olin entistä ujompi.
Se auttoi, kun omaksuin roolin.
Rooli helpotti.

Oletko aina halunnut olla tähti?

Haluan olla tuottelias.
En aio olla pelkkä rocktähti koko elämääni.
Yritän nyt olla sellainen, koska se on tarpeen.
Niin, että voin siirtyä muihin juttuihin.
Oli selvää, että David halusi olla tähti ja uusi Elvis Presley.
Hän huokui tuota halua.
Katsoimme Davidin sviitissä Elvistä ja Frank Sinatraa nauhoilta - ja keskustelimme näkemästämme.
Hän liikehti ja kysyi, näyttikö se luonnolliselta.
Hän halusi oppia sellaisilta tähdiltä ja tavoitella samaa menestystä.
Kyllä David halusi kuuluisaksi.
Sellaiseksi idoliksi, joka hänestä tuli.
Hän sanoi esimerkiksi, että pyrkii sellaiseksi, - jota miljoonat haluavat kuunnella ja johon he uskovat.
Hän sanoi myös, että suosion takia on kuin kultakala maljassa.
Se oli totta, koska ihailijat piirittivät häntä hellittämättä.
Tunne on sama kuin autossa, jossa joku muu painaa kaasua.
Kiihdytys tuntuu rinnassa, ja vauhti naulitsee penkkiin.
Ei tunnu ihan mukavalta.

Kun nousi äkkiä täydestä tuntemattomuudesta kuuluisaksi.
Se oli erittäin pelottavaa.
En tiedä, selviytyikö David siitä aina kovin hyvin.
Suosio on vaativa rakastajatar, - jolle ei sanota ei, ja joka päivystää aina.
Se voi tehdä hiukan vainoharhaiseksi.
Siinä asemassa täytyy myös lunastaa odotuksia.
Pitää näyttää tietynlaiselta, koska on kuuluisa.
Olet sanonut, että rocktähden elämä on kammottavaa.
Se on ikään kuin ylellinen mielisairaala.
Elää pehmustetussa huoneessa, ruoat tuodaan eteen.
Ulos pääsee talutushihnassa, kun pitää tienata.
Ja lähinnä muille kuin itselleen.
Nauttiko Davis tähteydestä?

Se on nastaa, kun haluaa liput jollekin keikalle - ja sitten lavan taakse tapaamaan kavereitaan.
Tai kun haluaa hyvän pöydän ravintolasta.
Muuten se on riesa.
Niin David sanoi.
Näin, miten hän joutui taistelemaan asian kanssa.
Tuo oli hänen näkemyksensä.
Aivan käsittämätöntä tungettelua.

Kai tajuat, että käytämme vain tuon pätkän.

Osaan valita sanani.
Kun David oli kokenut kuuluisuuden ja kaiken siihen liittyvän, - hän oli saanut tarpeekseen.
Hän tajusi myyneensä sielunsa paholaiselle, - ja yritti loppuelämänsä purkaa kauppoja.
Hyvää kuksiviikkoa, Phil.
Ei ole kuksittu.

Jotkut tyypit ovat ihan hukassa.
On sekin kiinnostavampaa kuin mikään täällä.

Meillä on mukava elämä.

Bowiella oli idea Stars Are Out Tonight -videoon.
Kuuluisuudet seuraavat ja tarkkailevat tavallisia ihmisiä.
Hän veti esiin Tilda Swintonin kuvan.
Tuumin, että loistavaa.

David halusi androgynian mukaan videoon, - koska hän oli se tuntemamme androgyyni olento.
Panin tytöt poikien rooleihin ja pojat tyttöjen rooleihin.
Siinä vaiheessa David pystyi rauhassa pohtimaan, - mitä kuuluisuus tarkoitti.
Kappale sanoo, että tähti ei nuku, tähteyttä ei voi paeta.
Lopussa kuuluisuudet ovat kotonaan.
Siellä tapahtuu vaihto.
Tavalliset ihmiset ovat kuuluisuuksien asuissa - ja kuuluisuudet ovat onnistuneet muuttumaan tavallisiksi.
Taiteilija kerää aineistoa, ja Bowiella oli vuosien tauko.
Hän halusi kuvastaa monia asioita.
Hän otti kantaa, mutta taiteen keinoin.
Muisteletko menneitä?
Vain hellän huvittuneesti.
Olen tehnyt niin paljon 40 vuoden aikana.
Vasta viime vuosina olen alkanut kirjoittaa omaelämäkerrallisesti.
Se liittyy ikään ja kypsymiseen.
En muista, että David studiossa olisi puhunut vanhuudesta.
Ehkä hän heitti jonkin vitsin tohveleistaan.
Hän toi studioon omat tohvelit.
Siitä me ehkä vitsailimme.
David toi studioon pianodemon.
Selvä DB-piano, David Bowie -soundi.
Siinä on piano ja jouset.

Hän on tehnyt ne kotona.
Kuuntelimme demon fiilistä.
Aloimme soittaa seuraavalla kerralla, kun Zack oli mukana.
Lisään rummut.
David ohjeisti minua näin:
Yksi.
Yksi.

Kun lisään Davidin, siinä se onkin.
David soitti yllättäen ja halusi jutella.
Hän kertoi, että oli salaa tehnyt yhtä kappaletta.
Sanoin, että hienoa.

Hän pyysi minua tekemään videon biisiin.
Aika hurja tehtävä.
Ajattelin, että kyseessä on ison budjetin video, - ja että biisi ansaitsee todella merkittävän videon, - koska se katkaisee vuosien hiljaisuuden.
David sanoi, että video tehdään studiossa - ja kertoi siihen tulevista rosoisista hahmoista.
Keskityin hahmoihin ja esittelin niitä eri muodoissa.
David ihastui niihin.
Tein luonnoksen ja kysyin, oliko se Davidin ajatuksen mukainen.
Kirveellä veistetyt kasvot eivät ole kovin edustava kuva.
Sitä hän halusi.

Hänellä oli sellainen outo...

Oli saanut tarpeekseen.
Totesi, että lakatkaa vouhottamasta kasvoistani.
David siis halusi tehdä videon studiossa.
Teimme järjestelyjä.
Juttelimme läpinäkyvyydestä ja menneen heijastumista.
Kun ideat alkoivat olla kasassa, - totesin, että ihmiset voivat tulkita liikaa joka kuvasta.
Kappale on tietoisesti nostalgista muistelua.
David laulaa paikoista, joissa kävi Berliinissä asuessaan.
Mukana on surua.

Berliinissä vapauduin ensi kertaa - kuuluisuuden kiroista ja omista ongelmistani.
Pidän todella siellä saamastani vapaudesta.
Asetuin anonyymisti Berliinin työläiskaupunginosaan.
Turkkilaisia oli paljon.

Otin etäisyyttä entiseen, huumekeskeiseen elämään.
Berliini oli mahtava paikka.
Musiikillisesti aika oli urani antoisinta.
Where Are We Now ei ole pelkästään Berliini-nostalgiaa.
Se kertoo oikeastaan muistojen vaikutuksesta siihen, - miten elämässä menee eteenpäin tai sitten ei.
Song of Norway -paidan käyttäminen oli aika paksua.
David totesi, että tietää sen.
Ei hän selittänyt, miksi piti sitä.
Tyttö oli Hermione Farthingdale, ja minä palvoin häntä.
Hän oli ensimmäinen suuri rakkauteni.
Hän oli balettitanssijatar ja osasi laulaakin hyvin.
Hän myös soitti kitaraa kotitarpeiksi.
Sillä lailla kuin nätit tytöt silloin soittivat folkia.
Jostain syystä kauniit tytöt osasivat soittaa akustista kitaraa.
Hermione oli elokuvassa Song Of Norway.
Hän rakastui yhteen näyttelijään ja jätti minut.
Siitä toipuminen kesti kauan.

Tapasin Davidin, kun oli tullut ero Hermionesta.

He tekivät töitä yhdessä, joten menetys oli kaksinkertainen.
David menetti tyttöystävän ja bändijäsenen.
En tiedä, kumpi menetys oli pahempi.

Bowie halusi julkaista jutun, joka herättäisi ihmetystä.
Sen hän saavutti.
Niin kauan kuin on aurinkoa
Niin kauan kuin on sadetta
Niin kauan kuin on tulta
Kappale kertoo Berliinistä, se oli somaa ja nostalgista.
Kyyneleet nousivat silmiin, kun näin videon.
Jestas.

Taipumukseni mennä maailmanlopun tunnelmiin, - ikään kuin teroittaa lievää ahdistustani.
Erityisesti tyttäreni syntymä - on korostanut pelkojani ja huoliani.
2000-luku on tähän mennessä ollut aika masentava.
Biisissä on tyyliä.
Soitettiin tarkoituksella vapaasti ja rennosti.

Tarkoitus oli kuulostaa yhdessä jammailevilta nuorilta.
Soundi on jotenkin onneton, mutta sopii biisiin, - jonka sanat kertovat Valentine- nimisestä joukkomurhaajasta.
Musiikillisesti Valentine's Day on vanhaa kamaa.
Sointukulut ja muu.

Valentine kertoi, kuka seuraavaksi lähteä saa
Ja vaalimistaan tunteista
Oli sattunut useita tapauksia, jotka liikuttivat Bowieta.
Häntä ahdistivat tapaukset, joissa joku ammuskeli lapsia.
Opettajat ja futistähti
Hänen pienissä kasvoissaan
Luisevassa kädessään
Valentine kertoi sen
Hänellä on asiaa tänään, Valentinen päivää vietetään
Halusimme avata tappajan ajatuksia kuulijoille.
Muutos tutusta Davidista laulun hahmoksi - tuntui järkyttävältä.
Valentine kertoi, miltä se tuntuisikaan, -
jos saisi valtaansa koko maailman
Katselin, miten David synnytti hahmon itsestään, - ja se oli suorastaan pelottavaa.
Minä halusin aseen videoon, mutta David vastusti.
Ei saanut näkyä aseita eikä verta.
Hän halusi ottaa kantaa aselakeihin omalla tyylillään.
Haluan kukistaa eripuraa kylvävät ja vapautta rajoittavat voimat.
Heille sanon:

Yhteiskunnalliset asiat kiinnostivat Davidia.
Mikä ihmisiä ja yhteiskuntia pitää käynnissä.
Valentine's Day on Davidin sanoitukseksi varsin suora.
En ole omaperäinen ajattelija.
Yhdistelen yhteiskunnassa ja kulttuurissa olevia asioita.
Kohdistan katseen niihin eri kulmasta - ja pullautan ulos jotakin, joka kuvaa elämäämme tässä ajassa.
Torin läpi ryntäili - itkeviä äitejä
Oli kuultu uutiset
Viisi surun vuotta jäljellä
Uutistenlukija kertoi itkien - että maapallo tosiaan kuolee
Itki naama märkänä
Tajusin siitä, ettei valehtele
David ilmaisi, että kaikki ei ole kohdallaan.

Hän ei esittänyt ratkaisuja, vaan ilmaisi ja herätti ajatuksia.
Ikäiseni tyttö sekosi
Kävi pikkulasten kimppuun
Jos musta ei olisi vetänyt tyttöä pois - tyttö olisi tappanut heidät
En ole Dylan.
En pysty tyynesti kirjoittamaan maailman tilasta.
Mutta pystyn välittämään omia tuntemuksiani väkevästi.
Viisi vuotta
Vain on aikaa
On vaikea olla käsittelemättä samaa aihetta yhä uudelleen.
Minähän toimin tietyssä lokerossa, - johon viime aikoihin asti on kuulunut vieraantuminen ja ulkopuolisuus.
Synkin tunti koittaa
Olet 22
Nuoruuden ääni, kauhun hetki
Sen aihepiirin tunnen omakseni, - mutta kirjoittaja yrittää käsitellä aihettaan eri kulmista.
Niin minä kai teen.
Rakkaus on hukkunut, poissa on rakkaus
Kun puhuimme puhelimessa, -
David ilmaisi, ettei asiasta saa hiiskuakaan.
Käytimme salakieltä siltä varalta, että joku kuuntelee.
Ei paljastuisi, että puhumme levystä.
Levyn peitenimi oli "pöytä".
Tulevan levyn nimestä keskusteltiin kiivaasti.
Ilahduin, kun edes David Bowie ei tietänyt kaikkea etukäteen.
Yksi nimiehdotus oli Love Is Lost.
Toinen oli The Next Day.
Tai Where Are We Now.
Kannen suunnittelu lähti tästä kuvasta 70-luvulta.
David sanoi, että haluaa käyttää kuvaa kannessa.
Ihmettelin sitä.

Painiskelin tehtävän kanssa, ja Bowie keksi ratkaisun.
Hän käski kääntää kuvan ylösalaisin.
Siinä hetkessä hän kukisti menneisyytensä.
Tehtäväni oli käydä läpi levynkannet ja Davidin kuvat - ja keksiä, miten David kumotaan.
Heroes-levyn kannen Bowie on nuorekas ja katsoo eteenpäin.
Neliö hävittää sen.
Se on eksistentiaalinen kommentti ihmiseltä, - joka lähestyy elämän loppua ja katsoo menneeseen.
En ollut lainkaan vakuuttunut kannesta.
Kysyin Davidilta vielä hetkeä ennen sen lähettämistä levy-yhtiölle, - että onko hän nyt varma.
Hän valoi minuun uskoa, että idea on hyvä ja omaperäinen.
Hän kumosi ihmisten odotukset vuosien hiljaisuuden jälkeen.
Hän saattoi leikkiä imagollaan, - koska ei ollut omaperäisyyteen pyrkivä nuori artisti, - vaan oli elänyt elämäänsä suostumatta median leluksi.
Bowie oli tyytyväinen, kun hanke saatiin pysymään salassa.
Ainutlaatuinen saavutus aikana, jolloin kaikki tietävät kaiken.
Levynjulkistukseen liittyvä kohu kyllä viehätti häntä, - mutta sen piti tapahtua oikein.
David Bowie kuuluu ja näkyy taas.

Hän ei ole konsertoinut vuoden 2006 jälkeen, - eikä ole juuri näyttäytynyt julkisuudessa.
Sairastelun jälkeen luultiin, että hän oli lopettanut.

Kymmenen vuoden tauon jälkeen tehty levy nousi listaykköseksi.
Se on vuoden nopeimmin myynyt levy:
yli 100 000 vajaassa kahdessa viikossa.
David lakkasi jo vuosia aiemmin antamasta haastatteluja.
Hänen piti tehdä niin ihan itsensä tähden.
Hän ei kestänyt sitä, että hänen elämäänsä tarkastellaan.
On vaarallista taiteilijalle ryhtyä täyttämään toisten odotuksia.
Jos oma tekeminen tuntuu turvalliselta, on väärässä kohdassa.
Pitää aina mennä hiukan syvemmälle kuin missä tuntuisi pärjäävän.
Ylittää omat kykynsä.
Kun jalat eivät ihan yletä pohjaan, voi syntyä jotakin innostavaa.
Se oli Davidin tapa tehdä töitä.

Hän etsi uutta elementtiä ja uutta kulmaa, - joilla voisi välittää uusia ideoitaan.
Maria Schneider on upea jazzsäveltäjä.
En ymmärrä, miten en ollut tiennyt hänestä.
Davidin välityksellä hän yhtäkkiä tuli elämääni.
Hänen sävellyksissään on kaikkea sitä, - mitä minä ja David rakastimme jazzorkesterimusiikissa.
Se oli epäsointuista, outoa ja eteerisen leijuvaa.
Ykskaks David vain soitti.
Hän alkoi kertoa kappaleesta, jota tekisimme yhdessä.
David toi demon kappaleesta Sue.
Kuuntelin sitä ja kuulin tällaista:
Kysyin, mihin suuntaan sitä viedään.
Se kuulosti aika valoisalta.

Kokeilin erilaisia juttuja, joilla saisi melodian synkäksi.
Leikittelin tässä ja sanoin, että kokeillaan.
Maria Schneider käski kuunnella Donny McCaslinia.
Hänellä oli jazzyhtye.
Soittajat olivat ammattimuusikoita.
He toivat musiikkiin moninaisuutta.
Työstin kappaletta yksin, ja sitten David tuli käymään.
Esittelin hänelle ideoitani ja soitin eri juttuja.
Joistakin jutuista hän piti ja innostui.
Niistä lähdin hahmottamaan suuntaa.
Yritin tunnustella, mitä hän haluaa.
Se oli seikkailua.
Kokeiltiin sitä ja tätä, tehtiin mahdollisimman outoa.
Mennään jonnekin, missä kukaan ei ole käynyt.
Nauhoitus kesti kuutisen tuntia.
Sitten Bowie äänitti koko biisin lauluosuudet.
Seitsemän, kahdeksan minuuttia.

Istuskeli vain.

Sitten yy, kaa, koo mikkiin, ja pam.
Minua ja Tony Viscontia haastateltiin.
Meiltä kysyttiin, mikä on Davidin suhde jazzmusiikkiin.
Tony vastasi, että jazzin vaikutus on aina ollut Davidin musiikissa, - mutta tavallaan pinnan alla.
Nyt se tuli pintaan.
Levyn ilmestymisen jälkeen tuli tietenkin kaikenlaista palautetta.
Jotkut vihasivat, jotkut rakastivat.

David Bowie oli sellainen.

Olisihan hän näyttänyt typerältä oranssissa tukassa 65-vuotiaana.
Ja korokepohjakengät jalassa.

Suen ja Next Dayn rajua tyylillistä eroa voi verrata siihen, - kun David teki Low'n ja Heroesin Brian Enon kanssa.
Ei tuota enää.
Masentaa.
Brian Enon menetelmät ovat erilaisia kuin tuntemani.
Hänen musiikkinsa ei ole rock'n'rollia.
Rock on sitä, että vedetään hyvä riffi.
Kun tehdään kokeiluja ääni- maisemilla niin kuin Bowie ja Eno, - syntyy toisenlaisia juttuja.
David kuunteli joitakin saksalaisbändejä, - jotka olivat keskeisiä elektronisen musiikin alalla.
Luulen, että se musiikki oli liian konemaista hänelle.
Siksi Bowiella oli musta rytmisektio.
Ai koneellista pitää olla?

Konemusiikki tuli sen päälle.
Muuten oli vaarana kuulostaa eurooppalaiselta konemusiikilta.
Sitä hän ei halunnut kopioida.
Innostuin musiikillisesta kokeilusta - uusien eurooppalaisten soundien myötä.
Minua viehätti musiikinlajien risteytyminen.
Asioiden sekoittaminen on aina kiehtonut minua suuresti.
Olin hämmästynyt Davidin persoonasta.
Hän oli erilainen kuin kuvittelin.
Odotin, että joku yli-inhimillinen outo tyyppi kävelee sisään.
Hän olikin kuin tavallinen ihminen.
Aulan ovimies ilmoitti hänestä.

"David on tulossa luoksenne".

Keskeytän hetkeksi.

Davidissa ei kylläkään ollut mitään tavallista.
Noin 18-vuotiaana halusin kirjoittaa jotakin Broadwaylle.

En yhtään tiennyt, miten, tai mikä on musikaalin rakenne.
Minua kiehtoi ajatus kirjoittaa jotakin rockiin perustuvaa.
Se oli minusta innostavaa ja hienoa.
Kun ensin vain juttelimme nopeasti, -
David sanoi haluavansa tehdä musikaalin.
Totesin, että hieno juttu.
Hän lisäsi, että vasta nimi on selvillä, se on Lazarus.
Se perustuisi Davidin hahmoon elokuvasta Man Who Fell to Earth - eli Thomas Jerome Newtoniin.
Thomas Newton on humanoidi, joka ei pääse kotiin.
Hänet on siirretty tähän maailmaan, mutta hän ei ole Maasta.
Ulkopuoliset, marginaalin ihmiset, minnekään kuulumattomat.
Newtonin lailla he eivät ole kotonaan edes omassa talossaan.
He ovat rikkaita, mutta eksyksissä.

Ensin ajattelin, että hienoa saada tehdä musikaali Davidin kanssa.
Ei sillä kyllä huvijahtia osteta.
Hymähtelin niin itsekseni.
David sanoi, että haluaa toteuttaa sen.
Juuri ennen kuin musikaalin työryhmä aloitti pienen työpajan, - minut pyydettiin Davidin toimistoon New Yorkiin.
Kävelin sisään, David puhui Skype-puhelua.
Hän sanoi: "Nyt pitää selittää yhtä asiaa, - koska en juurikaan voi osallistua työpajaan."
"Se ei tarkoita, etten olisi mukana projektissa täysillä, - mutta en vain voi olla paikalla koko ajan hoitojen takia, - sillä minulla on syöpä."
Järkytyin, mutta Davidin asenne oli, että hän paranee.
Keskustelu päättyi siihen.
Kun harjoitukset alkoivat, Bowie oli paikalla paljon.
Hän meni ja tuli.
Hän halusi poistaa kohtauksen ja toiseen kohtaan tehdä kappaleen.
Hän oli mukana innostuneesti.
David oli sairas.

Viimein hän sai tehdä musikaalin.
Vain silloin hän tunteili asiasta.

Kerro, mistä on kyse.

David halusi tehdä näytelmän, jota musiikki tukee.
Ei musikaalia, jota dialogi tukee.
Teos ei ole Broadway-musikaali.

Bowie oli halunnut tehdä musikaalin 70-luvun puolivälistä lähtien.
Tajusin, että nyt tehdään jotakin, joka on häntä ominta itseään.
Olin ajatellut tehdä musikaalin romaanista Vuonna 1984, - koska olin rakastanut sitä koko nuoruuteni.
En ollut ottanut huomioon rouva Orwell kakkosta, - joka ilmoitti ykskantaan, - että rockväki ei miesvainajan mestariteokseen koske.
Ei sitten, teen oman versioni.
Tämä on nolla.

Nolla siksi, että en tiedä, mihin vuoteen se sijoittuu.
David halusi tehdä musikaalin Vuonna 1984:stä, mutta ei saanut, - ja sitten Diamond Dogsin kautta hahmottui juttu, - jonka kanssa kiersimme Amerikkaa.
David halusi siihen tanssia ja pantomiimia.
Kaksi taustalaulajaa, minä olin toinen.
Entinen lapsitähti Gui Andrisano oli toinen.
Juttu toimi Toni Basilin avulla, hän oli tehnyt koreografian.
Kun tapasin Bowien ensi kerran hänen hotellisviitissään, - lavastus oli jo olemassa pienoismallina.
Bowiella oli lavastekaupunki ja biisilista.
Kappaleet olivat minulle se langanpää, - josta lähdin kehittämään ideoita tuohon esitykseen Bowien kanssa.
Tuohon aikaan ei juuri ollut rocktähtiä, - jotka olisivat panostaneet teatraalisuuteen.
Monen mielestä se oli hölmöä, sitä ei uskallettu käyttää.
Tiesin, että Bowie on loistava esiintyjä, - aina epäsovinnainen ja edelläkävijä.
Diamond Dogsiin oli varmasti hankala laatia koreografiaa, - sillä siinä käytettiin pitkiä köysiä.
David piti sitoa, - mutta niin, että hän voi liikkua, eikä kompastu.
Esitykseen liittyi kauheasti paineita ja jännitteitä.
Esitys oli niin fyysinen, että se oli huolestuttavan raskas.
Diamond Dogs on sarja kuvauksia siitä, - mitä voi tapahtua, jos yhteiskunta hajoaa.
Teos oli kohtauksia, ei niinkään kokonainen tarina.
Keksin kirjoittaa ei-kerronnallisen tarinan, - joka koostuu tilanteista, ja yleisö yhdistää ne omalla tavallaan.
Katsoja tekee oman luomuksensa tarjotuista aineksista.
David toi toisen kappaleen työstettäväksi, - mutta sanoin, että en pysty, vaikka haluaisin, - koska teen albumia oman bändini kanssa.
Sanoin, että hän voisi tehdä levyn Donnyn yhtyeen kanssa.
David ihmetteli ja kysyi, että haluaisivatko he.
Sanoin, että ilman muuta, ja siitä tulisi hienoa.
Sain sähköpostia Bowielta.

Hän kirjoitti jotenkin niin, että olisi hänen unelmansa - nauhoittaa pari biisiä Donny McCaslin Groupin kanssa.
Se lause loksautti leuat levälleen.
En tiennyt Bowien terveydentilasta, mutta oli todella hienoa, - miten täysillä hän oli mukana heti alkuhetkistä asti.
En tiennyt Davidin sairaudesta, kun tulin mukaan.
Ihailin sitä, miten terveeltä, energiseltä ja iloiselta hän vaikutti.
Davidilla oli paljon ideoita laulun suhteen.

Tuo kuulostaa hyvältä, koska vain yksi Bowie laulaa, - mutta hänen äänensä on nostettu kvintin ylemmäs.
Bowie kysyi minulta, halusinko kuvittaa kappaletta.
Siitä alkoi parin kuukauden mielenkiintoinen yhteistyö.
Hän lähetti piirustuksia, joille sain tehdä mitä vain.
Hänen piirtämällään hahmolla oli harso kasvoilla.
Silminä oli kaksi nappia.

Hän lähetti myös kuvan avaruus- miehestä, joka onkin luuranko.
Minulle hahmo oli ilman muuta Major Tom, - jota hän oli käyttänyt pitkin uraansa.
Major Tom oli Bowielle kuin jokin taikakalu.
Hahmo kulki Davidin kanssa.
Avaruus edusti kai vapautta.
Major Tom on minulle edelleen tärkeä.
Se oli ensimmäinen hahmoni, joka oli uskottava.
Uskottavuuteen kirjoittaja pyrkii.

Miksi avaruusalukset?
Ne ovat sisäisen dialogin fyysinen ilmentymä.
Minun pieni sisäinen avaruuteni.

En voisi kuvitellakaan lentäväni avaruuteen.

Minulla ei ole pienintäkään halua mennä avaruuteen.
Jo omalla pihalla pelottaa.
Major Tom oli mukava väline, johon saattoi palata.
Ehkä Bowie oli kiintynyt hahmoon, - koska siihen liittyi paljon saavutettua kuuluisuutta.
Bowie otti palasia menneestä ja loi niistä tulevaisuuden.
Major Tom kuului siihen olennaisesti.
Major Tom oli etsinyt kotia ehkä 50 vuotta.
Se on pitkä aika etsiä rauhaa.

Major Tom pääsi viimein kotiin.
Blackstar antaa paljon tulkintamahdollisuuksia.
Bowie nautti siitä niin kuin taiteilija tekee.
Hyvä taiteilija haluaa, että katsoja miettii, analysoi ja tuntee työtä.
Katsoja voi tuntea eri asioita.
Taide pyrkiikin herättämään mielikuvituksen.
Davidilta tuli tekstiviesti pari viikkoa sen jälkeen, - kun olimme jutelleet Nappisilmästä ja avaruusmiehestä.
Hän pyysi Skype-puhelua, koska oli asiaa.
Sopihan se.
Hän sanoi, että olen vakavasti sairas ja luultavasti kuolen.
Ykskaks hän vain totesi sen.
Ehkä se oli vain minun havaintoni, - mutta oma reaktioni tuli osittain siitä, - että asiaa kertoessaan David näytti hetken pelokkaalta.
Hetkeä myöhemmin hän vitsaili siitä.
Seuraavan 6 - 8 kuukauden aikana sairautta ei edes mainittu, - eikä se minun mielestäni mitenkään pidätellyt häntä.
Etsimme Davidin kanssa aina keinoja runnella hänen ääntään.
Halusimme muunnella sitä niin, että yksi kuulostaa monelta - eri yhteyksissä ja eri avaruudellisissa tiloissa.
David kuulostaa joltakin eriskummalliselta luurankokuorolta.
Se saa osuuden kuulostamaan yliluonnolliselta.
Kai kokemus oli Bowielle vapauttava, - kun hän uurasti yhtaikaa Blackstarin ja Lazaruksen parissa.
Ehkä Lazarus tuotti ainutlaatuisen katarsiksen, - koska sen toteuttaminen vaati Davidia luopumaan kontrollista.
Se piti antaa toisten hallintaan ja toteutettavaksi.
Maaseutu katoaa jalkojemme alta.
Kun luimme kohtauksia Davidin kanssa, - välillä hän oli enemmän mukana.
Tämä ei ole todellista.

Siinä unohti, että hänellä oli kuolema lähellä.
Tämä elämä riitti nyt!
Näyttelijät eivät tienneet, vain minä, Ivo ja Robert.
Unelmoin sinne ylös uuden, suuren maailman.
Vaikka olenkin murtuvan mieleni vanki, - olen lähtenyt maasta parempaan paikkaan.
David ei halunnut Lazarukseen Heroes-kappaletta, - koska siitä oli tullut eräänlainen hymni, ylistyslaulu.
Porukka olisi mennyt vetämään ranteet auki.
Ivo ja Enda vakuuttivat Davidille, - että erilaisena tulkintana Heroes toimisi Lazaruksen lopussa.
Minusta tulee kuningas
Sinusta kuningatar
Se on harras, kaunis hetki.
Heroes on alakuloinen, ei voitonriemuinen.
Suhde tyttöön herättää Newtonin elinvoiman.
Hän herää henkiin, jotta voi valmistautua kuolemaan.

Tai sitten ei.
Olisimme turvassa edes päivän
Kun Heroes loppuu, syntyy katarsis.
Kaikki selkenee.

Hän luopuu toivosta ja hyväksyy oman kuolemansa.
Näytelmä päättyy siihen, että Michael C. Hall jää lattialle.
Hän on edelleen elossa, mutta mieli lentää jo kohti tähtiä.
Se on loppukuva.
En odottanut Davidia ensi-iltaan.
Kuulimme, että kunto oli heikentynyt.
Mutta hän halusi olla paikalla.
Lopussa hän tuli kumartamaan kanssamme.
David selvisi illasta, mutta varmasti kovalla ponnistelulla.
Hän halusi jatkaa.
Esityksen jälkeen juttelimme lavan takana.
Hän sanoi, että aletaan tehdä Lazaruksen jatko-osaa.
Viimeinen asia, jonka muistan Davidin sanoneen - ensi-illan halausten ja hymyjen jälkeen, oli tämä:
"Se meni minusta nyt hyvin, eikö vain?"
Nuo viimeiset sanat muistan.

Ensi-illan jälkeen minulle soitettiin, että David haluaisi tavata.
Menin hänen luokseen, hän oli makuuhuoneessa.

Se oli mukavaa ja rauhallista.
Kävelimme hissille, - ja David sanoi minulle, että olen nero.
Vastasin, että en, pelkkä tuottaja.

Halasimme, menin hissiin.

David sanoi haluavansa yksinkertaisen videon.
Totesin heti, että Lazaruksen pitää olla sängyssä.
Taustalla oli Raamatun kuolleista herännyt Lasarus.
Se ei liittynyt Davidin sairauteen, - vaan minä vain pidin kertomuksen kuvastosta.
Kuulin myöhemmin, että David sai kuvausviikolla tiedon, - että syöpähoidot lopetetaan.
Sairaus oli voittanut.
Katso ylös, olen taivaassa
Kannan näkymättömiä arpia
Draamaani ei voi varastaa
Nyt kaikki tuntevat minut
Katsoin Davidin laulamista äänityksessä.
Hän oli sisällä laulussa, tunnetilassa, hetkessä.
Siinä hän seisoi mikrofonin edessä ja lauloi koko sydämestään.
Hänen hengityksensä tallentui koneelle.
Katso ylös, olen vaarassa
Ei ole mitään menetettävää
Olen niin korkealla, että aivoni pyörivät
Kännykkäni pudotin
David ei ollut hengästynyt, vaan ylihengitti jotenkin.
Kohotti energiaansa laulaakseen laulun.
Hän oli liekeissä.

Näin ikkunasta, millaisella tunteella hän lauloi.
Vapaudun
Tyypillistä minua
Mies loistavimmillaan.

Niin surulliset sanat, kun niitä nyt kuuntelee.
Kello on yhdeksän yli seitsemän, ja järkyttävä uutinen vahvistui:
David Bowie on kuollut.
Rockin kapinallinen, näyttelijä ja kulttuuri-ikoni kuoli 69-vuotiaana.
Maailma menetti tänään David Bowien.

Fanit kaikkialla maailmassa...
Fanit jättivät kukkatervehdyksiä.
Jopa Canterburyn arkkipiispa ihaili Bowieta.
Olen elänyt täyttä elämää.
Hukkaan ei ole mennyt kuin 70-luvun huumeaikoja.
Olen tavallaan valjastanut joka hetken käyttööni.
Olen onnenpoika.
Entä perintösi?

Että ihmiset ajattelevat, että minulla oli aina tukka hyvin.
Tämän biisin alussa on jotakin ääniä.

Se on Space Oddity.
Pieni hiirenpiru?

Tai pieru.

David oli pieraissut.
Ei David Bowie pieri.
Sitä emme ikinä kuule.
Suomentaja Tuula Friman Yle
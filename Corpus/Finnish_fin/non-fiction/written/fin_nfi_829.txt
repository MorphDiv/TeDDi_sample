# language_name_wals:	Finnish
# language_name_glotto:	Finnish
# ISO_639-3:	fin
# year_composed:	NA
# year_published:	NA
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/fi.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Yhdysvaltojen historia rakentuu taisteluille - joita on käyty kunnian, perheen ja vallan puolesta.
Nuo veriset ja ikoniset vaiheet määrittelevät amerikkalaisuuden.
Ne ovat verisiä vihanpitoja.
1880-luvulla lännen laidunmaiden hyödyntämättömät rikkaudet - edustavat mahdollisuutta kasvavalle kansalle.
Länsi edusti parasta ja viimeistä mahdollisuutta Vapauteen.
Se kuului viimeisiin omistamattomiin alueisiin.
Wyomingin Johnsonissa kaikki on valmista - rikkaiden ja köyhien väliseen iänikuiseen tarinaan.
Valtaeliitti vastaan yksilönvapaus.
Yksityisyritysten määrä kasvoi Yhdysvalloissa.
Suurtilalliset vastaan pienet karjatilalliset.
Syntyy väkivaltainen kiista Amerikan lännen tulevaisuudesta.
Sota sai myyttisen merkityksen.

Karjaparoni Frank Wolcott suojelee maitaan hinnalla millä hyvänsä.
Wyoming kuuluu minulle.
Vaikka hänen pitäisi tappaa sen takia.
Jos joku väittää jotakin muuta, hän ei elä pitkään.
Karjapaimen Nate Champion puolustaa pientilallisia.
Nate Champion on työläisten sankari.
Veri valuu, pojat!
Amerikkalainen tarina egosta, ahneudesta ja väkivallasta.
Tapamme heidät.

Tappolista oli todella julma.
Taistelu rohkeudesta ja kunniasta.
Nate Champion piti pintansa.
Se on yksi Amerikan lännen historian urhoollisimmista vastarinnoista.
JOHNSONIN PIIRIKUNNAN SOTA
Olen Frank Wolcott.
Olen yksi tämän maan suurimmista ja rikkaimmista karjankasvattajista.
Saavuimme näille tasangoille kauan ennen uudistilallisia.
Pysymme täällä vielä, kun he ovat menneet.
Panen elämäni likoon sen puolesta.
Nimeni on Nate Champion.

Nyt asun Wyomingissa.
Se on valtion maata.
Rikkaat karjankasvattajat haluavat ajaa meidät pois.
Ammu, kunnes hän on kuollut!
Olen palkannut Texasin tappavimmat pyssymiehet.
Champion ei selviä hengissä.
Sinun on hajotettava tämä mökki ennen kuin antaudun sinulle.
Wolcott palkkasi armeijan avukseen.

Jokainen Wyomingissa tietää, että laukaukseni on tappava.
Championin ja Wolcottin välinen vihanpito - juontaa juurensa 1870-luvun länsilaajentumiseen.
Sisällissodan päätyttyä liikemiehet etsivät uusia mahdollisuuksia.
Muutama onnekas löytää etsimänsä Wyomingin Johnsonin piirikunnasta.
Johnsonin piirikunta edusti viimeistä mahdollisuutta Vapauteen.
Se oli Yhdysvaltojen viimeisiä kenellekään kuulumattomia maita.
Johnsonin piirikunta oli reheväkasvuista ruohotasankoa.
Se sopi täydellisesti karjankasvatukseen.
Kasvava valtio kaipaa proteiinia.
Johnsonin piirikunnan laidunmaat ja joet - ovat ihanteellisia proteiinin tuotantoon.
Tuohon aikaan naudanliha oli hyvin arvokasta.
Se oli tuottoisa bisnes.
Naudanlihasta tuli oikea kultakaivos.
Rehevät laidunmaat tarjosivat nopeaa rikastumista - niille, joilla oli rahaa perustaa karjatiloja.
Ryhmä itärannikon liikemiehiä - alkaa laiduntaa karjaa ilmaisilla valtion mailla.
Itäisillä monialayhtiöillä oli vastuullaan valtavia laumoja - jotka tarvitsivat paljon aukeaa maastoa.
He muuttivat Wyomingiin taloudellisista syistä.
Heidän liiketoimintasuunnitelmansa oli riippuvainen siitä - että Wyoming säilyi sellaisena, kun se oli heidän sinne saapuessaan.
Maan täytyi siis säilyä ilmaisena.
Yksi merkittävimmistä tekaistuista karjaparoneista - on sivistynyt sisällissodan veteraani Frank Wolcott.
Wolcott saapui ensimmäisten joukossa Wyomingiin.
Hänellä oli hyviä suhteita.
Hän oli menestynyt sisällissodassa.
Hän toi ominaispiirteensä myös karjabisnekseen.
Hän oli hyvin itsevarma.
Wolcott haluaa hallita avointa laidunmaata - ja tehdä suurta voittoa.
Hän on tottunut saamaan haluamansa.
Hänellä oli luonnetta ja taipumus väkivaltaan.
Elämä hymyilee Johnsonin piirikunnan karjaparoneille.
He perustivat Wyoming Stock Growers Association -yhdistyksen - joka ajoi heidän omia etujaan.
He omistivat sanomalehtiä ja vaikuttivat päättäjiin.
He käyttivät valtaa.
He kokoontuivat usein klubille Cheyennen kaupunkiin - puhumaan liikeasioista.
He halusivat elää leveästi.
He halusivat samppanjaa ja eurooppalaisia viinejä.
He olivat juppien roskaväkeä.
Tehtyään vuosia valtavaa voittoa ja hallittuaan laidunmaata -
Wolcottin unelma joutuu uhatuksi 1880-luvulla.
Paikalle saapuu uudisraivaajien uusi aalto.
Yhdysvaltojen suurten tasankojen alue haluttiin kansoittaa.
Pientilalaki tarjosi amerikkalaisille 160 - 640 eekkeriä maata - jos he rakentavat ja asettuvat valtion maalle.
Pian Johnsonin piirikuntaan tulvii uudisasukkaita.
Perheet muuttavat paremman elannon perässä.
He perustavat tiloja, laiduntavat omaa karjaansa - ja aitaavat oman maansa.
Pientilalliset pystyttivät aitoja ja karja-aitauksia.
Aidat jakoivat avoimen laidunmaan.
Sen seurauksena syntyi kiistoja vedestä ja laidunmaan hallinnasta.
Karjaparonien mukaan - uudisasukkaat vievät heidän maitaan ja vettään.
Uudisasukkaat uhkaavat heidän imperiumiaan.
Wolcottin kohdalla tämä uhka henkilöityy yhteen uudistilalliseen.
Mies ajaa hänet epätoivoiseksi.
Miehen nimi on Nate Champion.
Nate Champion.

Hän on huoleton karjapaimen ja sopii rooliin täydellisesti.
Jokaiseen vanhan lännen yhteisöön tuli joku henkilö - jonka luo ihmiset hakeutuivat.

Nate Champion oli sellainen.

Champion kasvoi Texasin tasangoilla, joilla ei piitattu laeista.
Hän oppi karjapaimenen työn työskentelemällä muille.
Hän hallitsi alan poikkeuksellisen hyvin.
Hän oli tunnettu taitavana kiväärin käyttäjänä.
Champion halusi tienata elantonsa karjabisneksellä.
Hän tietää, että Texasin hyvät maat ovat jo muiden omistuksessa.
Kun hän kuulee Wyomingin mahtavista laidunmaista - hän suuntaa 200-päisen karjansa kanssa Johnsonin piirikuntaan.
Hän päättää yrittää omin avuin.

Hän haluaa karjaparoniksi.
Hänen tavoitteensa saattavat hänet törmäyskurssille - erään Frank Wolcottin kanssa.
Saavuttuaan Wyomingiin vuonna 1881 Champion suuntaa Johnsonia kohti.
Hän liittyy samanhenkisten uudistilallisten joukkoon - luodakseen uudisraivaajien yhteisön.
He rakentavat taloja ja hoitavat karjaansa.
Uudisasukkaat eivät huomaa Wolcottia ja karjaparoneita.
Paronit tarkkailevat uudistilallisia.
Tervetuloa, herrat.

Olemme tilanteesta aivan yhtä huolissamme kuin sinäkin, Frank.
Tiedämme kaikki, että rettelöitsijät piinaavat Johnsonin piirikuntaa.
He haluavat viedä maamme.
Nämä "uudistilalliset" kuvittelevat, että heillä on oikeus - kasvattaa karjaa mailla, jotka kuuluvat meille.
Uudistilalliset noudattavat lakia.
Karjaparonien mukaan he olivat saapuneet seudulle ensin.
He tekivät seudusta sen, mikä se oli.

He eivät selviä seuraamuksitta.
Olemme sijoittaneet tänne miljoonia.

Wolcott palkkaa karjapaimenia ajamaan uudistilalliset pois.
He palkkasivat rikollisia.
Useilla heistä oli hyvin hämärä menneisyys.
Heidät määrättiin uhkaamaan uudistilallisia - estämään pääsyn joille ja ruoholle ja kaatamaan heidän aitansa.
He pelottelivat uudistilallisia.
Isot tekijät vastaan pienet.
Heidän henkensä ja elinkeinonsa olivat uhattuina.
Champion raivostuu nähdessään - mitä Wolcott ja paronit tekevät hänen uusille naapureilleen.
Nate Champion oli työmiesten sankari.
Hän vannoo tekevänsä siitä lopun.

Hätä ei lue lakia.

Karjaparoni Wolcottin mielestä - uudistilalliset uhkaavat hänen liiketoimiaan.
Hän on päättänyt pysäyttää heidät.
Kaikki Johnsonin piirikunnassa tunsivat myrskyn nousevan.
Osa uudistilallisista muuttaa pois pysyäkseen erossa ongelmista - mutta Nate Champion ei pelkää Wolcottin roistoja.
Hän ja muut samoin ajattelevat pitävät toistensa puolia.
Iltapäivää, Jim.
Yksi piirikunnan kuuluisimmista uudistilallisista on Jim Averill.
Averill piti kapakkaa, oli koulutettu ja entinen sotilas.
Karjaparonit eivät määräilisi häntä.

Näin kirjoituksesi lehdessä eräänä päivänä.
Kutsuit Wolcottia ja paroneita maavarkaiksi.
Niitä he ovat.

Averill perusti uudistilansa hyvälle paikalle -
Sweetwater River -joen viereen - voimakastahtoisen tyttöystävänsä Ella Watsonin kanssa.
Ella tunnetaan Cattle Kate -nimellä.
Hän asui Jim Averillin puisessa kapakassa.
Rikkaat haluavat kaiken itselleen.

Tämä on valtion maata.
Saamme asuttaa sen pientilalain mukaan.
Jokainen täällä täyttää pientilalain määräämät vaatimukset.
Emme luovuta.

Championista tulee porukan edustaja.
Uudistilalliset lyöttäytyvät yhteen suojellakseen etujaan.
Uudistilalliset eivät lähde kiusaamalla - joten Wolcott kumppaneineen vahvistaa hyökkäystään.
Tällä kertaa he osoittavat voimansa toisella tavalla.
Karjaparonien oli onnistuttava herättämään vastustajissaan epäilyjä.
He onnistuivat siinä hyvin.
He omistivat sanomalehdet.

He väittivät, että uudistilalliset Averill ja Cattle Kate varastavat - paroneille kuuluvia nuoria, merkitsemättömiä lehmiä.
He kirjoittivat lehdissään, että uudistilalliset olivat varkaita.
He nimesivät Nate Championin heidän pääpukarikseen.
Uudistilallisille hän symbolisoi sankarillisia tekoja - mutta Frank Wolcottin kaltaisille hän merkitsi vastarintaa.
Miesteni tietojen mukaan uudistilallisilla on puuhamies.
Texasilainen karjapaimen - joka on tuonut 200-päisen karjansa Johnsonin piirikuntaan.
Hänen nimensä on Nate Champion.

Hän tietää vain ongelmia.
He aloittivat herjaussodan Championia vastaan täydellä teholla.
He kutsuivat Championia karjavarkaiden kuninkaaksi.
Ei ollut todisteita siitä, että hän olisi varastanut mitään.
Ennen kuin Champion ehtii puolustautua -
Johnsonin piirikuntaan tulee lamauttava talvi.
Vuoden 1886 talvi oli kuin luonnonmullistus.
Ihmisten mukaan lämpötila laski alle 60 asteeseen.
Ensin karjaa kuoli sadoittain, sitten tuhansittain - ja lopulta miljoonittain.
Paroneille menetykset ovat tuhoisia.
Olemme joutuneet sulkemaan osan suurimmista tiloistamme.
Tunnen myötätuntoa paroneita kohtaan, sillä heillä oli valtava ongelma.
He menettivät tuottonsa, ja alueelle virtasi paljon ihmisiä - joista useat olivat karjavarkaita.
Meidän on suojeltava laumojamme...

Ympäristö oli kuormittunut.
Pien- ja suurtilallisten väliset jännitteet vain kasvoivat- kun he taistelivat hupenevista luonnonvaroista.
Se, mikä oli ennen vain riesana - nähtiin nyt esteenä heidän selviytymiselleen.
Uudistilallisten uhka oli tuhottava.
Meidän on otettava maamme takaisin!

Ajaakseen Championin ja uudistilalliset pois pysyvästi -
Wolcott värväsi texasilaisen pyssymiehen Frank Cantonin.
Nuorena Canton oli ollut todellinen rikollinen Texasissa.
Hän oli pankkiryöstäjä.
Cheyennen klubilla viihtyvät miehet eivät likaa omia käsiään.
He palkkaavat muita tekemään likaiset työnsä.
Canton on loistava salamurhaaja.
Tarvitsen sinunlaistasi miestä ajaakseni karjavarkaat matkoihinsa.
Teen sen, mitä pyydät.
Annat määräykset, ja minä noudatan niitä.
Uudistilallisten on lähdettävä täältä.
Miten tahansa päätät toimia, tuen sinua.
Ymmärrän.
Paronit valitsevat kohteet, jotka välittävät viestin selvimmin:
Nate Championin toverit Jim Averill ja Cattle Kate.
Averill oli kutsunut paroneita julkisesti maavarkaiksi.
Kuumana kesäpäivänä vuonna 1889 - karjaparonit palkkasivat miehiä ratsastamaan heidän tilalleen - jakamaan oikeutta.
Oli myöhäinen iltapäivä.
Jimiä ja Katea syytettiin karjavarkauksista.
Jos he kerran olivat syyllisiä, miksi tuhlata aikaa oikeudessa.
He voisivat panna lain täytäntöön heti.
Hirtätte viattoman miehen ja naisen!
Meidän ei tarvitse hirttää teistä kumpaakaan.
Saatte valita:

Hautaamme teidät tänne.
Tuomio on nopea.
He olivat sodan ensimmäiset uhrit.
Ensimmäinen väkivallanteko muutti koko tilanteen.
Se oli kipinä, joka räjäytti ruutitynnyrin.
Kun ruumiit löytyvät, huhut julmista murhista leviävät nopeasti.
Samoin huhut karjaparonien syyllisyydestä.
Se oli yksi heidän huonoimmista julkisuustempuistaan.
Hirttämällä naisen he menettivät kansan sympatiat.
Koska todistajia ei ole, rikoksesta ei rangaista ketään.
Se rohkaisee Wolcottia ja hänen hännystelijöitään.
Averillin ja Watsonin lynkkaaminen todisti Cheyennen klubille - ja Wolcottille, että murhasta selviää syytteittä.
Champion on järkyttynyt naapureidensa kuolemasta - ja raivoissaan epäoikeudenmukaisuudesta.
Hyytävä rikos on herätys kaikille uudistilallisille.
Jos he pysyvät maillaan, he saattavat maksaa siitä hengellään.
Uudistilallisilla oli perheet.
Jos paronit tappoivat Ellan - he voisivat tappaa jonkun vaimon tai viedä lapsia.
Se on vahva sanoma.
Wolcott koettaa lisätä väkivaltaa niin paljon - että uudistilalliset muuttavat pois.
Pelottelu ei tehoa uudistilallisiin.
Championin johdolla he alkavat järjestäytyä.
Emme tule koskaan olemaan yhtä vahvoja kuin he!
Jos yhdistämme voimamme, meitä ei voi jättää huomaamatta.
He yhdistävät voimansa Wolcottin miehiä vastaan.
He yhdistävät voimansa myös karjankasvatuksessa.
Itsenäisen toiminnan sijaan he perustavat yhdistyksen - toivoen, että heidän yhteinen taloudellinen vaikutusvaltansa - iskisi karjaparonien lompakoihin.
Uuden yhdistyksen tarkoituksena on kilpailla Wolcottia vastaan - vuosittaisessa karjan kokoonajossa syyskuussa.
Karja eroteltiin ja merkittiin vuosittaisessa kokoonajossa.
Wolcottin hoitaessa kokoonajoa - joukosta eksyneet lehmät jaettiin vain hänen miehiensä kesken.
Uudisasukkaita ei päästetty kokoonajoihin.
Pidämme oman kokoonajomme kuukautta ennen Wolcottia.
Championin joukot päättivät pitää oman kokoonajonsa - kuukautta aiemmin.
Nyt kaikki eksyneet lehmät päätyvät uudistilallisille.
Mitäs siihen sanotte?
Wolcott ja kumppanit ovat raivoissaan.
He pitävät suurta meteliä.
Se oli suuri taloudellinen uhka suurtilallisille.
Wolcott päättää tarttua toimeen.
Olet Nate Champion.

Frank Wolcott.
Todellinen taistelu on alkanut.
Molemmat puolet ovat valmiusasemissa.
Nouse, Champion.
Sen seurauksena käynnistyy verinen sota... käyvät tahtojen taistelua luonnonvarojen hallinnasta.
Wyoming on meidän!

He edustavat yhteiskuntaluokkaansa:
Yritysmaailma vastaan yksittäiset uudistilalliset.
Pelissä on Amerikan länsilaajentumisen tulevaisuus.
Miten voin auttaa, Wolcott?
Wolcott ei ymmärrä - että Championin kaltaiset tyypit eivät luovuta.
Wyoming kuuluu minulle ja suurtilallisille.
Se joka on toista mieltä, ei elä pitkään.
Tuliko selväksi?
Uhkailut eivät auta.

Ymmärrän sinua.

Te karjaparonit olette varkaita ja valehtelijoita.
Takaan sinulle tämän.

Sehän nähdään.

Wolcott ymmärsi, että kyseessä on odotettua vaikeampi taistelu.
Paronit lähtivät Championin perään.
Marraskuun 1. päivänä vuonna 1891 Nate Champion haastetaan.
Champion on piiloutunut mökkiin Powder River -joen varrelle - kun aseistautuneet miehet saapuvat.
Hän nukkui kotona sängyssään - kun neljä aseistautunutta miestä piiritti hänen sänkynsä.
Champion pysyi liikkumattomana salamurhaajien hiipiessä lähemmäs.
Nouse, Champion.

Kysymys oli elämästä ja kuolemasta.
Hänellä oli Colt-revolveri tyynynsä alla.
Hän nappasi revolverinsa tyynyn alta ja alkoi heti ampua.
Hän ampui yhden kuoliaaksi ja haavoitti toista käteen.
Hän onnistui kukistamaan neljä aseistettua miestä.
Hän osasi hommansa.
Kolme selviytynyttä hyökkääjää pakenee nopeasti.
Champion ymmärtää minkälaiseen tilanteeseen on joutunut.
Hän ymmärsi, että peli on muuttunut.
Nyt puhuivat aseet ja hirttoköysi.
Tapaus nolostuttaa Wolcottia entisestään.
Jos moisiin tekoihin ryhtyy, niissä on onnistuttava.
Ammuskelun tuoksinassa Champion ei näe hyökkääjiään.
Championin onneksi hänen ystävänsä John Tisdale on tilanteen tasalla.
Hän tunsi Tisdalen Texasin karjapaimenajoiltaan.
Tisdalilla oli tietoja.
Tisdale tiesi, että Canton on sotkeutunut ammuskeluun.
Canton on Wolcottin pyssymies.
Nyt kun Champion tietää Wolcottin aikeet, hän vannoo kostoa.
Tisdale todistajanaan Champion syyttää Cantonia.
Yksi hänen miehistään pidätetään ja saa syytteen murhayrityksestä.
Jos hänet tuomitaan, hän saattaa paljastaa Cantonin ja Wolcottin.
Tapaus uhkasi Wolcottin operaatiota.
Tapaus on John Tisdalen todistajanlausunnon varassa.
Tisdale tiesi, että hän joutuu suureen vaaraan.
Jos todisti väkivaltarikoksen lännessä - tiesi, että tekijät ovat murhaajia.

Murhaajia vastaan todistaneet usein katosivat- tai muuttivat yhtäkkiä tarinaansa.
Tisdalella oli rohkeutta jäädä.

Tisdale on hermostunut käsittelypäivän lähestyessä.
Joulukuun 1. päivänä vuonna 1891 - hän koettaa rauhoittaa hermojaan alkoholilla.
Hän oli hermostunut ja pälyili ympärilleen.
Hän päätti mennä kotiin.
Tisdale ei aavista, että tiellä häntä odottaa asemies.
Hänen tullessaan kapeaan rotkoon ja hidastettuaan hevosensa vauhtia - salamurhaaja ampui hänet.
Ampuja oli taitava salamurhaaja, joka peitti jälkensä täydellisesti.
Kun Champion kuulee ystävänsä salamurhasta - hän tietää Wolcottin miehien olevan syypäitä.
Tisdalen salamurha oli niin julkea ja kylmä - että se viestitti Nate Championille - ettei oikeuskäsittelyllä ole väliä.

Champion on raivoissaan.
Wolcott ei ole vain koettanut tappaa häntä - vaan on tappanut hänen kolme ystäväänsä.
Vihanpito tuli räjähdyspisteeseensä.

Rohkeus on sitä, että pelosta huolimatta nousee satulaan.
Champion valmistautuu haasteeseen.
Oikeusjuttu hylättiin, ja Wolcott kukisti suuren uhan.
Hänestä tuntuu hyvältä - mutta hänellä on yhä yksi ongelma:

Tunnustetun johtajan Championin päätös pysyä Johnsonissa - rohkaisee muita uudistilallisia tekemään samoin.
Heidän voisi kuvitella lähtevän, mutta he ovat hyvin sinnikkäitä.
Champion taistelee miestä vastaan, joka ei aio luovuttaa.
Niin kauan kuin uudistilalliset pitävät laidunmaata hallussaan - he ovat uhka Wolcottin imperiumille.
Wolcott kutsuu muut paronit koolle keskustelemaan loppupelistä - joka pyyhkäisee uudistilalliset lopullisesti pois kartalta.
Tässä se on, hyvät herrat.
Lista nimistä, joita ilman Wyoming pärjää paremmin.
Wolcott ei enää halunnut eroon vain muutamasta häiriköstä.
Hän haluasi eroon jokaisesta.
70 nimeä.

Kyse on liiketoimesta.
Lista tuli tunnetuksi "tappolistana".

He estävät elintapamme.
Meidän on päästävä heistä eroon keinolla millä hyvänsä.
Tiedämme kaikki, mitä meidän on tehtävä.
Tapamme heidät.

Wyomingin vedet ja ruohot ovat pian meidän.
Tappolista oli julkea.
Wolcottilla oli sotilastausta.
Hän saavutti tavoitteensa tappamalla vastustajansa.
Entä Nate Champion?
Vihanpidoille on tyypillistä, että tilanne lähtee käsistä.
Järjenkäyttö unohdetaan.
Yhtäkkiä vastapuoli on läpeensä paha ja ansaitsee tulla tapetuksi.
Se oli järjetöntä.
Champion on ensimmäisenä listalla.
Hän saa katua katkerasti, että vastusti meitä.
Antaudu, Champion!

Karjaparonien ja uudistilallisten välinen kahnaus - muuttuu pian todelliseksi sodaksi.
Sota on käynnissä.
Liikemiehet ovat laatineet julman listan.
Tämä on lista nimistä, joita ilman Wyoming pärjää paremmin.
Se on tappolista, jolla on 70 nimeä.

Nyt hänen on löydettävä miehet, jotka hoitavat homman.
He etsivät salamurhaajia.

23 pahaa miestä, jotka olivat valmiita tappamaan.
Tiistai-iltana huhtikuun 5. päivänä vuonna 1892 - yksityinen juna saapuu Cheyennen juna-asemalle.
Sergio Leonen elokuvissa juna saapuu asemalle - ja kaikki matkustajat ovat pahoja ja he aikovat vallata alueen.
Juuri niin tapahtui Johnsonin piirikunnan sodassa.
Asemalle saapui juna, jonka kyydissä oli texasilaisia asemiehiä.
Parikymmentä palkattua pyssymiestä saavat työstään ison palkkion.
Heidät on määrätty "Johnsonin pahimpien karjavarkaiden" perään.
Pyssymiehille kerrottiin, että kyseessä on laillinen toimenpide.
He saivat 5 dollaria päivältä, ruokaa ja niin paljon aseita - että niillä olisi voinut tappaa koko Wyomingin.
Wolcott ja Canton johtavat miehiä ja kertovat heille kohteensa.
He tiesivät, että Champion kumppaneineen - oli Powder River -joen läheisellä karjatilalla.
Wolcott vaatii, että he menevät sinne tappamaan Championin.
Matka kestää hevosilla neljä päivää.
Asemiehet saapuvat aamunkoitossa.
He lataavat aseensa.
Ovi aukeaa.
Pientilallinen Nick Ray astuu kuistille.
Hän joutuu keskelle kuuden Winchester-kiväärin luotisadetta.
Yhtäkkiä Championin ystävä ammutaan ovensuuhun.
Champion tuli ulos ja huomasi, että häntä vastassa oli armeija.
Hän tarttui Nickiin ja veti hänet parakkiin.
Katso minua.

Sitten Champion tarttui aseeseen ja alkoi ampua.
Hän tiesi, että hyökkäyksen takana olivat Wolcott ja Canton.
Antaudu, Champion!

Se sinun on tehtävä, Wolcott!
En antaudu ennen kuin tämä mökki on tuhottu.
Champion ei tiedä asemiesten määrää.
Hän tietää, että aseita on paljon ja ne kaikki osoittavat häneen.
Jatkakaa, pojat!

Wolcott on tyytyväinen - koska hän saa saaliikseen listan ensimmäisen nimen:
Nate Championin.
Championin täytyi tietää - että selviytymismahdollisuudet olivat lähes olemattomat.
Saartajat ampuvat lyijyä mökin avoimista ikkunoista.
Champion kamppailee vastatakseen tuleen.
Luoteja satelee seinien läpi.
Jotta maailma saisi tietää tapahtumista -
Champion merkitsee tapahtumat päiväkirjaansa.
Hän kirjoitti mökin tapahtumista ja sanoi hyvästinsä.
"Luoteja sataa.

Champion toivoo, että paikalle saapuu apujoukkoja.
Yksi tarinan hienouksista on se, että Champion pidätteli asemiehiä - niin kauan, että ympärillä asuvat huomasivat, mistä on kyse.
Seriffi kiitää paikalle Championin avuksi.
Mökillä tilanne näyttää pahalta.
Championin ammukset alkoivat huveta.
Wolcott raivostuu Championin jääräpäisyydestä.
Hän halusi tappaa Championin keinolla millä hyvänsä.
Hänen miehensä sytyttävät mökin palamaan.
Jos Champion ei muuten tule ulos, he savustavat hänet pihalle.
Champion näki miesten keräävän puita polttaakseen hänet elävältä.
Antaudu, Champion!
Mökki oli pian liekeissä.
Lieskat valtasivat mökin.
Champion tiesi, että hänen pelinsä on pelattu.
Champion katsoo viimeisen kerran ikkunasta vihollisensa - ja hänen armeijansa siluetteja.
Mustan savupilven ympäröidessä hänet-
Champion kirjoittaa viimeiset sanansa päiväkirjaansa.
Hyvästi, pojat.

Champion heiluttaa asettaan uhmakkaasti ja suuntaa ovelle.
Hän käveli suoraan surman suuhun.
Championia ammutaan joka suunnasta.

Hän kuoli luotisateeseen.
Nate Champion ymmärsi oman symboliarvonsa.
Hän vastusti korruptoituneita tarkoitusperiä.
Hän oli valmis kuolemaan marttyyrikuoleman.
Se oli yksi Amerikan lännen historian sankarillisimmista vastarinnoista.
Legendan mukaan Wolcott lähestyy vihollisensa ruumista verenhimoisena.
Hän varmistaa Championin kuolleen.
Wolcottin täytyi olla tyytyväinen tapettuaan lopulta vihollisensa.
Sitten Wolcottin asemiehet marssivat kohti seuraavaa kohdettaan.
He aikovat tappaa loput tappolistan ihmisistä.
Wolcott ei aavista - että hänen kohtalonsa oli sinetöity Championin kuoltua.
Uutiset Championin kuolemasta saivat aikaan kansannousun.
Koko kylä sekosi.

Texasin asemiesten hyökkäyksen julkeus - herätti uudisraivaajissa syviä tuntoja.
He aseistautuivat, vaikka eivät tienneet, ketä vastaan taistelivat.
He aikoivat tehdä asialle jotakin.
Pian he olivat koonneet joukkoihinsa 100 - 200 miestä.
Miehet ratsastavat Wolcottin ja hänen miehiensä jäljissä.
He aikoivat pysäyttää asemiesten hyökkäyksen lopullisesti.
Wolcott siirtyi Crazy Woman Creek -joen karjatilalle.
Wolcott miehineen majailee karjatilalla - täysin tietämättömänä siitä, mikä heitä aamulla odottaa.
Huhtikuun 11. päivä vuonna 1892 Frank Wolcottin tilanne muuttui.
300 - 400 aseistettua kansalaista hyökkäsi hänen armeijaansa vastaan.
Auringon noustessa karjatilalla alkaa sataa luoteja.
He aloittavat tulituksen.
Ampukaa, pojat!

Seriffikin taisteli uudistilallisten puolella.
Wolcott ymmärsi, että he taistelevat hengestään.
Heillä oli vähemmän miehiä ja aseita.
Jatkamme taistelua.
Mieluummin näen teidät kuolleena kuin luovutan.
Paronien joukoista karkuun päässyt ilmoitti asiasta kuvernöörille.
Kuvernööri kirjoitti sähkeen presidentti Harrisonille - anellen häntä lähettämään paikalle sotajoukkoja Fort McKinneystä.
Pian ratsuväki ratsasti kohti karjatilaa puuttuakseen tilanteeseen.
Wolcott näkee, että ratsuväki on tullut pelastamaan heidät.
Johtaja määrää lopettamaan piirityksen.
Piiritys on ohi.

Hän ilmoittaa seriffille, että kyseessä on presidentin käsky.
Ammuskelu loppuu tähän.

Älkää ampuko, tulemme ulos.
Wolcott tulee ulos ensimmäisenä - heiluttaen liinaa antautumisen merkiksi.
Hänen täytyi myöntää tappionsa.
Kaikki hänen suunnitelmansa olivat menneet mönkään.
Ratsuväen saavuttua Wolcott ja hänen miehensä vangitaan.
Pientilalliset juhlivat voittoa.
Karjaparonit hävisivät taistelun - mutta Championin kuolemaa koskevassa oikeudenkäynnissä käy toisin.
Paronit huijaavat oikeutta rahalla ja vaikutusvallallaan.
He painostavat avaintodistajia lähtemään osavaltiosta - ja kaikki vapautetaan syytteistä.
Tulos on selvillä heti alusta pitäen.

Wolcott lähtee Johsonin piirikunnasta.
Hänestä tulee rauhantuomari ja Omaha Stockyards -yhtiön edustaja.
Hän kuolee Denverissä vuonna 1910.
Tämä on tärkeä tarina.

Karjaparonit eivät olleet läpeensä pahoja.
He olivat edistysmielisiä - ja heillä oli suunnitelmia alan tulevaisuudesta.
Kukaan heistä ei koskaan istunut vankilassa murhasta.
Johnsonin piirikunnan sodan opetus on, että raha voittaa.
Nate Championin legenda köyhän miehen marttyyrinä - on vain vahvistunut.
Championin kuolema saavutti myyttisen aseman.
Vaikka hän itse kuoli - hänen vastarintansa valtarakenteita vastaan muutti Amerikan historiaa.
Vaikka paronit pysyivät laidunmaalla -
Championin ansiosta Wyomingissa on myös paljon perhetiloja.
Monet pitävät Nate Championia työläisten sankarina - idän suurtilallisia ja suuria rahamiehiä vastaan.
Hän onnistui kokoamaan paikalliset puolustamaan oikeuksiaan.
Niin kauan kun rohkeutta arvostetaan, muistamme nämä tarinat.
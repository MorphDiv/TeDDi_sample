# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	professional
# genre_narrow:	NA
# writing_system:	Latn
# special_characters:	NA
# short_description:	EUconst
# source:	https://object.pouta.csc.fi/OPUS-EUconst/v1/raw/fi.zip
# copyright_short:	http://opus.nlpl.eu/EUconst.php
# copyright_long:	http://opus.nlpl.eu/EUconst.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA
Celex Test
34.
PÖYTÄKIRJA EUROOPAN UNIONIN TOIMIELIMIÄ JA ELIMIÄ KOSKEVISTA SIIRTYMÄMÄÄRÄYKSISTÄ
KORKEAT SOPIMUSPUOLET, jotka
KATSOVAT, että siirtyminen Euroopan perustuslaista tehdyllä sopimuksella perustettuun Euroopan unioniin sitä edeltäneistä Euroopan unionista tehdyllä sopimuksella perustetusta Euroopan unionista ja Euroopan yhteisöstä edellyttää siirtymämääräyksiä, joita sovelletaan siihen saakka, kunnes unionin perustuslain kaikki määräykset ja kaikki niiden soveltamisen edellyttämät säädökset ovat voimassa,
OVAT SOPINEET seuraavista määräyksistä, jotka liitetään Euroopan perustuslaista tehtyyn sopimukseen ja Euroopan atomienergiayhteisön perustamissopimukseen:
I OSASTO
EUROOPAN PARLAMENTTIA KOSKEVAT MÄÄRÄYKSET
1 artikla
1.
Eurooppa-neuvosto tekee unionin perustuslain I-20 artiklan 2 kohdan toisen alakohdan mukaisen eurooppapäätöksen Euroopan parlamentin kokoonpanosta hyvissä ajoin ennen vuonna 2009 pidettäviä Euroopan parlamentin vaaleja.
2.
Vaalikautena 2004—2009 kustakin jäsenvaltiosta Euroopan parlamenttiin valittavien edustajien kokoonpano ja lukumäärä säilyvät samoina kuin ne ovat Euroopan perustuslaista tehdyn sopimuksen tullessa voimaan, joten edustajien määrä on seuraava:
Belgia
24
Tšekki
24
Tanska
14
Saksa
99
Viro
6
Kreikka
24
Espanja
54
Ranska
78
Irlanti
13
Italia
78
Kypros
6
Latvia
9
Liettua
13
Luxemburg
6
Unkari
24
Malta
5
Alankomaat
27
Itävalta
18
Puola
54
Portugali
24
Slovenia
7
Slovakia
14
Suomi
14
Ruotsi
19
Yhdistynyt kuningaskunta
78
II OSASTO
EUROOPPA-NEUVOSTOA JA NEUVOSTOA KOSKEVAT MÄÄRÄYKSET
2 artikla
1.
Määräenemmistön määrittelyä Eurooppa-neuvostossa ja neuvostossa koskevan unionin perustuslain I-25 artiklan 1, 2 ja 3 kohdan määräykset tulevat voimaan 1 päivänä marraskuuta 2009 samana vuonna pidettävien Euroopan parlamentin vaalien jälkeen unionin perustuslain I-20 artiklan 2 kohdan mukaisesti.
2.
Seuraavat määräykset ovat voimassa 31 päivään lokakuuta 2009, sanotun kuitenkaan rajoittamatta unionin perustuslain I-25 artiklan 4 kohdan soveltamista.
Kun Eurooppa-neuvoston ja neuvoston ratkaisun edellytyksenä on määräenemmistö, jäsenten äänet painotetaan seuraavasti:
Belgia
12
Tšekki
12
Tanska
7
Saksa
29
Viro
4
Kreikka
12
Espanja
27
Ranska
29
Irlanti
7
Italia
29
Kypros
4
Latvia
4
Liettua
7
Luxemburg
4
Unkari
12
Malta
3
Alankomaat
13
Itävalta
10
Puola
27
Portugali
12
Slovenia
4
Slovakia
7
Suomi
7
Ruotsi
10
Yhdistynyt kuningaskunta
29
Kun neuvoston ratkaisu on unionin perustuslain nojalla tehtävä komission ehdotuksesta, sen edellytyksenä on vähintään 232 puoltavaa ääntä, jotka edustavat jäsenten enemmistöä.
Muissa tapauksissa ratkaisun edellytyksenä on vähintään 232 puoltavaa ääntä, jotka edustavat ainakin kahta kolmasosaa jäsenistä.
Eurooppa-neuvoston tai neuvoston jäsen voi pyytää, että Eurooppa-neuvoston tai neuvoston antaessa säädöksen määräenemmistöllä tarkistetaan, että määräenemmistö edustaa vähintään 62:ta prosenttia unionin koko väestöstä.
Jos osoittautuu, että tämä ehto ei täyty, kyseistä säädöstä ei anneta.
3.
Jos unioniin liittyy myöhemmin uusia jäseniä, 2 kohdassa tarkoitettu vähimmäismäärä lasketaan siten, että ääninä ilmaistu määräenemmistöön tarvittava vähimmäismäärä ei ole suurempi kuin se, joka johtuu Euroopan unionin laajentumista koskevassa, Nizzan sopimuksen laatineen konferenssin päätösasiakirjaan sisältyvässä julistuksessa olevasta taulukosta.
4.
Seuraavat määräenemmistön määrittelyä koskevat määräykset tulevat voimaan 1 päivänä marraskuuta 2009:
—
unionin perustuslain I-44 artiklan 3 kohdan kolmas, neljäs ja viides alakohta
—
unionin perustuslain I-59 artiklan 5 kohdan toinen ja kolmas alakohta
—
unionin perustuslain I-60 artiklan 4 kohdan toinen alakohta
—
unionin perustuslain III-179 artiklan 4 kohdan kolmas ja neljäs alakohta
—
unionin perustuslain III-184 artiklan 6 kohdan kolmas ja neljäs alakohta
—
unionin perustuslain III-184 artiklan 7 kohdan kolmas ja neljäs alakohta
—
unionin perustuslain III-194 artiklan 2 kohdan toinen ja kolmas alakohta
—
unionin perustuslain III-196 artiklan 3 kohdan toinen ja kolmas alakohta
—
unionin perustuslain III-197 artiklan 4 kohdan toinen ja kolmas alakohta
—
unionin perustuslain III-198 artiklan 2 kohdan kolmas alakohta
—
unionin perustuslain III-312 artiklan 3 kohdan kolmas ja neljäs alakohta
—
unionin perustuslain III-312 artiklan 4 kohdan kolmas ja neljäs alakohta
—
Yhdistyneen kuningaskunnan ja Irlannin asemasta rajavalvonta-, turvapaikka- ja maahanmuuttopolitiikan osalta samoin kuin yksityisoikeuden alalla tehtävän oikeudellisen yhteistyön ja poliisiyhteistyön osalta tehdyn pöytäkirjan 1 artiklan toinen, kolmas ja neljäs alakohta sekä 3 artiklan 1 kohdan toinen, kolmas ja neljäs alakohta;
—
Tanskan asemasta tehdyn pöytäkirjan 1 artiklan toinen, kolmas ja neljäs sekä 5 artiklan kolmas, neljäs ja viides kohta sekä tämän pöytäkirjan liitteen 1 artiklan toinen, kolmas ja neljäs kohta.
Kun kaikki neuvoston jäsenet eivät osallistu äänestykseen, eli ensimmäisessä alakohdassa luetelluissa artikloissa tarkoitetuissa tapauksissa, määräenemmistöllä tarkoitetaan 31 päivään lokakuuta 2009 asti yhtä suurta osuutta kyseisten neuvoston jäsenten painotetuista äänistä ja yhtä suurta osuutta kyseisten jäsenten määrästä sekä tarvittaessa yhtä suurta prosentuaalista osuutta asianomaisten jäsenvaltioiden väestöstä kuin 2 kohdassa on määrätty.
3 artikla
Unionin perustuslain I-24 artiklan 4 kohdassa tarkoitetun eurooppapäätöksen voimaantuloon asti neuvosto voi kokoontua I-24 artiklan 2 ja 3 kohdassa tarkoitetuissa kokoonpanoissa sekä muissa kokoonpanoissa, joita koskeva luettelo vahvistetaan eurooppapäätöksessä, jonka yleisten asioiden neuvosto tekee yksinkertaisella enemmistöllä.
III OSASTO
KOMISSIOTA JA UNIONIN ULKOASIAINMINISTERIÄ KOSKEVAT MÄÄRÄYKSET
4 artikla
Euroopan perustuslaista tehdyn sopimuksen voimaantulopäivänä virassa olevat komission jäsenet pysyvät virassaan toimikautensa loppuun.
Komission jäsenen, jolla on sama kansalaisuus kuin unionin ulkoasiainministerillä, toimikausi päättyy kuitenkin päivänä, jona unionin ulkoasiainministeri nimitetään.
IV OSASTO
YHTEISEN ULKO- JA TURVALLISUUSPOLITIIKAN KORKEANA EDUSTAJANA TOIMIVAA NEUVOSTON PÄÄSIHTEERIÄ JA NEUVOSTON VARAPÄÄSIHTEERIÄ KOSKEVAT MÄÄRÄYKSET
5 artikla
Yhteisen ulko- ja turvallisuuspolitiikan korkeana edustajana toimivan neuvoston pääsihteerin ja neuvoston varapääsihteerin toimikausi päättyy Euroopan perustuslaista tehdyn sopimuksen voimaantulopäivänä.
Neuvosto nimittää pääsihteerin unionin perustuslain III-344 artiklan 2 kohdan mukaisesti.
V OSASTO
NEUVOA-ANTAVIA ELIMIÄ KOSKEVAT MÄÄRÄYKSET
6 artikla
Unionin perustuslain III-386 artiklassa tarkoitetun eurooppapäätöksen voimaantuloon saakka alueiden komitean jäsenmäärä jakautuu seuraavasti:
Belgia
12
Tšekki
12
Tanska
9
Saksa
24
Viro
7
Kreikka
12
Espanja
21
Ranska
24
Irlanti
9
Italia
24
Kypros
6
Latvia
7
Liettua
9
Luxemburg
6
Unkari
12
Malta
5
Alankomaat
12
Itävalta
12
Puola
21
Portugali
12
Slovenia
7
Slovakia
9
Suomi
9
Ruotsi
12
Yhdistynyt kuningaskunta
24
7 artikla
Unionin perustuslain III-389 artiklassa tarkoitetun eurooppapäätöksen voimaantuloon saakka talous- ja sosiaalikomitean jäsenmäärä jakautuu seuraavasti:
Belgia
12
Tšekki
12
Tanska
9
Saksa
24
Viro
7
Kreikka
12
Espanja
21
Ranska
24
Irlanti
9
Italia
24
Kypros
6
Latvia
7
Liettua
9
Luxemburg
6
Unkari
12
Malta
5
Alankomaat
12
Itävalta
12
Puola
21
Portugali
12
Slovenia
7
Slovakia
9
Suomi
9
Ruotsi
12
Yhdistynyt kuningaskunta
24
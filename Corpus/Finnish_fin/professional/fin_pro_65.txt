# language_name_wals:	Finnish
# language_name_glotto:	Finnish
# iso639_3:	fin
# year_composed:	NA
# year_published:	NA
# mode:	written
# genre_broad:	professional
# genre_narrow:	NA
# writing_system:	Latn
# special_characters:	NA
# short_description:	Europarl
# source:	https://object.pouta.csc.fi/OPUS-Europarl/v8/raw/fi.zip
# copyright_short:	http://opus.nlpl.eu/Europarl.php
# copyright_long:	http://opus.nlpl.eu/Europarl.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	part
# comments:	NA
Vaikka nämä erityissäännökset ovat välttämättömiä, asetus sallii kuitenkin lisäksi sen, että jos toisessa jäsenvaltiossa on asemapaikka, siellä voidaan aloittaa tuota asemapaikkaa koskeva toinen menettely tai muita maksukyvyttömyysmenettelyjä, joita käydään sitten sekundäärimenettelyinä paikallisina menettelyinä , joiden vaikutus rajoittuu tosin sitten kyseisen maan alueelle.
Minun näkökulmastani ja mietinnön sekä oikeudellisten ja sisämarkkina-asioiden valiokunnan näkökulmasta tämä on arveluttavaa.
Yleispätevyyden periaate, joka ihannetilanteessa on sisämarkkinoiden ja yhtenäisen eurooppalaisen oikeusperustan logiikan mukaista, vesittyy näin kuitenkin tavalla, joka ei ole ylläkuvattujen erityissäännösten kohdalla kuvattuun tapaan asiallisesti välttämätöntä.
Tämä koskee kuitenkin vain sellaisia sekundäärimenettelyjä, jotka on tarkoitus aloittaa päämenettelyn jälkeen tämä on erittäin tärkeää.
Pääasiallisen asemapaikan vararikkotilaan hakeminen on jo saanut aikaan vararikkovaikutuksen muissa asemapaikoissa.
Tästä syystä mietinnössäni ehdotetaan, että näissä tapauksissa, joissa on jo aloitettu päämenettely, sallittaisiin sekundäärimenettely vain, jos päämenettelyn selvittäjä antaa siihen suostumuksensa.
Tämä rajoitus korostaisi edelleen yhtenäistä eurooppalaista oikeuskehitystä.
Samansuuntaisia olivat muuten myös talous- ja sosiaalikomitean lausunnot, ja muissakin lausunnoissa vastustettiin useita menettelyjä.
Ne merkitsevät lisävaikeuksia ja rajoitusongelmia.
Ehdotuksen luonne ei johdu niinkään itse asiasta kuin vaatimuksista, joita yksimielisen kompromissin saavuttaminen asettaa.
Tarkoitan sitä, että parlamentin pitäisi korostaa hieman eri asioita, ja sen vuoksi haluaisin pyytää myös niitä kollegoita harkitsemaan tätä asiaa vielä kerran, jotka ovat vielä esittäneet tarkistuksia.
Muut ehdotukset koskevat selvennyksiä, esimerkiksi juridisten henkilöiden itsenäisyyden säilyttämistä ja muuta sellaista.
Lopuksi haluaisin kiittää Suomea ja Saksaa, joiden ansiokkaasta aloitteesta ehdotus esitettiin.
Tämä asetus säätelee eurooppalaisena oikeussääntönä maksukyvyttömyyslainsäädännön kaikkia ristiriitatilanteita sääteleviä normeja tiiviisti, lopullisesti ja sitovasti sekä kansalliset oikeussäädökset säilyttäen.
Tämä on läpimurto, jota voidaan mielestäni pitää esikuvana.
Tästä syystä pyydän neuvostoa säätämään asetuksen mahdollisimman nopeasti, ja pyydän sitä ottamaan huomioon parlamentin ehdotukset.
Arvoisa puhemies, olemme käsittääkseni kaikki yhtä mieltä eurooppalaisen oikeusalueen luomisesta.
Olemme kaikki samaa mieltä myös siitä, että meidän on pyrittävä yhdenmukaistamaan alaa, jota leimaavat hyvin erilaiset oikeusjärjestelmät sekä vieläkin vaihtelevammat oikeuskäsitykset.
Jo pelkkä sana "maksukyvyttömyys", eli maksukyvyttömyyden oikeudellinen käsite ymmärretään eri tavoin unionin eri jäsenvaltioissa.
Olemme siis yksimielisiä tästä tosiasiasta, joten asetusluonnos ja mietintö ovat oikeansuuntaisia.
Jos sallitte, esittäisin kuitenkin joitakin huomioita itse maksukyvyttömyysmenettelystä.
Kun kerran olemme nyt todenneet - emmehän voi muullakaan tavoin toimia -, että oikeusjärjestelmät ja -käsitykset vaihtelevat jäsenvaltioittain ja että haluamme parantaa niiden yhteensovittamista, meillä on käsittääkseni kolme erilaista tapaa toimia.
Ensimmäinen on se, että muutamme järjestelmiä vastaamaan toisiaan, jolloin pääsisimme siihen, että käsitykset maksukyvyttömyydestä vastaisivat lopultakin toisiaan sekä Ranskassa, Englannissa että Saksassa.
Toinen toimintatapa on se, että otamme uudelleen käyttöön ex nihilo -periaatteen mukaisen oikeuden, toisin sanoen yhdenmukaistamme oikeusjärjestelmiä sekä muotoilemme uudelleen kaikkien jäsenvaltioiden oikeusjärjestelmät ja -käsitykset.
Tuohon edellä mainittuun emme ole ryhtyneet.
Kolmas tapa toimia - jota olemmekin soveltaneet - on se, että nykyisten järjestelmien, joita emme aio muuttaa, lisäksi pannaan vihdoinkin "itämään" todellinen yhteisön lainsäädäntö yhteisiä menettelyjä ja vaikeuksissa olevia yrityksiä varten.
Tämä olisi sitä paitsi myönteinen asia, ja sen tulokset ovat jopa ylittää odotukset.
Toivoisin kuitenkin, että voisin tässä vaiheessa tehdä erään huomion, joka ei ole tekninen, vaan pikemminkin filosofinen ja käytännönläheinen.
Suurin osa Euroopan unionin jäsenvaltioista pitää maksukyvyttömyyttä hyvin lopullisena asiana niille, joka joutuvat sen kokemaan.
Meidän vastuunamme onkin mielestäni antaa mahdollisuus kaupallisten yritysten perustamiseen useammankin kerran, jos tarve vaatii.
Tämä ei ole nykyään mahdollista monessakaan jäsenvaltiossa.
Eurooppalaisen alueen ja esimerkiksi Yhdysvaltojen kilpailukyvyn erot selittyvätkin eräältä osin juuri joustovalmiudella, jota löytyy valtameren toiselta puolen, mutta jota meillä eurooppalaisilla ei ole.
Koska olemme menneet näinkin pitkälle, ja jos jatkamme valitsemallamme tiellä - jonka olisi määrä johtaa tämäntyyppisten kiistojen yhteisten ja yhdenmukaisten ratkaisumenettelyjen luomiseen Euroopan unionissa -, meidän on mielestäni pyrittävä siihen, ettei tuosta menettelystä tule giljotiinin vertauskuvallista toisintoa.
Arvoisa puhemies, arvoisa komission jäsen, hyvät ystävät, luulen todellakin, että pikemminkin onni kuin taito on säästänyt meidät toistaiseksi katastrofeilta, vaikka meiltä puuttuvakin sellaiset säännöt, jotka aikaisemmat puhujat ovat maininneet.
Kun käymme käsiksi sisämarkkinoiden hyviin puoliin, toisin sanoen tällaisten sisämarkkinoiden luomiseen, meidän on käytävä käsiksi myös huonoihin puoliin, nimittäin konkursseihin.
Elämme mielestäni historiallisia hetkiä.
Onnittelen esittelijää siitä, että hän on tehnyt niin ripeää työtä mietinnön parissa.
Olen lisäksi ylpeä siitä, että kotimaani on ollut mukana laatimassa tätä asetusta, jonka toivomme neuvoston pian hyväksyvän.
Pidän tätä tärkeänä askeleena, vaikka se ei juurikaan vaikuta kansalliseen järjestelmään.
Esittelijän harmiksi minun on valitettavasti ilmoitettava, että ryhmämme ei voi tukea tarkistusta 3.
Olemme nimittäin sitä mieltä, että se rajoittaa kansalaisten oikeudellista asemaa ja oikeussuojaa.
Tarkistuksesta 6 voin todeta, että laadimme samanlaisen tarkistuksen valiokuntakäsittelyssä.
Olen hieman hämmästynyt siitä, että te PSE-ryhmässä ette tukenut sitä silloin.
Tuemme nyt laatimaanne tarkistusta 6, mutta kuten sanottu, minua hämmästyttää kuitenkin, miksi te ette valiokunnassa tue meidän tarkistustamme.
Toivon myös, että tätä asiaa koskeva avoimuus toteutuu ja että saamme vertailun siitä, mitkä menettelyt ovat nopeimpia ja parhaita eri valtioissa.
.
(PT) Arvoisa puhemies, arvoisat parlamentin jäsenet, ensiksikin komissio haluaisi korostaa sitä, että tänä iltana keskusteltavana oleva asetusehdotus on vain ja ennen muuta vuoden 1995 maksukyvyttömyysmenettelyä koskevan yleissopimuksen uudelleenmuotoilua.
Kaikki tietävät, että tuo yleissopimus syntyi monien vuosien usein hyvinkin vaikeiden ja työläiden väittelyjen tuloksena ja että se juuri tästä syystä on kompromissi ainutkertaisuuden ja alueellisuuden periaatteiden kesken, toisin sanoen kussakin jäsenvaltiossa vallitsevien erilaisten konkurssioikeusjärjestelmien rakenneperiaatteiden kesken.
Tietoisuus siitä, että maailmantalouden ja etenkin sisämarkkinoiden tilanteen kehitys saattaa vaatia entistä useammin turvautumista maksukyvyttömyysmenettelyihin, jotka usein verhoutuvat luonteeltaan rajatylittäviksi menettelyiksi, oikeuttaa täysin sen, että unionilla on valtioliittona käytettävissään kaksi tarvittavaa toisiinsa kytkeytyvää oikeusvälinettä sen takaamiseksi, että maksukyvyttömyysmenettely pannaan täytäntöön yhteisten rakenneperiaatteiden kokonaisuuden mukaan ja annetaan takeet nopeasta täytäntöönpanosta.
Onneksemme tai epäonneksemme se seikka, että yritykset panevat vireille konkurssikanteen, on oleva kerta kerralta yhä tavallisempi seikka arkipäivän talouselämässämme.
Sitä paitsi siitä tulee yrityskudosta uudistava tekijä, jota ei pidä estää siksi, että on olemassa hitaita byrokraattisia menetelmiä tai esteitä, jotka pitkittävät yritysten ahdinkoa, kun muutakaan keinoa ei enää ole.
Tämän vuoksi on tärkeää yrittää löytää oikeudellinen viitekehys, joka mukautuu maailmantalouden uusiin vaatimuksiin.
Tätä asetusehdotusta ei esittänyt komissio, vaan sen esittivät yhteisenä aloitteenaan kaksi jäsenvaltiota - Saksa ja Suomi - näissä asioissa yhdessä komission kanssa jakamansa aloiteoikeuden nojalla.
Komission mielestä tämä asetus ei tuo mitään oleellista muutosta sopimuksen tekstiin.
Jo vuonna 1981 komissio oli ilmaissut asennoituvansa myönteisesti siihen, että omaksutaan selkeä konkurssien ainutkertaisuuden periaate.
Ja tämä näkökulma oli otettu mukaan komission tekemissä ehdotuksissa yritysten rinnakkaiseksi likvidaatiomenettelyksi.
Vuoden 1995 yleissopimuksessa sitä vastoin päädytään tekemään luvalliseksi sekundäärimenettelyn vireillepano ja luodaan näin poikkeustilanteita siihen yleissääntöön, jonka komissio haluaisi valita.
Amsterdamin sopimuksen voimaantulon jälkeen komissio olisi siksi mieluummin hyväksynyt uuden tekstin, joka olisi vahvistanut nimenomaan ainutkertaisuuden teesin.
En kuitenkaan usko, että tämä olisi oikea hetki asettaa kyseenalaiseksi vuoden 1995 yleissopimuksen myötä saavutettu sovinto, joka sitä paitsi pohjautuu lähes kolmekymmentä vuotta kestäneisiin neuvotteluihin.
Näin ollen komissio kieltäytyi esittämästä omaa ehdotusta ja rajoittui esittämään keskitetysti näkemyksensä institutionaalisista kysymyksistä.
Myös tästä syystä komissio katsoi, että sen ei tule esittää ehdotusta asetuksen muuttamisesta, vaikkakaan se ei haluaisi jättää ilmaisematta arvoisille parlamentin jäsenille näkemyksiään käsiteltävinä olevista korjauksista.
Niinpä komissio on samaa mieltä esittelijä Lechnerin esittämistä tarkistuksista 1, 2, 3 ja 5.
Sitä vastoin se ei ole samaa mieltä tarkistuksesta 4.
Itse asiassa komissio on sitä mieltä, että pikemminkin parlamentin tulisi tukea komission tarkistusta 4 kansalaisvapauksista ja -oikeuksista, jotta komissio näin voisi muuttaa asetuksen liitteitä, apunaan sääntelykomitea päätöksessä (EY) N:o 1999/468 olevassa 5 artiklassa ilmaistun menettelyn mukaan.
Niinpä komissio on samaa mieltä tarkistuksista 3 ja 4 - ja näin ollen myös kansalaisvapauksien ja sisäasiain valiokunnan ehdottamista tarkistuksista.
Sitä vastoin se ei ole samaa mieltä tarkistuksista 1 ja 2, jotka koskevat käsitettä "velallisen pääintressien keskus".
Oikeastaan käsite on täydellisesti määritelty äskeisen päätöksen 3 artiklassa yhdistyksen tai kollektiivisen henkilön pääintressien keskuksen osalta.
Kaikkiin muihin tapauksiin, joita ei ole suoranaisesti pohdittu, pitäisi käsittääksemme johdanto-osan 13 kappaleessa todetun viitteen riittää.
Paljon kiitoksia, arvoisa komission jäsen Vitorino.
Keskustelu on päättynyt.
Äänestys toimitetaan huomenna klo 11.00.
(Istunto päättyi klo 00.05)
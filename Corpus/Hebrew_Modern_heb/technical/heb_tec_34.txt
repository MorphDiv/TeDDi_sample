# language_name_wals:	Hebrew (Modern)
# language_name_glotto:	Modern Hebrew
# ISO_6393:	heb
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Hebr
# special_characters:	NA
# short_description:	PHP
# source:	https://object.pouta.csc.fi/OPUS-PHP/v1/raw/he.zip
# copyright_short:	http://opus.nlpl.eu/PHP.php
# copyright_long:	http://opus.nlpl.eu/PHP.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

מדריך PHP
קודם
הבא
מדור זה מכיל את השאלות על איך להיות בקשר עם קהילת PHP. הדרך הטובה ביותר היא רשימות התפוצה.
1. האם יש ל-PHP רשימות תפוצה?
כמובן! קיימות הרבה רשימות תפוצה לכמה נושאים. רשימה מלאה של רשימות התפוצה ניתן למצוא בעמוד התמיכה שלנו.
רשימת התפוצה הכללית ביותר היא php-general. כדי להירשם, ניתן לשלוח אי-מייל ל php-general-subscribe@lists.php.net. אין צורך לכתוב כותרת או טקסט כלשהו להודעה. כדי למחוק את הרישום, ניתן לשלוח אי-מייל ל php-general-unsubscribe@lists.php.net.
ניתן גם להירשם או להמחק דרך ממשק האינטרנט, בעמוד התמיכה שלנו.
2. האם ישנן קהילות נוספות?
יש מספר עצום של קהילות כאלו בכל העולם. לנו לדוגמה יש קישור לכמה שרתי IRC ורשימות תפוצה בשפות שונות בעמוד התמיכה שלנו.
3. הצילו! אין באפשרותי להירשם / להמחק מאחת מרשימות התפוצה!
אם נוצרות בעיות ברישום או בהסרת רישום מרשימת התפוצה php-general, כנראה שדבר זה קורה בגלל שתוכנת רשימות התפוצה לא מצליחה לזהות את כתובת האי-מייל הנחוצה לשימוש ברשימה. לדוגמא, אם כתובת הדואר שלך הייתה joeblow@example.com, יש באפשרותך לשלוח את בקשת ההרשמה ל php-general-subscribe-joeblow=example.com@lists.php.net, או לשלוח את בקשת המחיקה מהרשימה ל php-general-unsubscribe-joeblow=example.com@lists.php.net. השתמש באותה צורת כתובת לרשימות התפוצה האחרות.
4. האם יש ארכיון של קבוצות הדיון במקום כלשהו?
כן, ניתן למצוא רשימת אתרי ארכיון בעמוד התמיכה. כמו-כן, כתבות על רשימות התפוצה מקובצות כהודעות בשרת החדשות. ניתן להגיע לשרת החדשות דרך news: / /news.php.net / עם תוכנת לקוח לשרתי חדשות. ישנו גם ממשק אינטרנט ניסיוני לשרת החדשות ב http: / /news.php.net /
5. מה ניתן לשאול בקבוצות הדיון?
מאחר ו-PHP נהיה יותר ויותר פופולרי מיום ליום, העומס ברשימת php-general גדל וכיום היא מקבלת בין150 ל-200 הודעות ביום. מהסיבה הזו, אנו ממליצים לטובת כולם שהשימוש ברשימה יתבצע רק אם כל האפשרויות הנוספות כבר נוסו ונבדקו.
לפני שליחת הודעה לרשימת התפוצה, מומלץ לחפש בפינת השאלות הנפוצות (כאן) ובמדריכים אם ניתנה כבר תשובה או עזרה לבעייה. אם לא נמצא מידע שקשור לבעייה, בדוק את הארכיון של רשימת התפוצה (ראה למעלה ).אם ישנן בעיות בהתקנת או בהגדרת PHP, מומלץ לקרוא את המידע, התיעוד וקבצי README ולחפש בהם תשובות. אם עדיין לא נמצא מידע שעוזר לבעייתך אנחנו מזמינים אותך לכתוב לרשימת התפוצה.
6. איזה מידע עלי לציין כאשר אני כותב הודעה לרשימת התפוצה?
הודעות בסגנון "אני לא מצליח להריץ את PHP! עזרו לי! מה הבעיה?" ממש לא עוזרות לאף אחד. אם נמצאו בעיות בהפעלת PHP חובה עליך לרשום איזו מערכת הפעלה ברשותך, איזו גירסה של PHP ניסית להתקין, מהיכן ואיך קבלת אותה (pre-compiled, CVS, RPMs וכדומה), מה ניסית לעשות עד עכשיו, היכת ניתקעת ומה הודעת השגיאה המדוייקת.
הכתוב למעלה עובד באותה צורה עבור כל בעיה שהיא. עליך לכלול את המידע הזה ולרשום כל מה שניסית לעשות, היכן ניתקעת, מה עוד ניסית לעשות אחרי הבעיה, ואת הודעת השגיאה המדוייקת, אם אפשרי, אם ישנם בעיות עם קוד המקור שלך עליך להוסיף את חלק הקוד שלא פועל. נא לא לכלול יותר מהקוד הנחוץ! זה רק גורם להודעה להיות יותר קשה לקריאה ועלול לגרום לפחות אנשים להתייחס אליה. אם לא ידוע לך כמה פרטים צריך לרשום עדיף לרשום יותר מלרשום לא מספיק.
עוד דבר חשוב הוא לזכור לרשום קצת על הבעיה בנושא ההודעה. נושא בסגנון כמו "עיזרו לייייי!!!" או "מה הבעיה כאן? "יגרום לרוב הקוראים להתעלם ממנו.
קודם
ראשי
הבא
מידע כללי
למעלה
השגת PHP
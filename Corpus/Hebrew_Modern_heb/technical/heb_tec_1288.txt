# language_name_wals:	Hebrew (Modern)
# language_name_glotto:	Modern Hebrew
# iso639_3:	heb
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Hebr
# special_characters:	NA
# short_description:	PHP
# source:	https://object.pouta.csc.fi/OPUS-PHP/v1/raw/he.zip
# copyright_short:	http://opus.nlpl.eu/PHP.php
# copyright_long:	http://opus.nlpl.eu/PHP.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

מדריך PHP
קודם
נספח A. ההיסטוריה של PHP ופרוייקטים הקשורים בה
הבא
PEAR, ראשי תיבות של 'PHP Extension and Application Repository',מאגר ההרחבות והיישומים של PHP (במקור, ראשי התיבות היו: 'PHP Extension and Add-On Repository', מאגר ההרחבות והתוספים של PHP) הוא פרוייקט של PHP שמטרתו לשמש כמאגר מחלקות בסיס, בעתיד הוא עשוי להיות אחד המקורות החשובים להפצת הרחבות מבוססות C ומבוססות PHP בין המפתחים.
פרוייקט PEAR נולד בשיחות שהתקיימו במפגש מפתחי PHP (PDM) בינואר 2000 בתל אביב. הוא נוצר על ידי סטיג ס. באקן (Stig S.
Bakken) והוקדש לבתו הבכורה, מלין באקן (Malin Bakken).
מאז תחילת שנת 2000, PEAR הפך לפרוייקט גדול וחשוב שמפתחים רבים עובדים עליו על מנת לספק לקהילת מפתחי PHP תפקודיות נפוצה, שניתן לחזור עליה פעמים רבות. כיום PEAR כולל מספר רב של מחלקות בסיס לטיפול במסדי נתונים, חישובים מתמטיים, מסחר אלקטרוני ועוד.
יוזמת בקרת האיכות של PHP (PHP Quality Assurance Initiative) הוקמה בקיץ 2000 כתגובה לביקורת שהוטחה ב-PHP על כך שלא בודקים אותה מספיק לפני השחרור. הצוות מורכב מגרעין מפתחים בעלי הבנה טובה בליבת PHP. מפתחים אלו מבלים זמן ר ב במציאת וניפוי באגים ב-PHP. בנוסף, ישנם חברי צוות שבודקים את המערכת ומחזירים משוב על תיקוני הבאגים על מגוון פלטפורמות.
PHP-GTK הוא הפתרון לכתיבת תוכניות צד לקוח בעלות ממשק משתמש גרפי. אנדרי צמיבסקי (Andrei Zmievski) זוכר את תהליך התכנון והבניה של PHP-GTK:
תכנות ממשקי משתמש גרפיים תמיד היה אחד מתחומי ההתעניינות שלי. גיליתי ש-Gtk + היא ערכת כלים נחמדה, אך תכנות ב-C עלול להיות מעייף. אחרי שראיתי את ממשקי PyGtk ו-GTK-Perl, החלטתי לבדוק האם PHP יכולה להתממשק עם Gtk+, אפילו בצורה מינימלית. באוגוסט 2000 כששעות הפנאי שלי התרחבו, התחלתי לנסות דברים. נועצתי רבות ב-PyGtk, מאחר וזהו ממשק מונחה עצמים עם הרבה אפשרויות. ג' יימס הנסטרידג '(James Henstridge), מי שכתב את PyGtk, סיפק לי עצות רבות במהלך השלבים הראשוניים.
כתיבה ידנית של ממשק לכל פונקציות Gtk + לא באה בחשבון, אז נדבקתי לרעיון של מחולל-קוד, בדומה לדרך שבה נכתב ממשק PyGtk. מחולל הקוד הוא תכנית PHP אשר קוראת קבצי def. שמכילים אינפורמציה על מחלקות +Gtk, קבועים ומתודות ומחולל קוד C אשר ממשק את PHP איתם. מה שלא היה ניתן לחולל באופן אוטומטי, נכתב ידנית.
כתיבת מחולל הקוד לקחה זמן משום שלא היה לי הרבה זמן פנוי במהלך סתיו 2000. אחרי שהראתי את PHP-GTK לפרנק קרומן (Frank Kromann) הוא החל התעניין ועזר לי עם מחולל הקוד ויישומו במערכת חלונות. כשכתבנו את תוכנית ה'שלום עולם 'הראשונה והרצנו אותה, זה היה מרגש ביותר. נדרשו עוד מספר חודשים על מנת להפוך את הפרוייקט לבר-הצגה והגרסה הראשונית שוחררה בתאריך הראשון למרץ, 2001. הסיפור פורסם מיידית באתר SlashDot.
כשהרגשתי ש-PHP-GTK יהיה פרוייקט נרחב, הקמתי רשימת תפוצה ומאגרי CVS במיוחד בשבילו. בעזרת קולין ויברוק (Colin viebrock) הוקם גם אתר אינטרנט - gtk.php.net. גם התיעוד היה צריך להיכתב וג'יימס מור (James Moore) הגיע על מנת לעזור בזה.
מאז שחרור PHP-GTK, הפרוייקט צבר פופולריות, יש לו צוות תיעוד משלו, המדריך ממשיך להשתפר, אנשים מתחילים לכתוב הרחבות ל-PHP-GTK ויותר ויותר יישומים נכתבים בעזרת הממשק.
קודם
ראשי
הבא
ההיסטוריה של PHP ופרוייקטים הקשורים בה
למעלה
ספרים בנושא PHP
# language_name_wals:	Hebrew (Modern)
# language_name_glotto:	Modern Hebrew
# ISO_6393:	heb
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Hebr
# special_characters:	NA
# short_description:	PHP
# source:	https://object.pouta.csc.fi/OPUS-PHP/v1/raw/he.zip
# copyright_short:	http://opus.nlpl.eu/PHP.php
# copyright_long:	http://opus.nlpl.eu/PHP.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

מדריך PHP
קודם
הבא
PHP התקדמה רבות בשנים האחרונות. הפיכתה לאחת השפות הדומיננטיות ברשת האינטרנט לא הייתה משימה קלה. אם אתם מעונינים לראות איך הפכה PHP למה שהיא היום, המשיכו לקרוא.
PHP היא ממשיכת דרכה של שפה ישנה יותר בשם PHP / FI.
PHP / FI נכתבה ע" י רסמוס לרדרוף (Rasmus Lerdrof) בשנת 1995 כערכה של סקריפטי פרל (PERL) כדי לעקוב אחרי כניסות לעמוד קורות החיים המקוון שלו. הוא קרא לערכת הסקריפטים 'Personal Home Page Tools '. כשהדרישה ליעילות גברה, רסמוס כתב מחדש את המנוע בשפת C, המנוע החדש היה מסוגל לתקשר עם מסדי נתונים ואפשר למשתמשים לפתח ישומי ם דינמיים מקוונים פשוטים. רסמוס החליט לשחרר את קוד המקור על מנת שכולם יוכלו לראות אותו וגם לתקן באגים ולשפר אותו.
PHP / FI, ראשי תיבות של 'Personal Home Page / Forms Interpreter', כללה כמה מן התכונות שקיימות ב-PHP כיום. המשתנים בה היו דומים למשתנים בפרל, הי א כללה אוטומציה של עיבוד משתני טפסים ותחביר מוטבע HTML. התחביר עצמו היה דומה לזה של פרל, אבל הרבה יותר מוגבל, פשוט ולעיתים לא עקבי.
בשנת 1997, היה ל-PHP / FI 2.0,הגרסה השניה, מעגל של משתמשים המוערך באלפים. מספר שמות המתחם (דומיינים) שהשתמשו ב-PHP מוערך בכ-50,000, כלומר אחוז אחד מרשת האינטרנט. למרות שהיו מספר אנשים שתרמו חלקי קוד, בגדול זה עדיין היה פרוייקט של איש אחד.
PHP / FI 2.0 שוחררה רשמית בנובמבר 1997, אחרי שבילתה את רוב חייה בגרסאות בטא. זמן קצר לאחר מכן, היא הוחלפה בגרסאות האלפא הראשונות של PHP 3.0.
PHP 3.0 הייתה הגרסא הראשונה שמזכירה את PHP של היום. היא נכתבה על ידי אנדי גוטמנס (Andi Gutmans) וזאב סורסקי (Zeev Suraski) בשנת 1997 כמנוע חדש לחלוטין, אחרי שהם מצאו את PHP / FI 2.0 חלשה מדי לבניית יישום ה-eCommerce שלהם. במאמץ לשיתוף פעולה, אנדי,זאב ורסמוס החליטו להכריז על PHP 3.0 כיורשת הרשמית של PHP / FI 2.0 והפיתוח של PHP / FI 2.0 הופסק ברובו.
אחת מהיתרונות הגדולים ביותר של PHP 3.0 היה יכולות ההרחבה שלה. בנוסף לתמיכה במסדי נתונים, פרוטוקולים וממשקי תכנות (APIs), יכולות ההרחבה של PHP 3.0 משכו מתכנתים רבים להצטרף לשלוח רכיבי הרחבה חדשים. זה היה אחד מהגורמים להצלחה המסחררת של PHP 3.0. בין התכונות האחרות שהוצגו ב-PHP 3.0 ניתן למצוא את המעבר לתחביר של תכנות מונחה עצמים והפיכתו של התחביר ליותר עקבי.
השפה החדשה שוחררה תחת שם חדש שהסיר את הרמיזה לכך שהשפה מוגבלת לשימוש פרטי בלבד. משמעותו של השם החדש, PHP הייתה ראשי תיבות רקורסיביים - 'PHP:
Hypertext Preprocessor '.
עד לסוף שנת 1998, PHP גדלה לכדי בסיס משתמשים שמוערך בעשרות אלפים ומאות אלפי שמות מתחם דיווחו על כך ש-PHP מותקנת אצלם, מה שמשתווה כלעשרה אחוזים מהאינטרנט.
PHP 3.0 שוחררה רשמית ביוני 1998, אחרי תשעה חודשים של בדיקות.
בחורף 1998, זמן קצר לאחר שחרור PHP 3.0, אנדי גוטמנס וזאב סורסקי החלו לכתוב מחדש את הליבה של PHP, מטרותיהם היו לשפר את הביצועים של PHP בכל הנוגע ליישומים מורכבים ולשפר את יכולות ההרחבה של הליבה.
PHP 3.0 אפשרה לבנות יישומים מורכבים על ידי מתן כלים לטיפול במסדי נתונים וממשקי תכנות, אבל PHP 3.0 לא טיפלה ביישומים המורכבים ביעילות מרובה.
המנוע החדש שכונה 'Zend' (השם מורכב משמותיהם הפרטיים של זאב ואנדי) עמד ברף הציפיות שהציבו לו והוצג באמצע 1999.
PHP 4.0 המבוססת על מנוע זה, והכוללת מגוון רחב של תכונות חדשות שוחררה רשמית במאי 2000, כמעט שנתיים אחרי PHP 3.0. בנוסף לביצועים המשופרים, PHP 4.0 כללה תכונות מפתח אחרות, כגון תמיכה בשרתי Web מרובים, HTTP Sessions, חציצת פלט (output buffering), דרכים בטוחות יותר לטיפול בקלט מן המשתמש וגם כמה חלקים חדשים בשפה עצמה.
PHP 4 היא הגרסה האחרונה של PHP. העבודה על שיפור מנוע Zend לקראת PHP 5.0 כבר החלה.
כיום, מאות אלפי מפתחים משתמשים ב-PHP וכמה מליוני אתרים דיווחו שהם משתמשים בה, כלומר, כעשרים אחוזים מהאינטרנט.
צוות הפיתוח של PHP כולל עשרות מפתחים ועשרות אחרים עובדים על פרוייקטים הקשורים לה כגון PEAR ופרוייקט התיעוד.
קודם
ראשי
הבא
נספחים
למעלה
ההיסטוריה של פרוייקטים הקשורים ל-PHP
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 703
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
GARDASIL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Gardasil; Το Gardasil είναι εμβόλιο.
Είναι ενέσιμο εναιώρημα το οποίο περιέχει καθαρές πρωτεΐνες από τέσσερεις τύπους του ιού των ανθρωπίνων θηλωμάτων (τύποι 6, 11, 16 και 18).
Σε ποιες περιπτώσεις χρησιμοποιείται το Gardasil; Το Gardasil χρησιμοποιείται για τον εμβολιασμό κατά των προκαρκινικών βλαβών (μη φυσιολογική ανάπτυξη των κυττάρων) στα γεννητικά όργανα (τράχηλος της μήτρας, αιδοίο ή κόλπος), καθώς και κατά του καρκίνου του τραχήλου της μήτρας και των ακροχορδόνων των γεννητικών οργάνων που προκαλούνται από λοίμωξη με τον ιό των ανθρωπίνων θηλωμάτων (HPV) τύπου 6, 11, 16 και 18.
Η αποτελεσματικότητα του Gardasil μελετήθηκε σε γυναίκες ηλικίας 16 έως 26 ετών και η ανοσογονικότητά του (η ικανότητά του να ενεργοποιεί το ανοσοποιητικό σύστημα έναντι των ιών) μελετήθηκε σε παιδιά και εφήβους ηλικίας 9 έως 15 ετών.
Η αποτελεσματικότητά της προστατευτικής του δράσης δεν έχει μελετηθεί σε άνδρες.
Το Gardasil χορηγείται σύμφωνα με τις επίσημες συστάσεις.
Το φάρμακο χορηγείται μόνο με ιατρική συνταγή.
Πώς χρησιμοποιείται το Gardasil; Το Gardasil χορηγείται σε άτομα ηλικίας εννέα ετών και άνω, σε τρεις δόσεις, με διάστημα δύο μηνών μεταξύ της πρώτης και της δεύτερης δόσης, και τεσσάρων μηνών μεταξύ της δεύτερης και της τρίτης δόσης.
Εάν απαιτείται διαφορετικό χρονοδιάγραμμα, πρέπει να μεσολαβήσει διάστημα τουλάχιστον ενός μηνός μεταξύ της πρώτης και της δεύτερης δόσης, και τουλάχιστον τριών μηνών μεταξύ της δεύτερης και της τρίτης δόσης, ενώ το σύνολο των δόσεων πρέπει να χορηγηθεί σε διάστημα ενός έτους.
Συνιστάται στα άτομα που λαμβάνουν την πρώτη δόση του Gardasil να ολοκληρώνουν και τις τρεις δόσεις με Gardasil.
Το εμβόλιο χορηγείται με ένεση σε μυ, κατά προτίμηση στον άνω βραχίονα ή στον μηρό.
Πώς δρα το Gardasil; Οι ιοί των ανθρωπίνων θηλωμάτων προκαλούν ακροχορδόνες και μη φυσιολογική ανάπτυξη των ιστών.
Υπάρχουν πάνω από 100 τύποι ιών των ανθρωπίνων θηλωμάτων, ορισμένοι εκ των οποίων σχετίζονται με καρκίνους των γεννητικών οργάνων.
Οι τύποι 16 και 18 του HPV προκαλούν περίπου 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged το 70% των καρκίνων του τραχήλου της μήτρας και οι τύποι 6 και 11 του HPV προκαλούν περίπου το 90% των ακροχορδόνων των γεννητικών οργάνων.
Όλοι οι ιοί των ανθρωπίνων θηλωμάτων διαθέτουν ένα περίβλημα, ή « καψίδιο », το οποίο αποτελείται από τις επονομαζόμενες πρωτεΐνες L1.
Το Gardasil περιέχει καθαρές πρωτεΐνες L1 για τέσσερις τύπους του ιού των ανθρωπίνων θηλωμάτων, τους τύπους 6, 11, 16, και 18.
Οι πρωτεΐνες στο Gardasil παράγονται με μια μέθοδο που είναι γνωστή ως « τεχνολογία ανασυνδυασμένου DNA »: παράγεται από ζυμομύκητα που λαμβάνει ένα γονίδιο (DNA), το οποίο το καθιστά ικανό να παράγει πρωτεΐνες L1.
Οι πρωτεΐνες σχηματίζουν σωματίδια προσομοιάζοντα του ιού (δομές που μοιάζουν με τον ιό HPV, ούτως ώστε το σώμα να μπορεί τις αναγνωρίζει εύκολα).
Το εμβόλιο περιέχει επίσης « ανοσοενισχυτικό » (ένα συστατικό που περιέχει αργίλιο) για να προκαλέσει καλύτερη ανταπόκριση του οργανισμού.
Όταν το εμβόλιο χορηγείται στον ασθενή, το ανοσοποιητικό του σύστημα (το σύστημα που καταπολεμά τις ασθένειες) παράγει αντισώματα ενάντια στις συγκεκριμένες πρωτεΐνες.
Τα αντισώματα βοηθούν να ανασταλεί η διείσδυση του ιού στα κύτταρα του οργανισμού.
Μετά τον εμβολιασμό, το ανοσοποιητικό σύστημα είναι σε θέση να παράγει γρήγορα τα αντισώματα όταν εκτίθεται στους πραγματικούς ιούς.
Η διαδικασία αυτή βοηθάει στην προστασία εναντίον των ασθενειών που προκαλούνται από τους εν λόγω ιούς
Ποιες μελέτες εκπονήθηκαν για το Gardasil; Τα αποτελέσματα του Gardasil ελέγχθηκαν πρώτα σε πειραματικά μοντέλα προτού μελετηθούν σε ανθρώπους.
Στις τέσσερις βασικές μελέτες σε ανθρώπους συμμετείχαν σχεδόν 21. 000 γυναίκες ηλικίας 16 έως 26 ετών.
Το Gardasil συγκρίθηκε με εικονικό φάρμακο (ένα εικονικό εμβόλιο).
Στις μελέτες εξετάστηκε πόσες γυναίκες ανέπτυξαν βλάβες ή ακροχορδόνες στα γεννητικά όργανα λόγω λοιμώξεων του ιού HPV.
Οι γυναίκες βρίσκονταν υπό παρακολούθηση για τρία περίπου έτη μετά την τρίτη δόση του εμβολίου..
Ποιο είναι το όφελος του Gardasil σύμφωνα με τις μελέτες; Το Gardasil αποδείχθηκε αποτελεσματικό ενάντια στις προκαρκινικές βλάβες του τραχήλου της μήτρας, του αιδοίου ή του κόλπου, καθώς και εναντίον του καρκίνου του τραχήλου της μήτρας και των ακροχορδόνων που οφείλονται στον ιό των ανθρωπίνων θηλωμάτων (HPV) τύπου 6, 11, 16 και 18.
Από την συνολική εξέταση των αποτελεσμάτων των τεσσάρων μελετών, προκύπτει ότι μόνο μία από τις περισσότερες από 8. 000 γυναίκες που δεν είχαν ποτέ πριν μολυνθεί από τους τύπους 6, 11, 16 και 18 του HPV και που έλαβαν τo πλήρες εμβολιαστικό σχήμα του Gardasil ανέπτυξε προκαρκινική βλάβη του τραχήλου της μήτρας οφειλόμενη ενδεχομένως στους τύπους 16 ή 18 του HPV.
Αντιθέτως, 85 από τις περισσότερες από 8. 000 γυναίκες που έλαβαν εικονικό εμβόλιο παρουσίασαν βλάβες οφειλόμενες σε αυτούς τους δύο τύπους του HPV.
Το Gardasil είχε παρόμοια αποτελέσματα όταν η ανάλυση περιλάμβανε επίσης βλάβες του τραχήλου της μήτρας οφειλόμενες στους δύο άλλους τύπους του HPV (6 και 11).
Όσον αφορά τις βλάβες των εξωτερικών γεννητικών οργάνων που οφείλονται στους τύπους 6, 11, 16 ή 18 του HPV (συμπεριλαμβανομένων των ακροχορδόνων και των προκαρκινικών βλαβών του αιδοίου ή του κόλπου), τα αποτελέσματα τριών από τις μελέτες εξετάστηκαν από κοινού.
Μόνο δύο από τις περισσότερες από 8. 000 γυναίκες της ομάδας Gardasil ανέπτυξαν ακροχορδόνες των γεννητικών οργάνων ενώ δεν αναφέρθηκε καμία περίπτωση προκαρκινικών βλαβών του αιδοίου ή του κόλπου.
Αντιθέτως, αναφέρθηκαν 189 περιπτώσεις βλαβών των εξωτερικών γεννητικών οργάνων στις πάνω από 8. 000 γυναίκες από την ομάδα που έλαβε το εικονικό εμβόλιο.
Ποιοι κίνδυνοι συνδέονται με το Gardasil; Στις μελέτες, οι συχνότερες ανεπιθύμητες ενέργειες με το Gardasil (εμφανίζονται σε περισσότερους από 1 στους 10 ασθενείς) ήταν η πυρεξία (πυρετός) και οι αντιδράσεις στην περιοχή εφαρμογής της ένεσης (ερυθρότητα, πόνος και οίδημα).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Gardasil περιλαμβάνεται στο φύλλο οδηγιών χρήσης.
Το Gardasil δεν πρέπει να χορηγείται σε άτομα που είναι ενδεχομένως υπερευαίσθητα (αλλεργικά) στη δραστική ουσία του εμβολίου ή σε οποιοδήποτε άλλο από τα συστατικά του φαρμάκου.
Εάν μια ασθενής εμφανίσει σημάδια αλλεργίας έπειτα από μία δόση Gardasil, δεν πρέπει να λάβει τις υπόλοιπες δόσεις του εμβολίου.
Ο εμβολιασμός πρέπει να αναβάλλεται σε άρρωστους ασθενείς με υψηλό πυρετό.
2/ 3 Για ποιους λόγους εγκρίθηκε το Gardasil; Η Επιτροπή Φαρμάκων για Ανθρώπινη Χρήση (CHMP) αποφάσισε ότι τα οφέλη του Gardasil υπερτερούν των κινδύνων που συνδέονται με αυτό για τη χρήση του ως εμβολίου για την πρόληψη των προκαρκινικών βλαβών των γεννητικών οργάνων (στον τράχηλο της μήτρας, στο αιδοίο και στον κόλπο), του καρκίνου του τραχήλου της μήτρας και των ακροχορδόνων των έξω γεννητικών οργάνων (οξυτενή κονδυλώματα) που συνδέονται αιτιακά με τους τύπους 6, 11, 16 και 18 του HPV.
Η επιτροπή εισηγήθηκε τη χορήγηση άδειας κυκλοφορίας για το Gardasil.
Λοιπές πληροφορίες για το Gardasil:
Στις 20 Σεπτεμβρίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Sanofi Pasteur MSD SNC για το Gardasil.
Η πλήρης δημόσια έκθεση αξιολόγησης (EPAR) του Gardasil διατίθεται εδώ.
Τελευταία ενημέρωση της περίληψης:
07- 2008.
3/ 3
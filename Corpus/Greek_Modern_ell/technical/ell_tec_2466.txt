# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 083
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
AIVLOSIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Aivlosin;
Το Aivlosin διατίθεται ως πρόµιγµα για φαρµακούχο τροφή και ως πόσιµη κόνις για χοίρους, καθώς και ως κοκκία για χρήση σε πόσιµο νερό για όρνιθες.
Το πρόµιγµα αναµειγνύεται στην τροφή των χοίρων από εγκεκριµένη µονάδα παρασκευής ζωοτροφών και η « φαρµακούχος ζωοτροφή » που προκύπτει παραδίδεται στον κτηνοτρόφο προκειµένου να χρησιµοποιηθεί για τη θεραπεία µεγάλου αριθµού χοίρων.
Η πόσιµη κόνις αναµειγνύεται στην τροφή των χοίρων από τον ιδιοκτήτη και χρησιµοποιείται για τη θεραπεία µεµονωµένων χοίρων.
Τα κοκκία προστίθενται στο σύστηµα διανοµής πόσιµου νερού είτε απευθείας είτε έπειτα από αραίωση σε µητρικό διάλυµα.
Σε ποιες περιπτώσεις χρησιµοποιείται το Aivlosin;
Το Aivlosin είναι αντιβιοτικό.
Στους χοίρους χρησιµοποιείται για τη θεραπεία ή πρόληψη µιας σειράς λοιµωδών παθήσεων που προκαλούνται από βακτήρια και προσβάλλουν τους πνεύµονες (π. χ. ενζωοτική πνευµονία των χοίρων) ή την εντερική οδό (δυσεντερία των χοίρων ή υπερπλαστική εντεροπάθεια των χοίρων).
Μολονότι το Aivlosin βελτιώνει την υγεία και αυξάνει το βάρος των ζώων, εντούτοις ενδέχεται να µην εξοντώνει πλήρως το βακτήριο που προκάλεσε την πνευµονική λοίµωξη.
Στις όρνιθες χρησιµοποιείται για τη θεραπεία ή πρόληψη πνευµονικών λοιµώξεων που προκαλούνται από το βακτήριο Mycoplasma gallisepticum.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Πώς δρα το Aivlosin;
Η δραστική ουσία του Aivlosin είναι η τυλβαλοσίνη (προηγούµενη ονοµασία: ακετυλική ισοβαλερυλτυλοσίνη), ένα µακρολιδικό αντιβιοτικό.
Η δράση του συνίσταται στην παρεµπόδιση της λειτουργίας των ριβοσωµάτων των βακτηρίων, δηλαδή των τµηµάτων των κυττάρου όπου λαµβάνει χώρα η πρωτεϊνοσύνθεση, γεγονός που αναστέλλει την ανάπτυξη των βακτηρίων.
Ποιες µελέτες εκπονήθηκαν για το Aivlosin;
Η αποτελεσµατικότητα της τυλβαλοσίνης στην καταπολέµηση βακτηρίων που ευθύνονται για νόσους διερευνήθηκε σε µικροβιολογικά εργαστήρια.
Οι κύριες κλινικές µελέτες της αποτελεσµατικότητας του Aivlosin διενεργήθηκαν σε χοίρους αγροκτηµάτων σε διάφορες ευρωπαϊκές χώρες καθώς και εκτός της ΕΕ.
Οι µελέτες σε χοίρους διενεργήθηκαν είτε σε χοίρους που είτε είχαν ήδη προσβληθεί από τη νόσο είτε βρίσκονταν σε επαφή µε νοσούντα ζώα στο ίδιο αγρόκτηµα, οπότε ήταν πολύ πιθανό να εκδηλώσουν την ασθένεια.
Για τη θεραπεία µεγάλου αριθµού χοίρων, το Aivlosin αναµείχθηκε στην τροφή τους από εγκεκριµένη µονάδα παρασκευής ζωοτροφών η οποία χρησιµοποίησε το « φαρµακούχο πρόµιγµα ».
Η παρασκευή ικανοποιητικού µείγµατος σε τόσο µεγάλη ποσότητα τροφής απαιτεί ειδικό εξοπλισµό ανάµειξης, η οποία πραγµατοποιείται σε περισσότερα από ένα στάδια.
Για τη θεραπεία µεµονωµένων χοίρων ή µικρού αριθµού χοίρων, το φαρµακευτικό προϊόν αναµείχθηκε στην τροφή των χοίρων από τον ιδιοκτήτη.
Στις όρνιθες, το Aivlosin χορηγήθηκε είτε για τη θεραπεία ζώων που είχαν ήδη προσβληθεί από κάποια ασθένεια είτε για την πρόληψη έξαρσης της ασθένειας στους νεοσσούς που έχουν εκκολαφθεί από αβγά που προέρχονται από σµήνη όπου διαπιστώθηκε η ασθένεια.
Το φάρµακο χορηγήθηκε µε πόσιµο νερό στη δοσολογία των 25 mg ανά κιλό σωµατικού βάρους για τρεις συνεχείς ηµέρες.
Για την πρόληψη έξαρσης της ασθένειας, οι νεοσσοί έλαβαν την αγωγή τις τρεις πρώτες µέρες ζωής και η αγωγή επαναλήφθηκε µετά από περίπου 2 εβδοµάδες.
Κατά τη διάρκεια της αγωγής τα πτηνά δεν έλαβαν άλλο νερό πέραν του φαρµακούχου πόσιµου νερού.
Ποιο είναι το όφελος του Aivlosin σύµφωνα µε τις µελέτες;
Οι µελέτες κατέδειξαν ότι οι χοίροι στους οποίους χορηγήθηκε Aivlosin παρουσίασαν µικρότερη απώλεια βάρους κατά τη διάρκεια της λοίµωξης και εµφάνισαν λιγότερο σοβαρά συµπτώµατα απ 'ό, τι τα ζώα που δεν έλαβαν θεραπεία.
Η επιτυχία της θεραπείας µε Aivlosin ήταν παρόµοια µε την αποτελεσµατικότητα άλλων εγκεκριµένων φαρµάκων της ίδιας κατηγορίας για τη θεραπεία αυτού του είδους παθήσεων στα ζώα.
Οι όρνιθες που έλαβαν το Aivlosin εµφάνισαν λιγότερο σοβαρά συµπτώµατα απ 'ό, τι τα ζώα που δεν έλαβαν θεραπεία.
Το Aivlosin ήταν εξίσου αποτελεσµατικό µε τα άλλα φάρµακα της ίδιας κατηγορίας που έχουν εγκριθεί για τη θεραπεία της ασθένειας αυτής στις όρνιθες.
Η αγωγή δεν εξάλειψε πλήρως όλα τα βακτήρια στο αναπνευστικό σύστηµα και ορισµένα πτηνά εκδήλωσαν την ασθένεια.
Ωστόσο ο αριθµός των προσβεβληµένων πτηνών ήταν αισθητά µικρότερος από ό, τι στα πτηνά που δεν έλαβαν θεραπεία.
Ποιοι κίνδυνοι συνδέονται µε το Aivlosin;
©EMEA 2008
2/ 3
Οι σοβαρά νοσούντες χοίροι ενδέχεται να µην καταναλώσουν όλη τη χορηγούµενη τροφή, γεγονός που σηµαίνει ότι υπάρχει το ενδεχόµενο να µην προσλάβουν επαρκή ποσότητα του φαρµάκου.
Ως εκ τούτου, η χορήγηση του Aivlosin µέσω της ζωοτροφής δεν συνιστάται γι 'αυτά τα ζώα.
∆εδοµένου ότι η σύνθεση της ζωοτροφής χοίρων µπορεί να επηρεάσει την αποτελεσµατικότητα του Aivlosin, το φάρµακο πρέπει να προστίθεται µόνο σε ξηρή τροφή.
Η πόσιµη κόνις δεν µπορεί να αναµειχθεί σε σύµπηκτα (pellets) τροφής.
Αυτό σηµαίνει ότι δεν πρέπει να χρησιµοποιείται σε τροφή υπό αυτήν τη µορφή.
Το φαρµακούχο πόσιµο νερό πρέπει να ανανεώνεται κάθε 24 ώρες.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε τα ζώα;
Το Aivlosin ενδέχεται να προκαλεί δερµατικές αντιδράσεις σε ορισµένα άτοµα.
Άτοµα τα οποία έχουν εµφανίσει στο παρελθόν δερµατικές αντιδράσεις κατά τον χειρισµό του Aivlosin ή παρόµοιων προϊόντων πρέπει να αποφεύγουν οποιαδήποτε επαφή µε το Aivlosin.
Όταν αναµειγνύετε το Aivlosin ή όταν χειρίζεστε τη φαρµακούχο τροφή ή το φαρµακούχο πόσιµο νερό για χοίρους, πρέπει να αποφεύγετε την άµεση επαφή µε τα µάτια, το δέρµα και το στόµα και να φοράτε προστατευτικό ατοµικό ρουχισµό π. χ. φόρµες, γάντια και αναπνευστική µάσκα.
Το δέρµα που έχει έρθει σε επαφή µε το Aivlosin ή µε φαρµακούχο ζωοτροφή ή φαρµακούχο πόσιµο νερό πρέπει να πλένεται.
Το Aivlosin δεν πρέπει να χορηγείται σε ανθρώπους.
Εντούτοις, σε περίπτωση τυχαίας κατανάλωσης του Aivlosin από άνθρωπο, ζητήστε αµέσως ιατρική βοήθεια.
Ποια είναι η περίοδος αναµονής που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο (περίοδος απόσυρσης);
Μετά την τελευταία χορήγηση του Aivlosin (µε προσθήκη στη ζωοτροφή ή στο πόσιµο νερό), οι χοίροι ή οι όρνιθες δεν πρέπει να σφάζονται για δύο ηµέρες.
Το φάρµακο δεν πρέπει να χορηγείται σε όρνιθες που παράγουν αβγά για κατανάλωση από τον άνθρωπο.
Συνεπώς δεν πρέπει να χορηγείται σε ωοτόκες όρνιθες ή δύο εβδοµάδες πριν την ηµεροµηνία που ενδέχεται να ξεκινήσει η ωοτοκία αβγών που προορίζονται για κατανάλωση από τον άνθρωπο.
Για ποιους λόγους εγκρίθηκε το Aivlosin;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Aivlosin υπερτερούν των κινδύνων που συνδέονται µε την ανάµειξή του στη ζωοτροφή ή στο πόσιµο νερό και την επακόλουθη χρήση του όπως περιγράφεται στο φύλλο οδηγιών χρήσης.
Η επιτροπή εισηγήθηκε τη χορήγηση άδειας κυκλοφορίας στο Aivlosin.
Για τη σχέση οφέλους/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες σχετικά µε το Aivlosin:
Στις 9 Σεπτεµβρίου 2004, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Aivlosin.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα/ εξωτερική συσκευασία.
Τελευταία ενηµέρωση της περίληψης:
Μάιος 2008.
©EMEA 2008
3/ 3
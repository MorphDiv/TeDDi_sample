# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 796
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CEPLENE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Ceplene; Το Ceplene είναι ενέσιμο διάλυμα που περιέχει τη δραστική ουσία διυδροχλωρική ισταμίνη (0, 5 mg/ 0, 5 ml).
Σε ποιες περιπτώσεις χρησιμοποιείται το Ceplene; Το Ceplene χρησιμοποιείται σε συνδυασμό με ιντερλευκίνη- 2 (αντικαρκινικό φάρμακο) ως θεραπεία συντήρησης ενηλίκων με οξεία μυελογενή λευχαιμία (ΟΜΛ), τύπος καρκίνου που προσβάλλει τα λευκοκύτταρα.
Χρησιμοποιείται κατά τη διάρκεια της πρώτης "ύφεσης" των ασθενών (περίοδος της νόσου μετά τον πρώτο κύκλο της θεραπείας κατά την οποία ο ασθενής δεν παρουσιάζει συμπτώματα).
Η αποτελεσματικότητα του Ceplene δεν έχει πλήρως καταδειχθεί σε ασθενείς άνω των 60 ετών.
Δεδομένου του μικρού αριθμού ασθενών με ΟΜΛ και, άρα, της σπανιότητας της ασθένειας, το Ceplene χαρακτηρίστηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 11 Απριλίου 2005.
Το φάρμακο χορηγείται μόνο με ιατρική συνταγή.
Πώς χρησιμοποιείται το Ceplene; To Ceplene πρέπει να χορηγείται υπό την επίβλεψη γιατρού με εμπειρία στη θεραπεία ΟΜΛ.
Η συνιστώμενη δόση του Ceplene είναι 0, 5- mg με υποδόρια ένεση, δύο φορές την ημέρα, 1 έως 3 λεπτά μετά από ένεση ιντερλευκίνης- 2.
Το Ceplene και η ιντερλευκίνη- 2 χορηγούνται για 10 κύκλους.
Οι 3 πρώτοι κύκλοι θεραπείας είναι διάρκειας 3 εβδομάδων, μεταξύ των οποίων μεσολαβεί περίοδος ανάπαυσης διάρκειας 3 εβδομάδων.
Οι υπόλοιποι 7 κύκλοι θεραπείας διαρκούν 3 εβδομάδες και μεταξύ των κύκλων μεσολαβεί περίοδος ανάπαυσης διάρκειας 6 εβδομάδων.
Όταν το Ceplene χορηγείται για πρώτη φορά, πρέπει να παρακολουθούνται η αρτηριακή πίεση, ο ρυθμός της καρδιάς και η λειτουργία των πνευμόνων του ασθενούς.
Ανάλογα με την απόκριση του ασθενούς στη θεραπεία και την εμφάνιση τυχόν ανεπιθύμητων ενεργειών, η θεραπεία ενδέχεται να διακοπεί ή να ρυθμιστεί η δόση.
Κάθε ένεση Ceplene πρέπει να χορηγείται με αργό ρυθμό, να διαρκεί από 5 έως 15 λεπτά, σε διαφορετική περιοχή από αυτήν της ένεσης της ιντερλευκίνης- 2 και κατά προτίμηση στον μηρό ή στην κοιλιακή χώρα.
Μετά από κατάλληλη εκπαίδευση, οι ασθενείς μπορούν να κάνουν μόνοι τους την ένεση.
Το Ceplene πρέπει να χορηγείται με προσοχή σε ασθενείς με σοβαρή νεφρική δυσλειτουργία ή με μέτρια έως σοβαρή ηπατική δυσλειτουργία.
Δεν συνιστάται η χορήγηση του Ceplene σε ασθενείς
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged. ηλικίας κάτω των 18 ετών, λόγω έλλειψης πληροφοριών σχετικά με την ασφάλεια και την αποτελεσματικότητα στη συγκεκριμένη ηλικιακή ομάδα.
Πώς δρα το Ceplene; Η δραστική ουσία του Ceplene, η διυδροχλωρική ισταμίνη, είναι ανοσορυθμιστής.
Αυτό σημαίνει ότι τροποποιεί τη δραστηριότητα του ανοσοποιητικού συστήματος (της φυσικής άμυνας του οργανισμού).
Η ισταμίνη είναι μια φυσιολογικά παραγόμενη ουσία του σώματος που συμμετέχει σε πολλές διαδικασίες.
Στη θεραπεία της ΟΜΛ, η ισταμίνη θεωρείται ότι προστατεύει τα κύτταρα του ανοσοποιητικού συστήματος από βλάβη και βελτιώνει, επομένως, την αποτελεσματικότητα της ιντερλευκίνης- 2, ενός φαρμάκου που διεγείρει το ανοσοποιητικό σύστημα για να επιτεθεί στα καρκινικά κύτταρα.
Όταν το Ceplene χορηγείται μαζί με ιντερλευκίνη- 2, ο συνδυασμός τους βοηθά το ανοσοποιητικό σύστημα να θανατώσει τα λευχαιμικά κύτταρα που ενδέχεται να έχουν παραμείνει στο σώμα κατά τη διάρκεια της ύφεσης, παρατείνοντας το χρονικό διάστημα μέχρι την επανεμφάνιση της ΟΜΛ.
Ποιες μελέτες εκπονήθηκαν για το Ceplene; Τα αποτελέσματα του Ceplene ελέγχθηκαν αρχικά σε πειραματικά μοντέλα, προτού να μελετηθούν σε ανθρώπους.
Επειδή η ισταμίνη είναι γνωστή χημική ουσία, η εταιρεία παρουσίασε δεδομένα από την ήδη δημοσιευμένη βιβλιογραφία.
Η αποτελεσματικότητα του Ceplene μελετήθηκε σε μία βασική μελέτη στην οποία μετείχαν 320 ενήλικες με ΟΜΛ οι οποίοι παρουσίαζαν ύφεση μετά από θεραπεία λευχαιμίας.
Το Ceplene χορηγήθηκε σε συνδυασμό με ιντερλευκίνη- 2 και συγκρίθηκε με απουσία θεραπείας.
Ο κύριος δείκτης μέτρησης της αποτελεσματικότητας ήταν το χρονικό διάστημα μέχρι την επανεμφάνιση της νόσου ή τον θάνατο του ασθενούς.
Ποιο είναι το όφελος του Ceplene σύμφωνα με τις μελέτες; Ο συνδυασμός Ceplene και ιντερλευκίνης- 2 αποδείχθηκε πιο αποτελεσματικός απ ’ ό, τι η απουσία θεραπείας σε ό, τι αφορά την αύξηση του χρονικού διαστήματος μέχρι την επανεμφάνιση της ΟΜΛ ή τον θάνατο του ασθενούς: σε ασθενείς σε πρώτη πλήρη ύφεση, το μέσο χρονικό διάστημα χωρίς εμφάνιση της νόσου αυξήθηκε από 291 ημέρες δίχως θεραπεία σε 450 ημέρες μετά τη χορήγηση Ceplene και ιντερλευκίνης- 2.
Δεν παρατηρήθηκε επίδραση του Ceplene και της ιντερλευκίνης- 2 στη δεύτερη ή σε μεταγενέστερη ύφεση.
Ποιοι κίνδυνοι συνδέονται με το Ceplene; Οι συχνότερες ανεπιθύμητες ενέργειες του Ceplene (εμφανίζονται σε περισσότερους από 1 στους 10 ασθενείς) είναι ηωσινοφιλία (αύξηση των επιπέδων των ηωσινόφιλων, τύπος λευκοκυττάρων), θρομβοκυτταροπενία (χαμηλά επίπεδα αιμοπεταλίων), πονοκέφαλος, ζάλη, δυσγευσία (πικρή ή μη φυσιολογική γεύση στο στόμα), ταχυκαρδία (γρήγοροι καρδιακοί παλμοί), ερυθρότητα, υπόταση (χαμηλή αρτηριακή πίεση), βήχας, δύσπνοια (γρήγορος ρυθμός αναπνοής), ναυτία, δυσπεψία, διάρροια, εξανθήματα, αρθραλγία (πόνος στις αρθρώσεις), μυαλγία (πόνος στους μυς), πυρεξία (πυρετός), ρίγη, αίσθημα κόπωσης, γριππώδης συνδρομή, αίσθημα θερμότητας και αντιδράσεις στο σημείο της ένεσης (ερυθρότητα, μελάνιασμα, πόνος και φλεγμονή).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Ceplene περιλαμβάνεται στο φύλλο οδηγιών χρήσης.
Το Ceplene δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη διυδροχλωρική ισταμίνη ή σε οποιοδήποτε άλλο συστατικό του φαρμάκου.
Δεν πρέπει να χορηγείται σε ασθενείς με σοβαρά καρδιακά προβλήματα ή σε έγκυες ή θηλάζουσες γυναίκες.
Δεν πρέπει ακόμη να χορηγείται σε ασθενείς που έχουν λάβει μόσχευμα μυελού των οστών από δότη, ή σε ασθενείς που λαμβάνουν στεροειδή (χρησιμοποιούνται για τη μείωση ή την αποφυγή φλεγμονών), κλονιδίνη (χρησιμοποιείται για τη μείωση της υπέρτασης) ή H2 αναστολείς της ισταμίνης (χρησιμοποιούνται για τη θεραπεία του στομαχικού έλκους, της δυσπεψίας ή της στομαχικής καύσου).
Για ποιους λόγους εγκρίθηκε το Ceplene; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Ceplane υπερτερούν των κινδύνων που συνδέονται με αυτό, όταν χορηγείται σε συνδυασμό με ιντερλευκίνη- 2 στο πλαίσιο
2/ 3 συντηρητικής θεραπείας σε ασθενείς με ΟΜΛ.
Η επιτροπή εισηγήθηκε τη χορήγηση άδειας κυκλοφορίας για το Ceplene.
Το Ceplene εγκρίθηκε με τη διαδικασία των « εξαιρετικών περιστάσεων », διότι, λόγω της σπανιότητας της ασθένειας, δεν κατέστη δυνατή η συγκέντρωση ολοκληρωμένων πληροφοριών για το φάρμακο.
Ο Ευρωπαϊκός Οργανισμός Φαρμάκων (ΕΜΕΑ) θα αξιολογεί ετησίως κάθε νέο πληροφοριακό στοιχείο που θα είναι διαθέσιμο και η παρούσα περίληψη θα ενημερώνεται αναλόγως.
Ποιες πληροφορίες αναμένονται ακόμη για το Ceplene; Η εταιρεία θα πραγματοποιήσει περαιτέρω μελέτες για να εξετάσει λεπτομερέστερα την αποτελεσματικότητα του συνδυασμού Ceplene και ιντερλευκίνης- 2 καθώς και τον τρόπο δράσης του εν λόγω συνδυασμού.
Λοιπές πληροφορίες για το Ceplene:
Στις 7 Οκτωβρίου 2008, η Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην EpiCept GmbH για το Ceplene.
Η περίληψη της γνώμης της Επιτροπής Ορφανών Φαρμάκων για το Ceplene διατίθεται εδώ.
Η πλήρης δημόσια έκθεση αξιολόγησης (EPAR) του Ceplene διατίθεται εδώ.
Τελευταία ενημέρωση της περίληψης:
08- 2008.
3/ 3
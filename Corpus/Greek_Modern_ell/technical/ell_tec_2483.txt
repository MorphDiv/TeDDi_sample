# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 413
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
MICARDISPLUS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το MicardisPlus; Το MicardisPlus είναι φάρμακο που περιέχει δύο δραστικές ουσίες, την τελμισαρτάνη και την υδροχλωροθειαζίδη.
Διατίθεται σε μορφή ωοειδών δισκίων (κόκκινα και λευκά δισκία:
40 mg ή 80 mg τελμισαρτάνης και 12, 5 mg υδροχλωροθειαζίδης, κίτρινα και λευκά δισκία:
80 mg τελμισαρτάνης και 25 mg υδροχλωροθειαζίδης).
Σε ποιες περιπτώσεις χρησιμοποιείται το MicardisPlus; Το MicardisPlus χρησιμοποιείται σε ασθενείς που παρουσιάζουν ιδιοπαθή υπέρταση (υψηλή αρτηριακή πίεση) η οποία δεν ελέγχεται επαρκώς μόνο με τη χορήγηση τελμισαρτάνης.
Ο όρος « ιδιοπαθής » σημαίνει ότι η υψηλή αρτηριακή πίεση δεν προκαλείται από κάποια άλλη πάθηση.
Η ασφάλεια και η αποτελεσματικότητα του MicardisPlus δεν έχουν αποδειχθεί σε ασθενείς ηλικίας κάτω των 18 ετών.
Το φάρμακο χορηγείται μόνο με ιατρική συνταγή.
Πώς χρησιμοποιείται το MicardisPlus; Το MicardisPlus λαμβάνεται από το στόμα μία φορά την ημέρα μαζί με υγρό, με ή χωρίς τροφή.
Η δόση του MicardisPlus που θα χορηγηθεί εξαρτάται από τη δόση τελμισαρτάνης που λάμβανε προηγουμένως ο ασθενής: οι ασθενείς που λάμβαναν 40 mg τελμισαρτάνης πρέπει να λαμβάνουν τα δισκία των 40/ 12, 5 mg ενώ τα δισκία των 80/ 12, 5 mg πρέπει να χορηγούνται στους ασθενείς που λάμβαναν 80 mg τελμισαρτάνης.
Τα δισκία των 80/ 25 mg ενδείκνυνται για ασθενείς των οποίων η αρτηριακή πίεση δεν ελέγχεται με τη χορήγηση των δισκίων των 80/ 12, 5 mg ή των οποίων η κατάσταση είχε σταθεροποιηθεί κατόπιν λήψης των δύο αυτών δραστικών ουσιών μεμονωμένα πριν από τη μετάβαση στη θεραπεία με MicardisPlus.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Πώς δρα το MicardisPlus; Το MicardisPlus περιέχει δύο δραστικές ουσίες, την τελμισαρτάνη και την υδροχλωροθειαζίδη.
Η τελμισαρτάνη είναι « ανταγωνιστής των υποδοχέων της αγγειοτασίνης II », δηλαδή ενεργεί αναστέλλοντας τη δράση μιας ορμόνης στον οργανισμό που ονομάζεται αγγειοτασίνη II.
Η αγγειοτασίνη ΙΙ αποτελεί ισχυρό αγγειοσυσταλτικό (ουσία που μειώνει τη διάμετρο των αιμοφόρων αγγείων).
Αποκλείοντας τους υποδοχείς στους οποίους δεσμεύεται φυσιολογικά η αγγειοτασίνη ΙΙ, η τελμισαρτάνη αναστέλλει τη δράση της ορμόνης, συμβάλλοντας κατ ’ αυτόν τον τρόπο στη διαστολή των αιμοφόρων αγγείων.
Η υδροχλωροθειαζίδη είναι διουρητικό που αποτελεί έναν άλλο τύπο θεραπείας της υπέρτασης.
Προκαλεί αύξηση της παραγωγής ούρων μειώνοντας την ποσότητα υγρού στο αίμα και, επίσης, την αρτηριακή πίεση.
Ο συνδυασμός αυτών των δύο δραστικών ουσιών έχει αθροιστική δράση και μειώνει την αρτηριακή πίεση σε μεγαλύτερο βαθμό από ό, τι κάθε φάρμακο χωριστά.
Όταν μειώνεται η αρτηριακή πίεση, μειώνεται και ο κίνδυνος που προκαλεί η υψηλή αρτηριακή πίεση, όπως τα εγκεφαλικά επεισόδια.
Ποιες μελέτες εκπονήθηκαν για το MicardisPlus; Το MicardisPlus μελετήθηκε σε πέντε βασικές μελέτες στις οποίες μετείχαν συνολικά 2. 985 ασθενείς με ήπιας έως μέτριας μορφής υπέρταση.
Σε τέσσερεις από τις μελέτες (2. 272 ασθενείς), το MicardisPlus συγκρίθηκε με εικονικό φάρμακο (εικονική θεραπεία) και με αποκλειστική χορήγησης τελμισαρτάνης.
Στην πέμπτη μελέτη συγκρίθηκαν τα αποτελέσματα της διατήρησης των δισκίων των 80/ 12, 5 mg με την αντικατάστασή τους με δισκία των 80/ 25 mg σε 713 ασθενείς που δεν είχαν ανταποκριθεί στη θεραπεία με δισκία των 80/ 12, 5 mg.
Σε όλες τις μελέτες, ο βασικός δείκτης μέτρησης της αποτελεσματικότητας ήταν η μείωση της διαστολικής αρτηριακής πίεσης (η αρτηριακή πίεση μεταξύ δύο καρδιακών παλμών).
Ποιο είναι το όφελος του MicardisPlus σύμφωνα με τις μελέτες; Το MicardisPlus αποδείχθηκε πιο αποτελεσματικό από το εικονικό φάρμακο και από την αποκλειστική χορήγηση τελμισαρτάνης, για τη μείωση της διαστολικής αρτηριακής πίεσης.
Στους ασθενείς που δεν ελέγχονταν επαρκώς με τα δισκία των 80/ 12, 5 mg, η αντικατάσταση της θεραπείας με τα δισκία των 80/ 25 mg αποδείχθηκε αποτελεσματικότερη από τη διατήρηση της χαμηλότερης δόσης για τη μείωση της διαστολικής αρτηριακής πίεσης.
Ποιοι κίνδυνοι συνδέονται με το MicardisPlus; Η συχνότερη ανεπιθύμητη ενέργεια του MicardisPlus (εμφανίζεται σε 1 έως 10 στους 100 ασθενείς) ζάλη.
Ο πλήρης κατάλογος όλων των ανεπιθύμητων ενεργειών που αναφέρθηκαν με το MicardisPlus περιλαμβάνεται στο φύλλο οδηγιών χρήσης.
To MicardisPlus δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην τελμισαρτάνη, την υδροχλωροθειαζίδη, τις σουλφοναμίδες ή σε οποιοδήποτε άλλο από τα συστατικά του φαρμάκου (συμπεριλαμβανομένης της σορβιτόλης).
Δεν πρέπει να χορηγείται σε έγκυες γυναίκες μετά τον τρίτο μήνα της εγκυμοσύνης ή γυναίκες που θηλάζουν.
Δεν συνιστάται η χρήση του φαρμάκου κατά τους τρεις πρώτους μήνες της εγκυμοσύνης.
Επίσης το φάρμακο δεν πρέπει να χορηγείται σε άτομα με σοβαρή ηπατική ή νεφρική πάθηση ή πάθηση της χολής ούτε σε άτομα με πολύ χαμηλά επίπεδα καλίου στο αίμα ή πολύ υψηλά επίπεδα ασβεστίου στο αίμα.
Απαιτείται προσοχή κατά την παράλληλη χορήγηση του MicardisPlus με άλλα φάρμακα που επηρεάζουν τα επίπεδα καλίου στο αίμα.
Ο πλήρης κατάλογος όλων αυτών των φαρμάκων περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το MicardisPlus; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του MicardisPlus υπερτερούν των κινδύνων που συνδέονται με αυτό για τη θεραπεία της ιδιοπαθούς υπέρτασης σε ασθενείς των οποίων η αρτηριακή πίεση δεν ελέγχεται επαρκώς μόνο με τελμισαρτάνη.
Η επιτροπή εισηγήθηκε τη χορήγηση άδειας κυκλοφορίας για το MicardisPlus.
2/ 3 Λοιπές πληροφορίες για το MicardisPlus:
Στις 19 Απριλίου 2002, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Boehringer Ingelheim International GmbH για το MicardisPlus.
Η άδεια κυκλοφορίας ανανεώθηκε στις 19 Απριλίου 2007.
Η πλήρης δημόσια έκθεση αξιολόγησης (EPAR) του MicardisPlus διατίθεται εδώ.
Τελευταία ενημέρωση της περίληψης:
01- 2009
3/ 3
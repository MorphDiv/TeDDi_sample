# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 620
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
MACUGEN
Σύνοψη της Ευρωπαϊκής ∆ηµόσιας Έκθεσης Αξιολόγησης για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η αξιολόγηση που διεξήχθη από την Επιτροπή Φαρµακευτικών Προϊόντων για Ανθρώπινη Χρήση (CHMP), βάσει των µελετών που εκπονήθηκαν, οδήγησε σε συστάσεις σχετικά µε τους όρους χρήσης.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Τι είναι το Macugen; Το Macugen είναι ένα διάλυµα για ενδοφθάλµια έγχυση (χορηγείται µε ένεση στο µάτι).
Χορηγείται από εξειδικευµένους οφθαλµιάτρους σε αυτόν τον τύπο έγχυσης.
Το Macugen περιέχει τη δραστική ουσία pegaptanib sodium.
Ποια είναι η χρήση του Macugen; Το Macugen χρησιµοποιείται για τη θεραπεία της υγρού τύπου ηλικιακής εκφύλισης της ωχράς κηλίδας (ΗΕΩ).
Η νόσος αυτή επηρεάζει το κεντρικό τµήµα του αµφιβληστροειδούς (που ονοµάζεται ωχρά κηλίδα), στο πίσω µέρος του οφθαλµού και προκαλεί απώλεια της όρασης.
Η ωχρά κηλίδα παρέχει την κεντρική όραση, η οποία απαιτείται για την οδήγηση αυτοκινήτου, την ανάγνωση κειµένων µε µικρά γράµµατα και άλλες παρόµοιες δραστηριότητες.
Η υγρού τύπου νόσος προκαλείται από παθολογικά αιµοφόρα αγγεία που βρίσκονται κάτω από τον αµφιβληστροειδή και την ωχρά κηλίδα, τα οποία ενδέχεται να αιµορραγούν και να εµφανίζουν διαρροή υγρού.
Το γεγονός αυτό προκαλεί απώλεια της όρασης.
Η ηλικιακή εκφύλιση της ωχράς κηλίδας (ΗΕΩ) απαντάται σπάνια σε άτοµα κάτω των 55 ετών.
Εµφανίζεται πιο συχνά σε άτοµα 75 ετών και άνω (1 στα 20 άτοµα αυτής της ηλικιακής οµάδας έχουν προσβληθεί από την ΗΕΩ).
Πώς χρησιµοποιείται το Macugen; Το Macugen χορηγείται µε τη µορφή ένεσης στο προσβεβληµένο µάτι κάθε έξι εβδοµάδες.
Το Macugen θα πρέπει να χορηγείται από εξειδικευµένο οφθαλµίατρο σε αυτόν τον τύπο έγχυσης.
Πριν από κάθε ένεση, θα πρέπει να χορηγείται τοπικό αναισθητικό για τη µείωση ή την αποφυγή τυχόν πόνου από την ένεση.
Επίσης, µπορεί να χορηγηθεί αντιβιοτικό κολλύριο πριν και µετά την έγχυση του Macugen για την αποφυγή λοίµωξης στο µάτι.
Πώς δρα το Macugen; Το Macugen αναστέλλει τη δράση µιας ουσίας που ονοµάζεται Αγγειακός Ενδοθηλιακός Αυξητικός Παράγοντας, η οποία προάγει την ανάπτυξη των αιµοφόρων αγγείων και ταυτόχρονα προκαλεί διαρροή υγρού από τα αγγεία και οίδηµα.
Όλες αυτές οι επιδράσεις θεωρείται ότι συµβάλλουν στην επιδείνωση της νόσου.
Το Macugen αναστέλλει τη δράση αυτού του παράγοντα και συνεπώς περιορίζεται η ανάπτυξη αυτών των αιµοφόρων αγγείων και µειώνεται η αιµορραγία και η διαρροή υγρού.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 8613 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged.
Ποιες µελέτες εκπονήθηκαν για το Macugen; Το Macugen αποτέλεσε αντικείµενο δύο βασικών κλινικών µελετών.
Στις µελέτες αυτές, διάρκειας έως και δύο ετών, συµµετείχαν 1190 ασθενείς.
Μελετήθηκε η ασφάλεια και η αποτελεσµατικότητα τριών διαφορετικών δόσεων Macugen (0, 3 mg, 1 mg και 3 mg), οι οποίες συγκρίθηκαν µε τη συνήθη θεραπεία που περιλάµβανε τη χορήγηση εικονικής αγωγής (η ίδια ακριβώς διαδικασία, αλλά χωρίς Macugen και χωρίς τη χρήση βελόνας).
Κατά τη διάρκεια των µελετών, επιτρεπόταν η χρήση φωτοδυναµικής θεραπείας σε συνδυασµό µε τη χορήγηση Macugen/ εικονικής αγωγής.
Ποια ήταν τα οφέλη που επέδειξε το Macugen κατά τη διάρκεια των µελετών; Μετά από θεραπεία ενός έτους, στην οµάδα ασθενών που υποβλήθηκε σε θεραπεία µε 0, 3 mg και 1 mg Macugen διαπιστώθηκε µικρότερη απώλεια όρασης, σε σύγκριση µε την οµάδα που υποβλήθηκε στη συνήθη θεραπεία µε εικονική αγωγή.
Oι ασθενείς στους οποίους χορηγήθηκε Macugen επί 2 χρόνια παρουσίασαν διαρκή βελτίωση.
Ποιοι είναι οι κίνδυνοι που σχετίζονται µε το Macugen; Οι πιο συχνές ανεπιθύµητες ενέργειες (εµφανίζονται σε περισσότερους από 1 στους 10 ασθενείς σε κλινικές δοκιµές) περιλαµβάνουν οφθαλµικά προβλήµατα που προκαλούνται από την ένεση παρά από το φάρµακο.
Για παράδειγµα, ενδέχεται να αυξηθεί προσωρινά η ενδοφθάλµια πίεση.
Μετά την ένεση, ο οφθαλµίατρός σας θα διεξάγει τις σχετικές εξετάσεις και θα λάβει διορθωτικά µέτρα, εάν χρειάζεται.
Μερικές φορές, µετά τη θεραπεία µε Macugen ενδέχεται να εµφανιστεί ενδοφθαλµίτιδα (λοίµωξη στο εσωτερικό του µατιού).
Αυτός ο τύπος λοίµωξης θα πρέπει να αντιµετωπιστεί το συντοµότερο δυνατόν.
Το φύλλο οδηγιών χρήσεως περιλαµβάνει µια περιγραφή των συµπτωµάτων αυτής της λοίµωξης καθώς και οδηγίες σχετικά µε τις κατάλληλες ενέργειες σε περίπτωση που ένας ασθενής εµφανίσει τα συµπτώµατα αυτά.
Για πλήρη περιγραφή των ανεπιθύµητων ενεργειών που έχουν αναφερθεί για το Macugen, ανατρέξτε στο φύλλο οδηγιών χρήσεως.
Το Macugen δεν πρέπει να χρησιµοποιείται για τη θεραπεία ασθενών που έχουν ή ενδέχεται να έχουν λοίµωξη στο µάτι ή γύρω από αυτόν.
Το Macugen δεν θα πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στην ουσία pegaptanib sodium ή σε ένα από υπόλοιπα συστατικά.
Σε σπάνιες περιπτώσεις, έχουν αναφερθεί σοβαρές αλλεργικές αντιδράσεις αµέσως µετά την ένεση.
Το φύλλο οδηγιών χρήσεως συνιστά στους ασθενείς να ενηµερώνουν τον γιατρό τους, εάν γνωρίζουν ότι είναι αλλεργικοί σε κάποια ουσία.
Για ποιους λόγους εγκρίθηκε το Macugen; Η Επιτροπή Φαρµακευτικών Προϊόντων για Ανθρώπινη Χρήση (CHMP) αποφάσισε ότι σε ασθενείς µε υγρού τύπου ηλικιακή εκφύλιση της ωχράς κηλίδας, η θεραπεία µε Macugen (0, 3 mg ή 1 mg) επί 1 έτος µειώνει την απώλεια όρασης σε σύγκριση µε ασθενείς στους οποίους χορηγείται εικονική αγωγή.
Οι επιδράσεις του Macugen σε δόσεις 0, 3 mg και 1 mg είναι σχεδόν πανοµοιότυπες και συνεπώς εγκρίθηκε η µικρότερη δόση των 0, 3 mg.
Πρέπει να γίνει κατανοητό ότι το Macugen απλώς επιβραδύνει σε µικρό βαθµό την απώλεια όρασης.
Η νόσος αυτή είναι σοβαρή και απαιτούνται άλλες θεραπείες.
Η CHMP αποφάσισε ότι τα οφέλη του Macugen υπερτερούν των κινδύνων και συνιστά να χορηγηθεί στο Macugen άδεια κυκλοφορίας (να διατεθεί στους γιατρούς).
Ποια µέτρα θα ελαχιστοποιήσουν τους κινδύνους που σχετίζονται µε το Macugen; Η εταιρεία παρασκευής του Macugen θα ενηµερώσει κατάλληλα τους γιατρούς (ώστε να ελαχιστοποιηθούν οι κίνδυνοι που σχετίζονται µε την ενδοφθάλµια έγχυση) και τους ασθενείς (ώστε να µπορούν να αναγνωρίζουν τυχόν σοβαρές ανεπιθύµητες ενέργειες και να γνωρίζουν πότε να ζητήσουν επείγουσα ιατρική βοήθεια).
Η εταιρεία θα µελετήσει επίσης το ενδεχόµενο κάποιοι ασθενείς να αντιµετωπίζουν µεγαλύτερο κίνδυνο από ανεπιθύµητες ενέργειες σε σχέση µε άλλους.
Άλλες πληροφορίες σχετικά µε το Macugen:
©EMEA 2006
2/ 3
Η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Macugen στην Pfizer Limited στις 31 Ιανουαρίου 2006.
Η πλήρης δηµόσια έκθεση αξιολόγησης (EPAR) του Macugen διατίθεται στην ακόλουθη διεύθυνση.
Η παρούσα συνοπτική έκθεση ενηµερώθηκε για τελευταία φορά στις 1- 2006.
©EMEA 2006
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 123
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
NOBILIS INFLUENZA H7N1
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε τον τρόπο χρήσης του εν λόγω προϊόντος, επικοινωνήστε µε την κτηνιατρική αρχή της χώρας σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Nobilis Influenza H7N1;
Tο Nobilis Influenza H7N1 είναι ένα εµβόλιο που περιέχει αδρανοποιηµένο ιό της γρίπης των πτηνών H7N1 (αδρανοποιηµένος σηµαίνει ότι ο ιός έχει εξουδετερωθεί και δεν µπορεί να προκαλέσει πλέον την ασθένεια).
Σε ποιες περιπτώσεις χρησιµοποιείται το Nobilis Influenza H7N1;
Το Nobilis Influenza H7N1 είναι ένα εµβόλιο που χορηγείται σε όρνιθες και πάπιες για την προστασία τους από την γρίπη των πτηνών.
Το εµβόλιο µειώνει τα συµπτώµατα της γρίπης στις όρνιθες, την απέκκριση (απόπτωση) και τη µετάδοση (εξάπλωση) του ιού από τα µολυσµένα πτηνά.
Το εµβόλιο χορηγείται ενδοµυϊκά (σε µυ) ή υποδόρια (κάτω από το δέρµα).
Το εµβόλιο θα χορηγείται µόνο στο πλαίσιο ενός εγκεκριµένου εθνικού προγράµµατος για τον έλεγχο της ασθένειας, καθώς ο έλεγχος της γρίπης των πτηνών ανήκει στην αρµοδιότητα των εθνικών κτηνιατρικών αρχών σε διαβούλευση µε την Ευρωπαϊκή Επιτροπή.
Πώς δρα το Nobilis Influenza H7N1;
Το Nobilis Influenza H7N1 είναι εµβόλιο.
Όταν χορηγείται σε όρνιθες και πάπιες, το ανοσοποιητικό τους σύστηµα (ο φυσικός µηχανισµός τους άµυνας) παράγει αντισώµατα (ένας ειδικός τύπος πρωτεΐνης) για την καταπολέµηση της ασθένειας.
Στο µέλλον, εάν τα πτηνά εκτεθούν στον ιό της γρίπης των πτηνών, το ανοσοποιητικό σύστηµα θα είναι σε θέση να παράγει πιο γρήγορα αυτά τα αντισώµατα, γεγονός που θα βοηθήσει τα πτηνά να καταπολεµήσουν την ασθένεια.
Ο ιός που χρησιµοποιείται για το εµβόλιο φέρει τα αντιγόνα H7 (αιµαγλουτινίνη 7) και N1 (νευραµινιδάση 1).
Αυτό σηµαίνει ότι τα εµβολιασµένα πτηνά παράγουν αντισώµατα κατά των δύο αυτών αντιγόνων.
Το εν λόγω στέλεχος επελέγη επειδή προστατεύει τα πτηνά από τα παθογόνα στελέχη τύπου H7 (διασταυρούµενη προστασία), ενώ παράλληλα επιτρέπει τη διάκριση των εµβολιασµένων πτηνών από τα µολυσµένα.
Τα εµβολιασµένα πτηνά µπορούν να διακριθούν από τα µολυσµένα µε διαγνωστική εξέταση για την ύπαρξη αντισωµάτων κατά του συστατικού N1.
Η διάκριση αυτή είναι σηµαντική για την επιτήρηση και τον έλεγχο της ασθένειας.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Nobilis Influenza H7N1;
Η εταιρεία διεξήγαγε εργαστηριακές µελέτες µε τη χρήση του εµβολίου Nobilis Influenza H7N1 σε όρνιθες και πάπιες, καθώς και µία εργαστηριακή µελέτη σε όρνιθες µε τη χρήση παρόµοιου εµβολίου.
Ορισµένα από τα συστατικά αυτού του εµβολίου είναι τα ίδια, αλλά το αντιγόνο (ιός) είναι διαφορετικό από το αντιγόνο του Nobilis Influenza H7N1.
Το εµβόλιο αξιολογήθηκε στο πλαίσιο κατάστασης εκτάκτου ανάγκης, το οποίο σηµαίνει ότι για το Nobilis H7N1 διεξάγονται περαιτέρω µελέτες οι οποίες πρόκειται να αξιολογηθούν.
Ποιο είναι το όφελος του Nobilis Influenza H7N1 σύµφωνα µε τις µελέτες;
• Τα αποτελέσµατα των µελετών ασφαλείας απέδειξαν ότι το προϊόν είναι ασφαλές για τις όρνιθες και τις πάπιες.
Η υποδόρια και η ενδοµυϊκή χορήγηση, συγκρινόµενες µεταξύ τους, παρήγαγαν τις ίδιες αντιδράσεις. • Το εµβόλιο έχει αποδειχθεί ότι µειώνει τα κλινικά συµπτώµατα, τη θνησιµότητα και την απόπτωση του ιού από τις µολυσµένες όρνιθες. • Έχει επίσης καταδειχθεί ότι το εµβόλιο µειώνει την απόπτωση του ιού από τις µολυσµένες πάπιες. • Το εµβόλιο δύναται να προκαλέσει την παραγωγή αντισωµάτων σε µεγάλο εύρος πτηνών. • Αν το φυσικό στέλεχος του ιού της γρίπης των πτηνών που κυκλοφορεί έχει διαφορετικό συστατικό Ν από το Ν1 που υπάρχει στο εµβόλιο, θα ήταν δυνατόν να γίνει διάκριση µεταξύ εµβολιασµένων και µολυσµένων πτηνών, χρησιµοποιώντας µια διαγνωστική δοκιµή για την ανίχνευση των αντισωµάτων νευραµινιδάσης.
Ποιοι κίνδυνοι συνδέονται µε το Nobilis Influenza H7N1;
Όπως συµβαίνει µε πολλά εµβόλια µε ανοσοενισχυτικά, ενδέχεται να προκληθεί εξοίδηση στο σηµείο του εµβολιασµού η οποία µπορεί να διαρκέσει περίπου 14 ηµέρες.
Ποιες προφυλάξεις πρέπει να λαµβάνονται από το άτοµο που χορηγεί το φάρµακο ή έρχεται σε επαφή µε τα ζώα;
Το εµβόλιο περιέχει παραφινέλαιο.
Το άτοµο που χορηγεί το εµβόλιο πρέπει να προσέχει ώστε να αποφύγει τυχαία αυτοένεση.
Ποια είναι η περίοδος που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο (περίοδος αναµονής);
Μηδέν ηµέρες Το εµβόλιο δεν περιέχει συστατικά που µπορεί να θέσουν σε κίνδυνο τους καταναλωτές από τα εµβολιασµένα πτηνά.
Για ποιους λόγους εγκρίθηκε το Nobilis Influenza H7N1;
Η Επιτροπή Φαρµάκων για Κτηνιατρική Χρήση έκρινε ότι το εµβόλιο έχει αποδειχθεί αποτελεσµατικό στην πρόληψη της κλινικής ασθένειας στα πουλερικά και µπορεί να αποτελέσει χρήσιµο εργαλείο στον έλεγχο της εκδήλωσης κρούσµατος λοίµωξης από την γρίπη των πτηνών.
Λόγω της υφιστάµενης επιδηµιολογικής κατάστασης της γρίπης των πτηνών και της επακόλουθης
Σελίδα 2/ 3 ©EMEA 2007 απειλής τόσο για την ανθρώπινη υγεία όσο και για την υγεία των ζώων, η επιτροπή εισηγήθηκε τη χορήγηση άδειας κυκλοφορίας.
Για τη σχέση ωφέλειας/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Το Nobilis Influenza H7N1 έχει εγκριθεί µε τη διαδικασία των « Εξαιρετικών Περιστάσεων ».
Αυτό σηµαίνει ότι δεν έχει καταστεί δυνατόν να ληφθεί πλήρης πληροφόρηση για το φαρµακευτικό προϊόν.
Ο Ευρωπαϊκός Οργανισµός Φαρµάκων (EMEA) θα αξιολογεί κάθε πρόσθετο πληροφοριακό στοιχείο που θα είναι διαθέσιµο σύµφωνα µε ένα προκαθορισµένο χρονοδιάγραµµα και η παρούσα περίληψη θα ενηµερώνεται αναλόγως.
Λοιπές πληροφορίες για το Nobilis Influenza H7N1:
Στις 14/ 05/ 2007., η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International BV για το Nobilis Influenza H7N1.
Τελευταία ενηµέρωση της περίληψης:
05/ 2007
Σελίδα 3/ 3 ©EMEA 2007
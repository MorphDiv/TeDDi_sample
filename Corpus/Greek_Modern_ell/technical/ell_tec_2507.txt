# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 045
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
OXYGLOBIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Oxyglobin;
Το Oxyglobin περιέχει βόεια γλουταµερική αιµοσφαιρίνη- 200 (περιεκτικότητας 130 mg/ ml), η οποία ανήκει σε µια κατηγορία φαρµάκων που µεταφέρουν οξυγόνο.
Το Oxyglobin είναι διάλυµα προς έγχυση (στάγδην χορήγηση εντός της φλέβας).
Σε ποιες περιπτώσεις χρησιµοποιείται το Oxyglobin;
Το Oxyglobin χρησιµοποιείται για την αύξηση της περιεκτικότητας του αίµατος σε οξυγόνο σε σκύλους που πάσχουν από αναιµία (χαµηλά επίπεδα ερυθρών αιµοσφαιρίων).
Το Oxyglobin πρέπει να χορηγείται για χρονικό διάστηµα τουλάχιστον 24 ωρών.
Το Oxyglobin θερµαίνεται αρχικά στους 37°C και µετά χορηγείται στον σκύλο σε δοσολογία 30 ml ανά κιλό σωµατικού βάρους, µε συχνότητα χορήγησης ανά ώρα έως 10 ml/ kg.
Η βέλτιστη δόση εξαρτάται από τη σοβαρότητα και τον χρόνιο χαρακτήρα της αναιµίας, καθώς και από την επιθυµητή διάρκεια επίδρασης του φαρµάκου.
Το Oxyglobin προορίζεται για µία χρήση µόνο. ∆εν απαιτείται έλεγχος συµβατότητας της οµάδας αίµατος του σκύλου µε το Oxyglobin.
Περισσότερες πληροφορίες περιλαµβάνονται στο φύλλο οδηγιών χρήσης.
Πώς δρα το Oxyglobin;
Το Oxyglobin είναι ένα διάλυµα µε βάση την αιµοσφαιρίνη που µεταφέρει οξυγόνο.
Περιέχει γλουταµερική αιµοσφαιρίνη- 200, η οποία παρασκευάζεται από την αιµοσφαιρίνη (πρωτεΐνη των ερυθρών αιµοσφαιρίων που µεταφέρει το οξυγόνο στο σώµα) που εκχυλίζεται από αίµα αγελάδας και αραιώνεται σε πρότυπο διάλυµα (γαλακτικό διάλυµα Ringer) το οποίο χρησιµοποιείται προς αναπλήρωση του όγκου του αίµατος.
Το Oxyglobin χορηγούµενο σε σκύλους, αυξάνει την ποσότητα της αιµοσφαιρίνης στο αίµα, ενώ παράλληλα αυξάνει τον όγκο αίµατος στον οργανισµό.
Κατ ’ αυτόν τον τρόπο αυξάνεται η ποσότητα οξυγόνου που µεταφέρεται στο αίµα των αρτηριών, βοηθώντας στον περιορισµό των συµπτωµάτων της αναιµίας.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Oxyglobin;
∆ιενεργήθηκε µία µελέτη για τη δοκιµή του Oxyglobin σε σκύλους µε βραχυχρόνια ή µακροχρόνια αναιµία που οφείλεται σε παθήσεις όπως απώλεια αίµατος, µη φυσιολογική διάσπαση των ερυθρών αιµοσφαιρίων ή χαµηλά επίπεδα παραγωγής ερυθρών αιµοσφαιρίων.
Η µελέτη συνέκρινε τα αποτελέσµατα του Oxyglobin µε αυτά µη χορήγησης θεραπείας.
Ποιο είναι το όφελος του Oxyglobin σύµφωνα µε τις µελέτες;
Στην κύρια µελέτη που διενεργήθηκε σε σκύλους, το 95% των ζώων που έλαβαν θεραπεία µε Oxyglobin δεν χρειάστηκε να υποβληθούν σε καµία άλλη θεραπεία µεταφοράς οξυγόνου µετά από 24 ώρες, έναντι ποσοστού 32% των σκύλων που δεν έλαβαν καµία θεραπεία.
Στους σκύλους που έλαβαν θεραπεία µε Oxyglobin χρειάστηκε να παρέλθει µεγαλύτερο χρονικό διάστηµα έως ότου χρειαστεί να υποβληθούν σε πρόσθετη θεραπεία.
Το φάρµακο αύξησε επίσης τα επίπεδα αιµοσφαιρίνης στο αίµα και βελτίωσε τη φυσική κατάσταση των σκύλων.
Πρόσθετες µελέτες που διενεργήθηκαν στήριξαν τα συγκεκριµένα αποτελέσµατα, καταδεικνύοντας ότι το Oxyglobin µπορεί να δεσµεύσει, να µεταφέρει και να αποδεσµεύσει οξυγόνο και σε άλλα ζώα πέραν των αγελάδων.
Το οξυγόνο αυτό µπορεί στη συνέχεια να µεταφερθεί σε ιστούς, όπως οι µυς.
Ποιοι κίνδυνοι συνδέονται µε το Oxyglobin;
Οι ανεπιθύµητες ενέργειες του Oxyglobin προκαλούνται τόσο από το φάρµακο όσο και από την υποκείµενη αιτία που προκαλεί την αναιµία.
Σε αυτές συγκαταλέγονται ο αποχρωµατισµός του δέρµατος, των βλεννογόνων υµένων (εσωτερικό των κοιλοτήτων του σώµατος) και του σκληρού χιτώνα του οφθαλµού (λευκό µέρος των οφθαλµών), σκούρα περιττώµατα και αποχρωµατισµός ή θολότητα (αδιαφάνεια) των ούρων.
Μια συχνή ανεπιθύµητη ενέργεια είναι η « υπερφόρτωση του κυκλοφορικού συστήµατος » (το αίµα ρέει έξω από τα αιµοφόρα αγγεία), προκαλώντας ταχύπνοια (γρήγορος ρυθµός αναπνοής), δύσπνοια (δυσκολία κατά την αναπνοή), ξηρό ήχο των πνευµόνων και πνευµονικό οίδηµα (συσσώρευση υγρού στους πνεύµονες).
Άλλες συχνές ανεπιθύµητες ενέργειες είναι έµετος, απώλεια όρεξης και πυρετός.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Oxyglobin περιλαµβάνεται στο φύλλο οδηγιών χρήσης.
Το Oxyglobin δεν πρέπει να χορηγείται σε ζώα που έχουν λάβει Oxyglobin κατά το παρελθόν, ή σε σκύλους που διατρέχουν υψηλό κίνδυνο υπερφόρτωσης του κυκλοφορικού συστήµατος λόγω παθήσεων όπως ολιγουρία ή ανουρία (µη συχνή ή καθόλου ούρηση) ή προχωρηµένο στάδιο καρδιακής νόσου.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
∆εν απαιτείται η λήψη καµίας προφύλαξης.
Για ποιους λόγους εγκρίθηκε το Oxyglobin;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Oxyglobin υπερτερούν των κινδύνων που συνδέονται µε αυτό για την υποστήριξη του συστήµατος µεταφοράς οξυγόνου σε σκύλους, βελτιώνοντας τις κλινικές ενδείξεις της αναιµίας για τουλάχιστον ένα 24ωρο, ανεξάρτητα από την κατάσταση του ζώου.
Η επιτροπή εισηγήθηκε τη χορήγηση άδειας κυκλοφορίας για το Oxyglobin.
Η σχέση ωφέλειας- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
©EMEA 2007 Λοιπές πληροφορίες για το Oxyglobin:
Στις 14 Ιουλίου 1999, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Biopure Netherlands B. V. για το Oxyglobin.
Η άδεια κυκλοφορίας ανανεώθηκε στις 14 Ιουλίου 2004.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
23 Αυγούστου 2007.
©EMEA 2007
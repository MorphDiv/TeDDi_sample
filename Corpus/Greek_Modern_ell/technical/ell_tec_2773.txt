# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 164
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VIRACEPT
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Viracept; Το Viracept είναι ένα φάρμακο που περιέχει τη δραστική ουσία νελφιναβίρη.
Διατίθεται σε μορφή πόσιμης σκόνης (50 mg ανά γραμμάριο) και μπλε μακρόστενων δισκίων (250 mg).
Σε ποιες περιπτώσεις χρησιμοποιείται το Viracept; Το Viracept είναι αντιιικό φάρμακο.
Χορηγείται σε συνδυασμό με άλλα αντιιικά φάρμακα για τη θεραπεία ενήλικων ασθενών, εφήβων και παιδιών ηλικίας άνω των τριών ετών που έχουν προσβληθεί από τον ανθρώπινο ιό ανοσοανεπάρκειας (HIV- 1), τον ιό που προκαλεί το σύνδροµο επίκτητης ανοσοανεπάρκειας (AIDS).
Οι γιατροί πρέπει να χορηγούν το Viracept μόνο σε ασθενείς που έχουν ήδη λάβει φάρμακα της ίδιας κατηγορίας με το Viracept (αναστολείς πρωτεάσης), αφού πρώτα λάβουν υπόψη τα αντιιικά φάρμακα που έχει λάβει ο ασθενής στο παρελθόν και αφότου αξιολογήσουν την πιθανότητα απόκρισης του ιού στο φάρμακο.
Το φάρμακο χορηγείται μόνο με ιατρική συνταγή.
Πώς χρησιμοποιείται το Viracept; Η έναρξη της θεραπείας με Viracept πρέπει να γίνεται από γιατρό με εμπειρία στη θεραπεία της λοίμωξης HIV.
Για ασθενείς ηλικίας άνω των13 ετών, η συνιστώμενη δόση Viracept είναι 1. 250 mg δύο φορές την ημέρα ή 750 mg τρεις φορές την ημέρα, λαμβανόμενη μαζί με τροφή.
Για παιδιά ηλικίας τριών έως 13 ετών, η δόση εξαρτάται από το σωματικό τους βάρος.
Στους ασθενείς που δεν μπορούν να καταπιούν καψάκια μπορεί να χορηγείται η πόσιμη σκόνη.
Η κατάλληλη ποσότητα σκόνης μετράται με τα ειδικά κουτάλια δοσομέτρησης που παρέχονται στη συσκευασία και μπορεί να αναμιχθεί με γάλα ή υποκατάστατα γάλακτος.
Το Viracept πρέπει να χορηγείται με προσοχή στους ασθενείς με ηπατική ή νεφρική δυσλειτουργία.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το Viracept; Η δραστική ουσία στο Viracept, η νελφιναβίρη, είναι αναστολέας πρωτεάσης.
Αναστέλλει τη δράση ενός ενζύμου που ονομάζεται πρωτεάση και συμμετέχει στον πολλαπλασιασμό του HIV.
Όταν η δράση του ενζύμου αναστέλλεται, ο ιός δεν πολλαπλασιάζεται κανονικά, γεγονός που επιβραδύνει την εξάπλωση της λοίμωξης.
Το Viracept, συγχορηγούμενο με άλλα αντιιικά φάρμακα, μειώνει την 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged ποσότητα του HIV στο αίμα και διατηρεί τον ιό σε χαμηλά επίπεδα.
Το Viracept δεν θεραπεύει τη λοίμωξη από τον ιό HIV ούτε το AIDS, αλλά μπορεί να επιβραδύνει τη βλάβη που προκαλείται στο ανοσοποιητικό σύστημα και την ανάπτυξη λοιμώξεων και νόσων που σχετίζονται με το AIDS.
Ποιες μελέτες εκπονήθηκαν για το Viracept; Το Viracept μελετήθηκε σε συνδυασμό με άλλα αντιιικά φάρμακα σε δύο βασικές μελέτες στις οποίες συμμετείχαν 605 ασθενείς με HIV, ηλικίας 13 ετών και άνω.
Στην πρώτη μελέτη, το Viracept, συγχορηγούμενο με σταβουδίνη (άλλο αντιιικό φάρμακο) συγκρίθηκε με τη σταβουδίνη χορηγούμενη μόνη της, σε 308 ασθενείς οι οποίοι δεν είχαν λάβει σταβουδίνη ή άλλο αναστολέα πρωτεάσης στο παρελθόν.
Στη δεύτερη μελέτη, το Viracept, συγχορηγούμενο με ζιντοβουδίνη και λαμιβουδίνη (άλλα αντιιικά φάρμακα) συγκρίθηκε με το συνδυασμό ζιντοβουδίνης και λαμιβουδίνης σε 297 ασθενείς οι οποίοι δεν είχαν λάβει στο παρελθόν αγωγή για τη θεραπεία της λοίμωξης HIV.
Οι βασικοί δείκτες μέτρησης της αποτελεσματικότητας ήταν η αλλαγή στη συγκέντρωση του HIV στο αίμα (ιικό φορτίο) και η αλλαγή στον αριθμό των CD4 T- κυττάρων στο αίμα (επίπεδα CD4 κυττάρων).
Τα CD4 T - κύτταρα είναι λευκά αιμοσφαίρια τα οποία συμβάλλουν σημαντικά στην καταπολέμηση των λοιμώξεων αλλά εξουδετερώνονται από τον ιό HIV.
Η αποτελεσματικότητα της χορήγησης Viracept δύο και τρεις φορές την ημέρα, σε συνδυασμό με σταβουδίνη και λαμιβουδίνη, συγκρίθηκε σε τρεις μελέτες στις οποίες συμμετείχαν 635 ασθενείς.
Οι περισσότεροι από τους ασθενείς αυτούς δεν είχαν λάβει αναστολείς πρωτεάσης στο παρελθόν.
Το Viracept μελετήθηκε επίσης σε 37 παιδιά.
Ποιο είναι το όφελος του Viracept σύμφωνα με τις μελέτες; Σε αμφότερες τις βασικές μελέτες, το Viracept, συγχορηγούμενο με άλλα αντιικά φάρμακα, αποδείχθηκε πιο αποτελεσματικό από ότι τα φάρμακα σύγκρισης.
Μετά από 24 εβδομάδες, το Viracept επέφερε μεγαλύτερη μείωση από ότι τα φάρμακα σύγκρισης τόσο στο ιικό φορτίο όσο και στην αύξηση του αριθμού των CD4 κυττάρων.
Δεν διαπιστώθηκαν διαφορές στις δύο περιεκτικότητες του Viracept.
Στη δεύτερη μελέτη, η μείωση του ιικού φορτίου ήταν μεγαλύτερη από 99% στους ασθενείς που έλαβαν την υψηλότερη δόση Viracept, σε σύγκριση με ποσοστό μείωσης της τάξης του 95% στους ασθενείς που έλαβαν τα φάρμακα σύγκρισης.
Ο αριθμός των CD4 κυττάρων αυξήθηκε κατά 150 και 95 κύτταρα/ mm 3 αντιστοίχως.
Η μείωση στο ιικό φορτίο ήταν παρόμοια ανεξάρτητα εάν το Viracept χορηγήθηκε δύο ή τρεις φορές την ημέρα.
Σύμφωνα με τη μελέτη σε παιδιά, το φάρμακο παρήγαγε παρόμοιες συγκεντρώσεις της δραστικής ουσίας στο αίμα τόσο των παιδιών όσο και των ενηλίκων, με παρόμοιες ανεπιθύμητες ενέργειες και παρόμοια αποτελεσματικότητα.
Ποιοι κίνδυνοι συνδέονται με το Viracept; Η συχνότερη ανεπιθύμητη ενέργεια του Viracept (εμφανίζεται σε περισσότερους από 1 στους 10 ασθενείς) είναι η διάρροια.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Viracept περιλαμβάνεται στο φύλλο οδηγιών χρήσης.
Το Viracept δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη νελφιναβίρη ή σε οποιοδήποτε άλλο συστατικό του φαρμάκου.
Το Viracept δεν πρέπει να χορηγείται σε ασθενείς που λαμβάνουν κάποιο από τα ακόλουθα φάρμακα: • ριφαμπικίνη (χρησιμοποιείται για τη θεραπεία της φυματίωσης), • λειχηνόχορτο ή υπερικόν το διάτρητον (St John’ s wort) (φυτικό παρασκεύασμα για τη θεραπεία της κατάθλιψης), • ομεπραζόλη (η οποία χρησιμοποιείται για τη μείωση των επιπέδων των γαστρικών οξέων), • φάρμακα που διασπώνται με τον ίδιο τρόπο όπως το Viracept και είναι επιβλαβή όταν υπάρχουν σε υψηλά επίπεδα συγκέντρωσης στο αίμα (ο πλήρης κατάλογος των φαρμάκων αυτών περιλαμβάνεται στο φύλλο οδηγιών χρήσης).
Σε ασθενείς που λαμβάνουν Viracept, οι ιατροί θα πρέπει να εξετάσουν το ενδεχόμενο χρήσης εναλλακτικών λύσεων στην περίπτωση φαρμάκων που επιταχύνουν τη διάσπαση του Viracept, όπως φαινοβαρβιτάλη και καρβαμαζεπίνη (χρησιμοποιούνται για τη θεραπεία της επιληψίας).
Χρειάζεται επίσης προσοχή όταν το Viracept λαμβάνεται ταυτόχρονα με άλλα φάρμακα.
Για περισσότερες λεπτομέρειες ανατρέξτε στο φύλλο οδηγιών χρήσης.
Όπως συμβαίνει και με τα άλλα φάρμακα κατά του HIV, οι ασθενείς που λαμβάνουν Viracept διατρέχουν κίνδυνο να εμφανίσουν λιποδυστροφία (αλλαγές στην κατανομή του σωματικού λίπους),
2/ 3 οστεονέκρωση (νέκρωση του οστικού ιστού) ή σύνδρομο επανενεργοποίησης του ανοσοποιητικού συστήματος (συμπτώματα λοίμωξης που προκαλούνται από την αποκατάσταση του ανοσοποιητικού συστήματος).
Οι ασθενείς που αντιμετωπίζουν ηπατικά προβλήματα (περιλαμβανομένων των λοιμώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης κατά τη λήψη του Viracept.
Για ποιους λόγους εγκρίθηκε το Viracept; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Viracept υπερτερούν των κινδύνων που συνδέονται με αυτό στην αντιρετροϊική θεραπεία συνδυασμού ενήλικων ασθενών, εφήβων και παιδιών ηλικίας τριών ετών και άνω που έχουν προσβληθεί από τον ανθρώπινο ιό ανοσοανεπάρκειας (HIV- 1).
Η επιτροπή εισηγήθηκε τη χορήγηση άδειας κυκλοφορίας για το Viracept.
Αρχικά το Viracept εγκρίθηκε με τη διαδικασία των « εξαιρετικών περιστάσεων » επειδή, για επιστημονικούς λόγους, οι πληροφορίες που παρασχέθηκαν τη στιγμή της έγκρισης ήταν περιορισμένες.
Η εταιρεία υπέβαλε τις πρόσθετες πληροφορίες που της ζητήθηκαν και το καθεστώς των « εξαιρετικών περιστάσεων » έληξε την 1η Αυγούστου 2001.
Λοιπές πληροφορίες για το Viracept:
Στις 22 Ιανουαρίου 1998, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Roche Registration Limited για το Viracept.
Η άδεια κυκλοφορίας ανανεώθηκε στις 22 Ιανουαρίου 2003 και στις 22 Ιανουαρίου 2008.
Η πλήρης δημόσια έκθεση αξιολόγησης (EPAR) του Viracept διατίθεται εδώ.
Τελευταία ενημέρωση της περίληψης:
07- 2008.
3/ 3
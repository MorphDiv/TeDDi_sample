# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 788
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ECALTA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το ECALTA; Το ECALTA είναι κόνις και διαλύτης για την παρασκευή συµπυκνωµένου σκευάσµατος, το οποίο αραιώνεται υπό µορφή διαλύµατος προς έγχυση (στάγδην χορήγηση εντός της φλέβας).
Περιέχει τη δραστική ουσία ανιδουλαφουνγκίνη.
Σε ποιες περιπτώσεις χρησιµοποιείται το ECALTA; To ECALTA χρησιµοποιείται για τη θεραπεία της διηθητικής καντιντίασης (µορφή µυκητιασικής λοίµωξης που προκαλείται από ζυµοµύκητα ο οποίος ονοµάζεται Candida sp.). « ∆ιηθητική » σηµαίνει ότι ο µύκητας έχει εξαπλωθεί στο αίµα.
Το ECALTA χρησιµοποιείται µόνο σε ενήλικους µη ουδετεροπενικούς ασθενείς (που δεν έχουν χαµηλά επίπεδα ουδετερόφιλων, ήτοι ενός τύπου λευκοκυττάρων).
Το φάρµακο χορηγείται µόνο µε ιατρική συνταγή.
Πώς χρησιµοποιείται το ECALTA; Η έναρξη της θεραπείας µε ECALTA πρέπει να γίνεται από ιατρό πεπειραµένο στη διαχείριση διηθητικών µυκητιασικών λοιµώξεων.
Το ECALTA χορηγείται µε αρχική δόση 200 mg την πρώτη ηµέρα ενώ, στη συνέχεια, από τη δεύτερη ηµέρα και µετά, χορηγείται δόση 100 mg ηµερησίως.
Το ECALTA πρέπει να χορηγείται αποκλειστικά µε έγχυση, µε µέγιστο ρυθµό 1, 1 mg ανά λεπτό ώστε να αποφεύγονται οι ανεπιθύµητες ενέργειες.
Αυτό σηµαίνει ότι η διάρκεια της έγχυσης είναι περίπου τρεις ώρες για τη χορήγηση της αρχικής δόσης και µιάµιση ώρα για τις επόµενες.
Η διάρκεια της θεραπείας εξαρτάται από την απόκριση του ασθενούς.
Σε γενικές γραµµές, η θεραπεία πρέπει να διαρκεί τουλάχιστον δύο εβδοµάδες µετά από την τελευταία ηµέρα κατά την οποία εντοπίστηκε µύκητας στο αίµα ασθενούς.
Πώς δρα το ECALTA; Η δραστική ουσία που περιέχει το ECALTA, η ανιδουλαφουνγκίνη, είναι αντιµυκητιασικό φάρµακο το οποίο ανήκει στην κατηγορία των « εχινοκανδινών ». ∆ρα επηρεάζοντας την παραγωγή ενός συστατικού των κυττάρων του µύκητα, το οποίο αποκαλείται 1, 3- β- D γλυκάνη και είναι απαραίτητο για την επιβίωση και αναπαραγωγή του µύκητα.
Με το ECALTA, τα κυτταρικά τοιχώµατα του µύκητα γίνονται ατελή ή ελαττωµατικά, γεγονός που τα καθιστά εύθραυστα και ανίκανα να αναπαραχθούν.
Ο κατάλογος των µυκήτων έναντι των οποίων το ECALTA είναι δραστικό 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged περιλαµβάνεται στην περίληψη χαρακτηριστικών του προϊόντος (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Ποιες µελέτες εκπονήθηκαν για το ECALTA; Οι επιδράσεις του ECALTA ελέγχθηκαν πρώτα σε πειραµατικά µοντέλα προτού µελετηθούν σε ανθρώπους. ∆ιεξήχθηκε µία βασική µελέτη για το ECALTA στην οποία µετείχαν 261 ασθενείς µε διηθητική καντιντίαση.
Οι επιδράσεις του ECALTA συγκρίθηκαν µε εκείνες της φλουκοναζόλης (άλλο αντιµυκητιασικό φάρµακο).
Αµφότερα τα φάρµακα χορηγήθηκαν µε έγχυση για χρονικό διάστηµα που κυµαινόταν από 14 έως 42 ηµέρες.
Ο βασικός δείκτης µέτρησης της αποτελεσµατικότητας ήταν η αναλογία ασθενών που αποκρίθηκαν στη θεραπεία κατά την ολοκλήρωσή της.
Ως απόκριση ορίστηκε η σηµαντική ή η πλήρης βελτίωση των συµπτωµάτων χωρίς ανάγκη περαιτέρω θεραπείας και χωρίς την ύπαρξη Candida στα δείγµατα που λήφθηκαν από τον ασθενή.
Ποιο είναι το όφελος του ECALTA σύµφωνα µε τις µελέτες; Το ECALTA ήταν αποτελεσµατικότερο από τη φλουκοναζόλη στη θεραπεία της διηθητικής καντιντίασης.
Μετά την ολοκλήρωση της ενδοφλέβιας θεραπείας, 96 (76%) από τους 127 ασθενείς που λάµβαναν ECALTA αποκρίθηκαν στη θεραπεία, σε σύγκριση µε 71 (60%) από τους 118 ασθενείς που λάµβαναν φλουκοναζόλη.
Ποιοι κίνδυνοι συνδέονται µε το ECALTA; Οι συχνότερες ανεπιθύµητες ενέργειες (εµφανίζονται σε περίπου 1 έως 10 ασθενείς στους 100) του ECALTA είναι διαταραχή της πήξης του αίµατος, σπασµοί, πονοκέφαλος, διάρροια, έµετος, ναυτία (αδιαθεσία), αυξηµένα επίπεδα κρεατινίνης στο αίµα (δείκτης νεφρικής δυσλειτουργίας), εξάνθηµα, κνησµός (φαγούρα), υποκαλιαιµία (χαµηλά επίπεδα καλίου στο αίµα), έξαψη και αυξηµένα επίπεδα αµινοτρανσφεράσης αλανίνης, αλκαλικής φωσφατάσης, ασπαρτικής αµινοτρανσφεράσης, χολερυθρίνης και γ- γλουταµυλτρανσφεράσης στο αίµα (δείκτες ηπατικής δυσλειτουργίας).
Ο πλήρης κατάλογος των ανεπιθύµητων ενεργειών που αναφέρθηκαν µε το ECALTA περιλαµβάνεται στο φύλλο οδηγιών χρήσης.
Το ECALTA δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στην ανιδουλαφουνγκίνη ή σε οποιοδήποτε άλλο συστατικό του, ή σε οποιοδήποτε άλλο φάρµακο της κατηγορίας των εχινοκανδινών.
Το ECALTA, στην ανασυστηµένη του µορφή, περιέχει οινόπνευµα σε ποσότητα που ισοδυναµεί µε ένα µικρό ποτήρι κρασιού ή µπύρας.
Το γεγονός αυτό πρέπει να λαµβάνεται υπόψη όταν το φάρµακο χορηγείται σε ορισµένους ασθενείς (όπως έγκυες γυναίκες, ασθενείς που πάσχουν από αλκοολισµό ή ασθενείς µε ηπατικές νόσους).
Επειδή το ECALTA µπορεί να επηρεάσει την ηπατική λειτουργία, οι ασθενείς που εµφανίζουν ενδείξεις ηπατικών προβληµάτων κατά τη διάρκεια της θεραπείας πρέπει να παρακολουθούνται προσεκτικά.
Για ποιους λόγους εγκρίθηκε το ECALTA; Η Επιτροπή Φαρµάκων για Ανθρώπινη Χρήση (CHMP) κατέληξε στο συµπέρασµα ότι τα οφέλη του ECALTA υπερτερούν των κινδύνων που σχετίζονται µε αυτό στη θεραπεία της διηθητικής καντιντίασης σε ενήλικους µη ουδετεροπενικούς ασθενείς.
Ωστόσο, η επιτροπή επεσήµανε ότι η βασική µελέτη του ECALTA περιλάµβανε ανεπαρκή αριθµό ασθενών µε ουδετεροπενία ώστε να καταδειχθεί η αποτελεσµατικότητα του φαρµάκου στην εν λόγω κατηγορία ασθενών.
Επιπλέον, επεσήµανε ότι το ECALTA έχει µελετηθεί κυρίως σε ασθενείς µε καντινταιµία (ύπαρξη Candida sp. στο αίµα) και µόνο σε περιορισµένο αριθµό ασθενών µε εν τω βάθει λοιµώξεις των ιστών ή µε αποστήµατα.
Η επιτροπή εισηγήθηκε τη χορήγηση άδειας κυκλοφορίας για το ECALTA.
Λοιπές πληροφορίες για το ECALTA:
Στις 20 Σεπτεµβρίου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Limited για το ECALTA.
Η πλήρης δηµόσια έκθεση αξιολόγησης (EPAR) του ECALTA διατίθεται εδώ.
Τελευταία ενηµέρωση της περίληψης:
08- 2007.
©EMEA 2007
2/ 2
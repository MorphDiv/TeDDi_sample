# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 581
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
KIVEXA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Kivexa; Το Kivexa είναι φάρµακο που περιέχει δύο δραστικές ουσίες, την αβακαβίρη (600 mg) και τη λαµιβουδίνη (600 mg). ∆ιατίθεται υπό µορφή πορτοκαλί δισκίων, καψοειδούς σχήµατος.
Σε ποιες περιπτώσεις χρησιµοποιείται το Kivexa; Το Kivexa είναι αντιιικό φάρµακο.
Χορηγείται σε συνδυασµό µε τουλάχιστον ένα άλλο αντιιικό φάρµακο για τη θεραπεία ενήλικων ασθενών και εφήβων ηλικίας άνω των 12 ετών που έχουν προσβληθεί από τον ιό της ανθρώπινης ανοσοανεπάρκειας (HIV), τον ιό που προκαλεί το σύνδροµο επίκτητης ανοσολογικής ανεπάρκειας (AIDS).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Kivexa; Το Kivexa πρέπει να συνταγογραφείται από ιατρό πεπειραµένο στη διαχείριση της λοίµωξης HIV.
Ένα δισκίο Kivexa λαµβάνεται µία φορά την ηµέρα µε ή χωρίς τροφή.
Το φάρµακο πρέπει να χορηγείται αποκλειστικά σε ασθενείς βάρους άνω των 40 kg.
Οι ασθενείς για τους οποίους απαιτείται προσαρµογή της δόσης της αβακαβίρης ή της λαµιβουδίνης πρέπει να λαµβάνουν τα φάρµακα χωριστά.
Το Kivexa δεν πρέπει να χορηγείται σε ασθενείς µε σοβαρά ηπατικά προβλήµατα και η χρήση του δεν συνιστάται σε ασθενείς µε σοβαρά νεφρικά προβλήµατα.
Οι ασθενείς µε ήπια ή µέτρια ηπατικά προβλήµατα πρέπει να παρακολουθούνται στενά από τον ιατρό τους.
Σε ασθενείς ηλικίας άνω των 65 ετών το Kivexa πρέπει να χορηγείται µε προσοχή.
Περισσότερες πληροφορίες περιλαµβάνονται στο φύλλο οδηγιών χρήσης.
Στους ασθενείς που λαµβάνουν Kivexa πρέπει να χορηγείται η ειδική προειδοποιητική κάρτα, η οποία περιλαµβάνει συνοπτικά τις βασικές πληροφορίες ασφάλειας σχετικά µε το προϊόν.
Πώς δρα το Kivexa; Αµφότερες οι δραστικές ουσίες που περιέχει το Kivexa, η αβακαβίρη και η λαµιβουδίνη, είναι νουκλεοσιδικοί αναστολείς της ανάστροφης µεταγραφάσης (NRTIs).
Έχουν παρόµοιο τρόπο δράσης αναστέλλοντας τη δραστηριότητα της ανάστροφης µεταγραφάσης, ενός ενζύµου που παράγεται από τον HIV το οποίο επιτρέπει στον ιό να προσβάλει τα κύτταρα του σώµατος µε αποτέλεσµα τον πολλαπλασιασµό του ιού.
Το Kivexa χορηγούµενο σε συνδυασµό µε τουλάχιστον ένα άλλο αντιιικό φάρµακο µειώνει την ποσότητα του HIV στο αίµα και διατηρεί τον ιό σε χαµηλά επίπεδα.
Το Kivexa 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged δεν θεραπεύει τη λοίµωξη από HIV ούτε το AIDS, µπορεί όµως να επιβραδύνει τη βλάβη που προκαλείται στο ανοσοποιητικό σύστηµα και την ανάπτυξη λοιµώξεων και νόσων που σχετίζονται µε το AIDS.
Αµφότερες οι δραστικές ουσίες κυκλοφορούν στην Ευρωπαϊκή Ένωση (ΕΕ) από τα τέλη της δεκαετίας του 1990: η αβακαβίρη έλαβε άδεια κυκλοφορίας το 1999 µε την εµπορική ονοµασία Ziagen και η λαµιβουδίνη έλαβε άδεια κυκλοφορίας το 1996 µε την εµπορική ονοµασία Epivir.
Ποιες µελέτες εκπονήθηκαν για το Kivexa; ∆ιενεργήθηκαν τρεις κύριες µελέτες για το Kivexa στις οποίες συµµετείχαν 1. 230 ασθενείς.
Κατά την έγκριση του Kivexa, η εγκεκριµένη δόση της αβακαβίρης ήταν 300 mg χορηγούµενα δύο φορές την ηµέρα.
Ως εκ τούτου, οι µελέτες που διενεργήθηκαν συνέκριναν την αβακαβίρη, λαµβανόµενη σε δόση 600 mg µία φορά την ηµέρα και σε δόση 300 mg δύο φορές την ηµέρα, σε συνδυασµό µε λαµιβουδίνη και ένα ή δύο άλλα αντιιικά φάρµακα.
Οι δύο µελέτες εξέτασαν τις δραστικές ουσίες λαµβανόµενες ως ξεχωριστά φάρµακα, ενώ η τρίτη µελέτη εξέτασε τη χρήση δισκίου συνδυασµού στη δόση που χορηγείται µία φορά την ηµέρα.
Ο βασικός δείκτης µέτρησης της αποτελεσµατικότητας ήταν η αλλαγή στα επίπεδα του HIV στο αίµα (ιικό φορτίο) µετά από 24 ή 48 εβδοµάδες θεραπείας.
Ποιο είναι το όφελος του Kivexa σύµφωνα µε τις µελέτες; Αµφότερες οι δόσεις αβακαβίρης, λαµβανόµενες σε συνδυασµό µε λαµιβουδίνη και άλλα αντιιικά φάρµακα, ήταν εξίσου αποτελεσµατικές στη µείωση του ιικού φορτίου.
Στην πρώτη µελέτη, 253 (66%) από τους 384 ασθενείς που λάµβαναν αβακαβίρη µία φορά την ηµέρα είχαν ιικό φορτίο κάτω από 50 αντίγραφα/ ml µετά από 48 εβδοµάδες, σε σύγκριση µε 261 (68%) από τους 386 που λάµβαναν αβακαβίρη δύο φορές την ηµέρα.
Το δισκίο συνδυασµού λαµβανόµενο µία φορά την ηµέρα αποδείχθηκε εξίσου αποτελεσµατικό στη µείωση του ιικού φορτίου µε τα φάρµακα που λαµβάνονταν χωριστά δύο φορές την ηµέρα, µετά από 24 εβδοµάδες θεραπείας.
Ποιοι κίνδυνοι συνδέονται µε το Kivexa; Οι συχνότερες ανεπιθύµητες ενέργειες του Kivexa (εµφανίζονται σε 1 έως 10 ασθενείς στους 100) είναι υπερευαισθησία (αλλεργικές αντιδράσεις), εξάνθηµα, ναυτία (αίσθηµα αδιαθεσίας), έµετος, διάρροια, κοιλιακός πόνος, πονοκέφαλος, αρθραλγία (πόνος στις αρθρώσεις), µυϊκές διαταραχές, βήχας, ρινικά συµπτώµατα, πυρετός, λήθαργος, κόπωση, αϋπνία (δυσκολία στον ύπνο), κακουχία (αδιαθεσία και εξάντληση), ανορεξία (απώλεια όρεξης) και αλωπεκία (απώλεια µαλλιών).
Ο πλήρης κατάλογος των ανεπιθύµητων ενεργειών που αναφέρθηκαν µε το Kivexa περιλαµβάνεται στο φύλλο οδηγιών χρήσης.
Σε ποσοστό περίπου 5% των ασθενών που λαµβάνουν Kivexa παρατηρούνται αντιδράσεις υπερευαισθησίας (αλλεργικές αντιδράσεις), συνήθως εντός των έξι πρώτων εβδοµάδων της θεραπείας.
Ορισµένες από αυτές τις περιπτώσεις µπορούν να αποβούν µοιραίες.
Στα συµπτώµατα περιλαµβάνονται σχεδόν πάντοτε πυρετός ή εξάνθηµα, και πολύ συχνά ναυτία, έµετος, διάρροια, κοιλιακός πόνος, δύσπνοια (αναπνευστική δυσχέρεια), βήχας, λήθαργος, κακουχία, πονοκέφαλος, ενδείξεις στο αίµα για βλάβη του ήπατος και µυαλγία (πόνος στους µυς).
Στους ασθενείς που λαµβάνουν Kivexa χορηγείται µια κάρτα που αναφέρει λεπτοµερώς τα εν λόγω συµπτώµατα, ώστε να είναι ενήµεροι.
Σε περίπτωση που εµφανίσουν κάποια ανεπιθύµητη ενέργεια πρέπει να επικοινωνήσουν µε τον ιατρό τους άµεσα.
Περισσότερες πληροφορίες περιλαµβάνονται στο φύλλο οδηγιών χρήσης.
Το Kivexa δεν πρέπει να χορηγείται σε ασθενείς µε σοβαρές ηπατικές νόσους ή σε ασθενείς που ενδέχεται να παρουσιάσουν υπερευαισθησία (αλλεργία) στη λαµιβουδίνη, στην αβακαβίρη ή σε οποιοδήποτε άλλο συστατικό του φαρµάκου.
Όπως συµβαίνει και µε τα άλλα φάρµακα κατά του HIV, οι ασθενείς που λαµβάνουν Kivexa διατρέχουν κίνδυνο να εµφανίσουν λιποδυστροφία (αλλαγές στην κατανοµή του σωµατικού λίπους), οστεονέκρωση (νέκρωση του οστικού ιστού) ή σύνδροµο επανενεργοποίησης του ανοσοποιητικού συστήµατος (συµπτώµατα λοίµωξης που προκαλούνται από την αποκατάσταση του ανοσοποιητικού συστήµατος).
Οι ασθενείς που αντιµετωπίζουν ηπατικά προβλήµατα (περιλαµβανοµένων των λοιµώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης όταν λαµβάνουν Kivexa.
Όπως συµβαίνει και µε τους άλλους νουκλεοσιδικούς αναστολείς της ανάστροφης µεταγραφάσης, το Kivexa µπορεί να προκαλέσει γαλακτική οξέωση (συσσώρευση γαλακτικού οξέος στον οργανισµό) και, σε παιδιά οι µητέρες των οποίων λάµβαναν Kivexa κατά τη διάρκεια της
©EMEA 2007
2/ 3
εγκυµοσύνης, µιτοχονδριακή δυσλειτουργία (βλάβη στα συστατικά των κυττάρων που παράγουν ενέργεια η οποία µπορεί να προκαλέσει προβλήµατα στο αίµα).
Για ποιους λόγους εγκρίθηκε το Kivexa; Η Επιτροπή Φαρµάκων για Ανθρώπινη Χρήση (CHMP) κατέληξε στο συµπέρασµα ότι τα οφέλη του Kivexa υπερτερούν των κινδύνων που συνδέονται µε αυτό στη συνδυασµένη αντιρετροϊκή αγωγή για τη θεραπεία ενηλίκων και εφήβων ηλικίας άνω των 12 ετών που έχουν προσβληθεί από HIV.
Η επιτροπή επεσήµανε ότι η κατάδειξη του οφέλους του Kivexa βασίστηκε κυρίως σε µία µελέτη σε ενήλικες, οι περισσότεροι εκ των οποίων δεν είχαν προηγουµένως αντιµετωπιστεί θεραπευτικά για τη λοίµωξη HIV και δεν εµφάνιζαν κανένα σύµπτωµα αυτής.
Η επιτροπή εισηγήθηκε τη χορήγηση άδειας κυκλοφορίας για το Kivexa.
Λοιπές πληροφορίες για το Kivexa:
Στις 17 ∆εκεµβρίου, 2004 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Glaxo Group Ltd για το Kivexa.
Η πλήρης δηµόσια έκθεση αξιολόγησης (EPAR) του Kivexa διατίθεται εδώ.
Τελευταία ενηµέρωση της περίληψης:
10- 2007.
©EMEA 2007
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 109
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
SUPRELORIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι Suprelorin; Το Suprelorin είναι ένα εµφύτευµα το οποίο περιέχει τη δραστική ουσία δεσλορελίνη.
Κυκλοφορεί σε προ- φορτισµένη συσκευή εµφύτευσης.
Σε ποιες περιπτώσεις χρησιµοποιείται το Suprelorin; Το Suprelorin χρησιµοποιείται για την πρόκληση προσωρινής στειρότητας σε υγιείς, µη - στειρωµένους, σεξουαλικά ώριµους αρσενικούς σκύλους.
Το εµφύτευµα εισάγεται υποδορίως στο χαλαρό δέρµα στην πλάτη ανάµεσα στον κάτω αυχένα και την οσφυϊκή χώρα.
Η δράση του Suprelorin αρχίζει µετά από έξι περίπου εβδοµάδες και διαρκεί έξι µήνες, µετά την παρέλευση των οποίων µπορεί να πραγµατοποιείται νέα εµφύτευση, εφόσον κρίνεται απαραίτητο.
Η αποτελεσµατικότητα είναι άµεση εάν η νέα εµφύτευση πραγµατοποιηθεί έξι περίπου µήνες µετά την προηγούµενη.
Πώς δρα το Suprelorin; Η δραστική ουσία του Suprelorin, η δεσλορελίνη, δρα όπως η φυσική ορµόνη απελευθέρωσης των γοναδοτροπινών (GnRH) η οποία ελέγχει την έκκριση άλλων ορµονών που επηρεάζουν τη γονιµότητα.
Το Suprelorin χορηγείται υπό µορφή εµφυτεύµατος από το οποίο απελευθερώνεται σταδιακά µια σταθερή χαµηλή δόση δεσλορελίνης.
Κατ 'αυτόν τον τρόπο αναστέλλεται η παραγωγή της ωοθυλακιοτρόπου ορµόνης (FSH) και της ωχρινοτρόπου ορµόνης (LH) µε αποτέλεσµα τη µείωση της τεστοστερόνης που κυκλοφορεί στο αίµα, τη διακοπή της σπερµατογένεσης και τη µείωση της λίµπιντο (γενετήσιο ένστικτο) στους αρσενικούς σκύλους.
Στην περίπτωση ζευγαρώµατος αρσενικού σκύλου υπό αγωγή µε Suprelorin µε θηλυκό σκύλο σε περίοδο οίστρου, οι πιθανότητες κύησης είναι εξαιρετικά λιγοστές.
Ποιες µελέτες εκπονήθηκαν για το Suprelorin; Το Suprelorin µελετήθηκε υπό πραγµατικές συνθήκες σε σκύλους βάρους µεταξύ 10 και 25 kg, στους οποίους πραγµατοποιήθηκε εµφύτευση ακολουθούµενη από παρακολούθηση µέγιστης διάρκειας ενός έτους.
Στις µελέτες εξετάστηκαν οι επιδράσεις του Suprelorin στα επίπεδα της τεστοστερόνης στο αίµα, στο µέγεθος των όρχεων και στην ικανότητα των σκύλων να παράγουν σπέρµα προς συλλογή.
Σε ορισµένες από τις µελέτες, οι σκύλοι έλαβαν Suprelorin περισσότερες από µία φορές και µετά τη 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged λήψη του τελικού εµφυτεύµατος υποβλήθηκαν σε παρακολούθηση µέγιστης διάρκειας ενός έτους.
Η ασφάλεια του Suprelorin µελετήθηκε µετά τη χορήγηση στους σκύλους δόσης υπερδεκαπλάσιας της συνιστώµενης.
Ποιο είναι το όφελος του Suprelorin σύµφωνα µε τις µελέτες; Σε όλες τις µελέτες διαπιστώθηκε µείωση των επιπέδων τεστοστερόνης στο αίµα, µείωση του µεγέθους των όρχεων, µειωµένη λίµπιντο και µειωµένη σπερµατογένεση (οι όρχεις παράγουν λιγότερα σπερµατοζωάρια).
Σε ποσοστό µεγαλύτερο του 95% των σκύλων, οι επιδράσεις αυτές εµφανίστηκαν έξι εβδοµάδες µετά την εµφύτευση και διήρκεσαν για τουλάχιστον έξι µήνες.
Στην πλειοψηφία τους, οι σκύλοι ανέκτησαν φυσιολογικά χαρακτηριστικά σπέρµατος ένα περίπου έτος µετά την τελευταία θεραπεία και ζευγάρωσαν επιτυχώς µε θηλυκούς σκύλους µετά τη διακοπή της θεραπείας µε Suprelorin.
Ποιοι κίνδυνοι συνδέονται µε το Suprelorin; Οι σκύλοι ενδέχεται να εµφανίσουν µέτριο οίδηµα στο σηµείο της εµφύτευσης κατά τις δύο εβδοµάδες που έπονται της εµφύτευσης.
Στους τρεις µήνες µετά τη χορήγηση ενδέχεται να εµφανιστούν τοπικές αντιδράσεις (π. χ. φλεγµονή, σκλήρυνση του δέρµατος).
Τυχόν οίδηµα ή τοπική αντίδραση υποχωρεί φυσιολογικά.
Κατά τη διάρκεια της θεραπείας αναµένεται µείωση του µεγέθους των όρχεων.
Η χορήγηση του Suprelorin σε προεφηβικούς σκύλους δεν έχει διερευνηθεί και ως εκ τούτου δεν συνιστάται η χορήγησή του σε αυτά τα ζώα.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Suprelorin περιλαµβάνεται στο φύλλο οδηγιών χρήσης.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το συγκεκριµένο κτηνιατρικό φάρµακο έχει αναπτυχθεί ειδικά για σκύλους και δεν προορίζεται για χρήση από τον άνθρωπο.
Παρόλο που η επαφή του προϊόντος µε το δέρµα είναι απίθανη, εάν αυτό συµβεί, ξεπλύνετε αµέσως την περιοχή που έχει εκτεθεί στο φάρµακο, διότι οι ουσίες αυτού του είδους απορροφώνται µέσω του δέρµατος.
Έγκυες γυναίκες δεν πρέπει να χορηγούν το προϊόν.
Κατά τη χορήγηση του προϊόντος, προσέξετε να αποφύγετε την κατά λάθος αυτοένεση διασφαλίζοντας ότι το ζώο είναι κατάλληλα ακινητοποιηµένο και ότι η βελόνη χορήγησης είναι καλυµµένη µέχρι τη στιγµή της εµφύτευσης.
Σε περίπτωση κατά λάθος αυτοένεσης, συµβουλευτείτε αµέσως γιατρό, για αφαίρεση του εµφυτεύµατος. ∆είξετε στο γιατρό το φύλλο οδηγιών χρήσης ή την ετικέτα.
Για ποιους λόγους εγκρίθηκε το Suprelorin; Η επιτροπή φαρµάκων για κτηνιατρική χρήση (CVMP) αποφάσισε ότι τα οφέλη του Suprelorin υπερτερούν των κινδύνων που συνδέονται µε αυτό για την πρόκληση προσωρινής στειρότητας σε υγιείς, µη- στειρωµένους, σεξουαλικά ώριµους αρσενικούς σκύλους και εισηγήθηκε τη χορήγηση άδειας κυκλοφορίας για το Suprelorin.
Η σχέση ωφέλειας- κινδύνου παρουσιάζεται στην ενότητα 6 της παρούσας ευρωπαϊκής δηµόσιας έκθεσης αξιολόγησης.
Λοιπές πληροφορίες για το Suprelorin:
Στις 10/ 07/ 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Cyton Biosciences για το Suprelorin.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
Ιούλιος 2007.
Σελίδα 2/ 2 ©EMEA 2007
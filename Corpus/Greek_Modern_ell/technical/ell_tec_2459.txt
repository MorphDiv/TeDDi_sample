# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 038
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
SUVAXYN AUJESZKY 783 + O/ W
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Suvaxyn Aujeszky 783 + O/ W;
Το Suvaxyn Aujeszky 783 + O/ W είναι εµβόλιο που περιέχει τον ζωντανό εξασθενηµένο (µειωµένης λοιµογόνου δύναµης) ιό της νόσου Aujeszky, στέλεχος NIA3- 783.
Το Suvaxyn Aujeszky 783 + O/ W είναι σκόνη και διαλύτης για την παρασκευή ενέσιµου γαλακτώµατος (µείγµα υγρών µε βάση έλαια και νερό).
Σε ποιες περιπτώσεις χρησιµοποιείται το Suvaxyn Aujeszky 783 + O/ W;
Το Suvaxyn Aujeszky 783 + O/ W χρησιµοποιείται για τον εµβολιασµό χοίρων από την ηλικία των 10 εβδοµάδων κατά της νόσου του Aujeszky, νόσου παρόµοιας µε τη λύσσα που προκαλείται από ερπητοϊό.
Προλαµβάνει τη θνησιµότητα και τα συµπτώµατα της νόσου και µειώνει την απέκκριση του ιού.
Ο εµβολιασµός συΐδων (θηλυκών χοίρων που δεν έχουν κυοφορήσει) και συών (θηλυκών χοίρων που έχουν ήδη κυοφορήσει) µε Suvaxyn Aujeszky 783 + O/ W µπορεί να συντελέσει επίσης στην ανοσοποίηση των απογόνων των χοίρων.
Το Suvaxyn Aujeszky 783 + O/ W χορηγείται µε δύο ενδοµυϊκές ενέσεις των 2 ml στον τράχηλο στο πίσω µέρος του αυτιού, µεταξύ των οποίων µεσολαβούν τρεις µε τέσσερις εβδοµάδες.
Η έναρξη της ανοσοποίησης επιτυγχάνεται µετά από τρεις εβδοµάδες και η διάρκειά της είναι τρεις µήνες.
Οι θηλυκές σύες κρεατοπαραγωγής πρέπει να επανεµβολιάζονται πριν από το πρώτο τους ζευγάρωµα ή κατά τη διάρκεια κάθε κυοφορίας, τρεις έως έξι εβδοµάδες πριν από την αναµενόµενη ηµεροµηνία τοκετού.
Οι κάπροι κρεατοπαραγωγής (αρσενικοί χοίροι) πρέπει να επανεµβολιάζονται κάθε έξι µήνες.
Για τον εµβολιασµό ολόκληρου του κοπαδιού πρέπει να χορηγείται µία δόση σε κάθε αρσενικό και θηλυκό χοίρο κρεατοπαραγωγής κάθε τέσσερις µήνες.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το Suvaxyn Aujeszky 783 + O/ W;
Το Suvaxyn Aujeszky 783 + O/ W είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Suvaxyn Aujeszky 783 + O/ W περιέχει µικρές ποσότητες της εξασθενηµένης µορφής του ιού της νόσου του Aujeszky.
Ο ιός είναι γενετικά τροποποιηµένος: έχει αφαιρεθεί ένα γονίδιό του (το γονίδιο που επιτρέπει στον ιό να παράγει ένα ένζυµο που αποκαλείται θυµιδίνη κινάση), γεγονός που τον καθιστά εξασθενηµένο.
Το εµβόλιο περιέχει επίσης « ενισχυτικά » (συστατικά που περιέχουν αργίλιο, παραφινέλαιο, έναν γαλακτωµατοποιητή και ένα απορρυπαντικό) για την επίτευξη καλύτερης απόκρισης.
Όταν το εµβόλιο χορηγείται στον χοίρο, το ανοσοποιητικό του σύστηµα αναγνωρίζει τους εξασθενηµένους ιούς ως « ξένα » σώµατα και παράγει αντισώµατα εναντίον τους.
Στη συνέχεια, όταν το ζώο εκτεθεί µελλοντικά ξανά στους ιούς, το ανοσοποιητικό του σύστηµα θα είναι σε θέση να παράγει αντισώµατα γρηγορότερα, βοηθώντας στην προστασία του χοίρου έναντι της νόσου.
Τα αντισώµατα µεταφέρονται επίσης από τη µητέρα στα χοιρίδια µέσω του πρωτογάλακτος και του γάλακτος, ενισχύοντας την προστασία των χοιριδίων που προέρχονται από εµβολιασµένους χοίρους έναντι της νόσου.
Ποιες µελέτες εκπονήθηκαν για το Suvaxyn Aujeszky 783 + O/ W;
Για την εξέταση της αποτελεσµατικότητας του Suvaxyn Aujeszky 783 + O/ W πραγµατοποιήθηκαν µελέτες διάρκειας περίπου δύο ετών σε µεγάλο αριθµό χοίρων που προέρχονταν από διάφορα αγροκτήµατα.
Το κοπάδι των χοίρων βρισκόταν υπό παρακολούθηση για την εµφάνιση ενδείξεων λοίµωξης από τον τύπο του ιού της νόσου του Aujeszky που µπορεί να προσβάλλει τα ζώα στο χώρο εκτροφής τους.
Οι µελέτες συνέκριναν τα επίπεδα λοίµωξης εµβολιασµένων και µη εµβολιασµένων χοίρων.
Ποιο είναι το όφελος του Suvaxyn Aujeszky 783 + O/ W σύµφωνα µε τις µελέτες;
Το Suvaxyn Aujeszky 783 + O/ W ήταν αποτελεσµατικό στην πρόληψη της λοίµωξης από τον ιό.
Μετά από τον εµβολιασµό, ο αριθµός των κοπαδιών χοίρων που εµφάνισαν ενδείξεις λοίµωξης µειώθηκε σηµαντικά, όπως επίσης και ο αριθµός των µολυσµένων χοίρων σε κάθε κοπάδι.
Στους χοίρους που δεν εµβολιάστηκαν δεν παρατηρήθηκε αλλαγή στα ποσοστά λοίµωξης.
Ποιοι κίνδυνοι συνδέονται µε το Suvaxyn Aujeszky 783 + O/ W;
Στους µισούς περίπου χοίρους που εµβολιάζονται µπορεί να εµφανιστεί ελαφριά παροδική αντίδραση στο σηµείο χορήγησης της ένεσης, η οποία µπορεί να έχει διάµετρο έως 2 cm µετά την πρώτη ένεση και έως 5 cm µετά από τη δεύτερη, αλλά συνήθως εξαφανίζεται εντός τριών εβδοµάδων.
Σε µικρό αριθµό χοίρων ενδέχεται να εµφανιστεί αύξηση στη θερµοκρασία σώµατος έως 40, 5°C η οποία διαρκεί έως και δύο ηµέρες.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Μετά από τη χρήση πλύνετε και απολυµάνετε τα χέρια σας και τον εξοπλισµό.
Σε περίπτωση τυχαίας ένεσης µπορεί να προκληθεί έντονος πόνος και εξοίδηση, ιδίως αν η ένεση γίνει σε άρθρωση ή δάκτυλο.
Εάν ενεθείτε τυχαία µε αυτό το προϊόν, αναζητήστε αµέσως ιατρική συµβουλή και δείξτε στον γιατρό το φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά την ιατρική εξέταση, ζητήστε και πάλι ιατρική συµβουλή.
©EMEA 2007 Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής);
Ο χρόνος αναµονής είναι µηδέν ηµέρες.
Για ποιους λόγους εγκρίθηκε το Suvaxyn Aujeszky 783 + O/ W;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Suvaxyn Aujeszky 783 + O/ W υπερτερούν των κινδύνων που συνδέονται µε αυτό για την ενεργητική και παθητική ανοσοποίηση χοίρων στην πρόληψη ή τον περιορισµό της θνησιµότητας και των κλινικών ενδείξεων της νόσου του Aujeszky και τον περιορισµό της απέκκρισης του ιού στο περιβάλλον.
Η επιτροπή εισηγήθηκε τη χορήγηση άδειας κυκλοφορίας για το Suvaxyn Aujeszky 783 O/ W.
Η σχέση ωφέλειας- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Suvaxyn Aujeszky 783 + O/ W:
Στις 7 Αυγούστου 1998, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Fort Dodge Animal Health Holland για το Suvaxyn Aujeszky 783 + O/ W.
Η άδεια κυκλοφορίας ανανεώθηκε στις 7 Αυγούστου 2003.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
3 Οκτωβρίου 2007.
©EMEA 2007
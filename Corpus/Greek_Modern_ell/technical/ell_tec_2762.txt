# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 488
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VIVANZA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Vivanza; Το Vivanza είναι ένα φάρµακο που περιέχει τη δραστική ουσία βαρδεναφίλη. ∆ιατίθεται σε µορφή στρογγυλών δισκίων χρώµατος πορτοκαλί (5, 10, ή 20 mg).
Σε ποιες περιπτώσεις χρησιµοποιείται το Vivanza; Το Vivanza χρησιµοποιείται για τη θεραπεία ενήλικων ανδρών που αντιµετωπίζουν προβλήµατα στυτικής δυσλειτουργίας (ορισµένες φορές αποκαλείται ανικανότητα), όταν δεν µπορούν να επιτύχουν ή να διατηρήσουν επαρκή στύση στο πέος, για ικανοποιητική σεξουαλική δραστηριότητα.
Για να είναι αποτελεσµατικό το Vivanza, πρέπει να υπάρχει σεξουαλική διέγερση.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Vivanza; Η συνιστώµενη δόση του Vivanza είναι 10 mg, η οποία λαµβάνεται µε ή χωρίς φαγητό, περίπου 25 µε 60 λεπτά πριν από τη σεξουαλική δραστηριότητα.
Η έναρξη της δράσης µπορεί να καθυστερήσει εάν το Vivanza ληφθεί µε φαγητό υψηλής περιεκτικότητας σε λιπαρά.
Η δόση µπορεί να αυξηθεί σε 20 mg κατ ’ ανώτατο όριο ή να ελαττωθεί σε 5 mg ανάλογα µε την αποτελεσµατικότητα και τις ανεπιθύµητες ενέργειες.
Η δόση έναρξης για τους ασθενείς µε ηπατικά προβλήµατα ή µε σοβαρή νεφρική δυσλειτουργία πρέπει να είναι τα 5 mg.
Η µέγιστη συνιστώµενη συχνότητα λήψης του φαρµάκου είναι ένα δισκίο την ηµέρα.
Πώς δρα το Vivanza; Η δραστική ουσία του Vivanza, η βαρδεναφίλη, ανήκει σε µια οµάδα φαρµάκων που ονοµάζονται αναστολείς της φωσφοδιεστεράσης τύπου 5 (PDE5). ∆ρα αναστέλλοντας το ένζυµο της φωσφοδιεστεράσης, το οποίο συνήθως διασπά µία ουσία γνωστή ως κυκλική µονοφωσφορική γουανοσίνη (cGMP).
Κατά τη διάρκεια της φυσιολογικής σεξουαλικής διέγερσης παράγεται στο πέος η cGMP, η οποία προκαλεί τη χαλάρωση του λείου µυϊκού ιστού του πέους (του corpora cavernosa), επιτρέποντας την εισροή του αίµατος στο corpora η οποία προκαλεί τη στύση.
Αναστέλλοντας τη διάσπαση της cGMP, το Vivanza αποκαθιστά τη στυτική λειτουργία.
Εξακολουθεί να είναι απαραίτητη η σεξουαλική διέγερση για την πρόκληση στύσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Ποιες µελέτες εκπονήθηκαν για το Vivanza; Το Vivanza µελετήθηκε σε τέσσερις κύριες µελέτες στις οποίες συµµετείχαν 2. 431 ασθενείς ηλικίας 20 έως 83 ετών, όπου συγκρίθηκε µε εικονικό φάρµακο (εικονική θεραπεία).
Μία µελέτη διεξήχθη σε διαβητικούς άνδρες και άλλη µία σε ασθενείς µετά από προστατεκτοµή (άνδρες στους οποίους αφαιρέθηκε ο προστάτης).
Ο κύριος δείκτης µέτρησης της αποτελεσµατικότητας ήταν η ικανότητα επίτευξης και διατήρησης της στύσης.
Αυτό καταγράφηκε σε δύο ερωτηµατολόγια που συµπληρώθηκαν κατ ’ οίκον.
Ποιο είναι το όφελος του Vivanza σύµφωνα µε τις µελέτες; Το Vivanza αποδείχθηκε σε σηµαντικό βαθµό αποτελεσµατικότερο από το εικονικό φάρµακο για όλους τους δείκτες µέτρησης και σε όλες τις µελέτες.
Ποιοι κίνδυνοι συνδέονται µε το Vivanza; Οι συχνότερες ανεπιθύµητες ενέργειες του Vivanza (εµφανίζονται σε περισσότερους από 1 στους 10 ασθενείς) είναι πονοκέφαλος και εξάψεις.
Ο πλήρης κατάλογος όλων των ανεπιθύµητων ενεργειών που αναφέρθηκαν για το Vivanza περιλαµβάνεται στο φύλλο οδηγιών χρήσης.
Το Vivanza δεν πρέπει να χορηγείται σε άτοµα που ενδέχεται να παρουσιάζουν υπερευαισθησία (αλλεργία) στη βαρδεναφίλη ή σε οποιοδήποτε άλλο από τα συστατικά του φαρµάκου και για τους οποίους δεν συνιστάται η σεξουαλική δραστηριότητα (π. χ. άνδρες που πάσχουν από σοβαρή καρδιοπάθεια, όπως ασταθή στηθάγχη ή σοβαρή καρδιακή ανεπάρκεια). ∆εν πρέπει, επίσης, να χορηγείται σε ασθενείς που σε κάποια δεδοµένη χρονική στιγµή εµφάνισαν απώλεια όρασης λόγω της ροής του αίµατος στο νεύρο του µατιού (µη αρτηριτιδική πρόσθια ισχαιµική οπτική νευροπάθεια ή ΝΑΙΟΝ).
Το Vivanza δεν πρέπει να χορηγείται ταυτόχρονα µε νιτρικά (φάρµακο για τη θεραπεία της στηθάγχης).
Λόγω του ότι η δράση του Vivanza δεν µελετήθηκε σε ασθενείς µε σοβαρά προβλήµατα στο συκώτι ή τα νεφρά, σε ασθενείς που αντιµετωπίζουν προβλήµατα µε την αρτηριακή τους πίεση ή σε ασθενείς που υπέστησαν εγκεφαλικό επεισόδιο ή καρδιακή προσβολή κατά το τελευταίο εξάµηνο, όλες οι προαναφερθείσες κατηγορίες ασθενών δεν πρέπει να το χρησιµοποιήσουν.
Το Vivanza δεν πρέπει να λαµβάνεται παράλληλα µε ορισµένα φάρµακα, όπως η κετοκοναζόλη και η ιτρακοναζόλη (για τη θεραπεία των µυκητιασικών λοιµώξεων) σε άνδρες άνω των 75 ετών, ή η ριτοναβίρη ή η ινδιναβίρη (για τη θεραπεία της λοίµωξης HIV).
Για ποιους λόγους εγκρίθηκε το Vivanza; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Vivanza υπερτερούν των κινδύνων που συνδέονται µε αυτό για τη θεραπεία των ανδρών µε στυτική δυσλειτουργία, και εισηγήθηκε τη χορήγηση άδειας κυκλοφορίας για το Vivanza.
Λοιπές πληροφορίες για το Vivanza:
Στις 4 Μαρτίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Bayer AG για το Vivanza.
Η άδεια κυκλοφορίας ανανεώθηκε στις 4 Μαρτίου 2008.
Η πλήρης δηµόσια έκθεση αξιολόγησης (EPAR) του Vivanza διατίθεται εδώ.
Τελευταία ενηµέρωση της περίληψης:
02- 2008.
2/ 2
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 139
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
BENEFIX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το BeneFIX; Το BeneFIX είναι κόνις και διαλύτης που αναμειγνύονται μαζί για την παρασκευή ενέσιμου διαλύματος.
Το BeneFIX περιέχει τη δραστική ουσία nonacog alfa (ανασυνδυασμένος παράγοντας πήξης IX, που βοηθάει στην πήξη του αίματος).
Σε ποιες περιπτώσεις χρησιμοποιείται το BeneFIX; Το BeneFIX χρησιμοποιείται για τη θεραπεία και την πρόληψη της αιμορραγίας σε ασθενείς με αιμορροφιλία Β (κληρονομική αιμορραγική διαταραχή λόγω έλλειψης του παράγοντα ΙΧ).
Το BeneFIX μπορεί να χρησιμοποιείται σε ενήλικες και παιδιά ηλικίας άνω των 6 ετών.
Το BeneFIX μπορεί να χορηγηθεί για βραχυχρόνια ή μακροχρόνια θεραπεία.
Το φάρμακο χορηγείται μόνο με ιατρική συνταγή.
Πώς χρησιμοποιείται το BeneFIX; Η θεραπεία με BeneFIX πρέπει να αρχίζει από γιατρό έμπειρο στη θεραπεία της αιμορροφιλίας.
Το BeneFIX χορηγείται με αργό ρυθμό ενδοφλέβιας έγχυσης (συνήθως μέχρι 4 ml ανά λεπτό).
Το BeneFix δεν πρέπει να αναμειγνύεται με άλλα διαλύματα έγχυσης ή να χορηγείται με άλλα σετ εκτός από αυτά που περιέχονται στο φάρμακο.
Η δόση εξαρτάται από το εάν το BeneFIX χρησιμοποιείται για την θεραπεία της αιμορραγίας ή για την πρόληψή της κατά τη διάρκεια εγχείρησης.
Η δοσολογία προσαρμόζεται ανάλογα με τη σοβαρότητα της αιμορραγίας ή τον τύπο της εγχείρησης.
Το φάρμακο χορηγείται συνήθως μία φορά την ημέρα, εκτός καταστάσεων που κρίνονται απειλητικές για τη ζωή.
Ο τρόπος υπολογισμού των δόσεων αναφέρεται λεπτομερώς στο φύλλο οδηγιών χρήσης.
Πώς δρα το BeneFIX; Το BeneFIX περιέχει nonacog alfa.
Το Nonacog alfa είναι μια πρωτεΐνη- παράγοντας πήξης του αίματος.
Ο παράγοντας IX είναι μία από τις ουσίες (παράγοντες) του οργανισμού που συμμετέχουν στην πήξη του αίματος.
Στους ασθενείς με αιμορροφιλία Β παρατηρείται έλλειψη του παράγοντα IX και αυτό δημιουργεί προβλήματα στην πήξη του αίματος, όπως π. χ. αιμορραγία στις αρθρώσεις, τους μυς ή τα εσωτερικά όργανα.
Το BeneFIX χρησιμοποιείται ως υποκατάστατο του παράγοντα IX που λείπει, διορθώνοντας την ανεπάρκεια αυτή και ελέγχοντας προσωρινά την αιμορραγική διαταραχή.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Το Nonacog alfa δεν προέρχεται από ανθρώπινο πλάσμα αλλά παρασκευάζεται με τη γνωστή μέθοδο της « τεχνολογίας του ανασυνδυασμένου DNA »: ένα κύτταρο λαμβάνει ένα γονίδιο (DNA), το οποίο το καθιστά ικανό να παράγει τον ανθρώπινο παράγοντα πήξης IX.
Ποιες μελέτες εκπονήθηκαν για το BeneFIX; Το BeneFIX μελετήθηκε σε ασθενείς με μέτρια ή σοβαρή αιμορροφιλία Β που είχαν υποβληθεί προηγουμένως σε αγωγή, ως προληπτική αγωγή ή κατά τη διάρκεια εγχείρησης ή μετεγχειρητικά.
Μελετήθηκε επίσης σε ασθενείς που δεν είχαν υποβληθεί καθόλου σε θεραπεία αιμορροφιλίας.
Στο πλαίσιο των μελετών εκτιμήθηκε ο αριθμός των αιμορραγικών επεισοδίων που σημειώθηκαν και αξιολογήθηκε η αποτελεσματικότητα του BeneFIX με βάση μια κλίματα τεσσάρων βαθμών (« άριστη », « καλή », « μέτρια », και « χωρίς απόκριση »).
Ποιο είναι το όφελος του BeneFIX σύμφωνα με τις μελέτες; Από τους ασθενείς που είχαν υποβληθεί σε προηγούμενη αγωγή, αντιμετωπίστηκαν 693 αιμορραγίες από τις οποίες οι 566 (82%) υποχώρησαν ύστερα από μία έγχυση με BeneFIX.
Σε σύνολο 972 εγχύσεων, οι 815 (84%) αξιολογήθηκαν ότι είχαν « καλή » ή « άριστη » ανταπόκριση.
Ποιοι κίνδυνοι συνδέονται με το BeneFIX; Οι ασθενείς με αιμορροφιλία Β μπορεί να αναπτύξουν αντισώματα (αναστολείς) του παράγοντα IX.
Αν συμβεί αυτό, η δράση του BeneFIX μπορεί να μην είναι αποτελεσματική.
Ορισμένες φορές, παρατηρήθηκε υπερευαισθησία ή αλλεργικές αντιδράσεις σε ασθενείς που ακολούθησαν θεραπεία με προϊόντα που περιείχαν τον παράγοντα IX.
Ο πλήρης κατάλογος όλων των ανεπιθύμητων ενεργειών που αναφέρθηκαν με το BeneFIX περιλαμβάνεται στο φύλλο οδηγιών χρήσεως.
To BeneFIX δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στον ανασυνδυασμένο παράγοντα πήξης IX ή σε οποιοδήποτε άλλο από τα συστατικά ή σε πρωτεΐνες ποντικού.
Για ποιους λόγους εγκρίθηκε το BeneFIX; Η Επιτροπή Φαρμάκων για Ανθρώπινη Χρήση (CHMP) αποφάσισε ότι τα οφέλη του BeneFIX υπερτερούν των κινδύνων που συνδέονται με αυτό για τη θεραπεία και την πρόληψη της αιμορραγίας σε ασθενείς με αιμορροφιλία Β (συγγενής ανεπάρκεια του παράγοντα ΙΧ).
Η επιτροπή εισηγήθηκε τη χορήγηση άδειας κυκλοφορίας για το BeneFIX.
Στο BeneFIX χορηγήθηκε άδεια κυκλοφορίας εξαιρετικού χαρακτήρα, διότι δεν κατέστη δυνατή η συγκέντρωση ολοκληρωμένων πληροφοριών για το φάρμακο.
Κάθε χρόνο, ο Ευρωπαϊκός Οργανισμός Φαρμάκων (ΕΜΕΑ) επανεξετάζει κάθε νέα πληροφορία που διατίθεται και ενημερώνει αναλόγως την παρούσα περίληψη.
Ποια στοιχεία για το BeneFIX αναμένεται να υποβληθούν; Η εταιρεία που παρασκευάζει το BeneFIX θα τηρεί μητρώο όλων των νέων ασθενών στην Ευρώπη που υποβάλλονται σε θεραπεία με BeneFIX.
Επίσης θα μελετήσει με μεγαλύτερη λεπτομέρεια το φάρμακο σε ασθενείς που έχουν ήδη υποβληθεί σε αγωγή και θα διεξαγάγει μελέτη σε παιδιά κάτω των 6 ετών.
Λοιπές πληροφορίες για το BeneFIX:
Στις 27 Αυγούστου 1997, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Wyeth Europa Ltd για το BeneFIX.
Η άδεια κυκλοφορίας ανανεώθηκε στις 27 Αυγούστου 2002.
Η πλήρης δημόσια έκθεση αξιολόγησης (EPAR) του BeneFIX διατίθεται εδώ.
Τελευταία ενημέρωση της περίληψης:
03- 2006.
©EMEA 2006
2/ 2
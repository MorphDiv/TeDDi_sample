# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 329
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VIRAFERONPEG
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το ViraferonPeg; Το ViraferonPeg είναι φάρμακο που περιέχει τη δραστική ουσία πεγκιντερφερόνη άλφα- 2b.
Διατίθεται υπό μορφή κόνεως και διαλύτη για την παρασκευή ενέσιμου διαλύματος και ως προγεμισμένη πένα μιας χρήσης.
Οι φαρμακοτεχνικές αυτές μορφές περιέχουν 50, 80, 100, 120 ή 150 μικρογραμμάρια πεγκιντερφερόνης άλφα- 2b ανά 0, 5 ml.
Σε ποιες περιπτώσεις χρησιμοποιείται το ViraferonPeg; Το ViraferonPeg χρησιμοποιείται για τη θεραπεία ενήλικων ασθενών με χρόνια ηπατίτιδα C (ηπατική νόσος που οφείλεται σε λοίμωξη από τον ιό της ηπατίτιδας C).
Το ViraferonPeg χορηγείται σε ασθενείς με λειτουργικό ήπαρ, οι οποίοι παρουσιάζουν όμως συμπτώματα της νόσου (αυξημένες τρανσαμινάσες [ηπατικά ένζυμα] και δείκτες λοίμωξης στο αίμα, όπως ιικό RNA ή αντισώματα κατά του ιού).
Μπορεί επίσης να χορηγηθεί σε ασθενείς που έχουν προσβληθεί από τον ιό ανθρώπινης ανοσοανεπάρκειας (HIV).
Ο καλύτερος τρόπος χρήσης του ViraferonPeg είναι σε συνδυασμό με ριμπαβιρίνη (αντιιικό φάρμακο).
Ο συγκεκριμένος συνδυασμός ενδείκνυται για ασθενείς που δεν έχουν λάβει προγενέστερη θεραπεία και για ασθενείς στους οποίους προγενέστερη θεραπεία περιλαμβανομένου οιουδήποτε τύπου ιντερφερόνης άλφα με ή χωρίς ριμπαβιρίνη δεν είχε αποτελέσματα.
Το ViraferonPeg μπορεί να χορηγηθεί ως μονοθεραπεία εάν ο ασθενής παρουσιάζει δυσανεξία ή δεν πρέπει να λάβει ριμπαβιρίνη.
Το φάρμακο χορηγείται μόνο με ιατρική συνταγή.
Πώς χρησιμοποιείται το ViraferonPeg; Η έναρξη και η παρακολούθηση της θεραπείας με ViraferonPeg πρέπει να γίνεται από ιατρό πεπειραμένο στη θεραπεία ασθενών με ηπατίτιδα C.
Το ViraferonPeg χορηγείται μία φορά την εβδομάδα με υποδόρια ένεση (κάτω από το δέρμα).
Η δοσολογία είναι 0, 5 ή 1 μικρογραμμάριο ανά χιλιόγραμμο σωματικού βάρους ανά εβδομάδα όταν το φάρμακο χορηγείται ως μονοθεραπεία, ή 1, 5 μικρογραμμάρια/ χιλιόγραμμο/ εβδομάδα όταν χορηγείται σε συνδυασμό με ριμπαβιρίνη.
Η διάρκεια της θεραπείας εξαρτάται από την κατάσταση του ασθενούς και την ανταπόκρισή του στη θεραπεία και κυμαίνεται από 24 εβδομάδες έως ένα έτος.
Η δόση μπορεί να χρειάζεται να προσαρμοσθεί καταλλήλως εάν ο ασθενής παρουσιάσει ανεπιθύμητες ενέργειες.
Αναλυτικές πληροφορίες σε σχέση με τη δοσολογία περιλαμβάνονται στην περίληψη χαρακτηριστικών του προϊόντος (περιλαμβάνεται επίσης στην ευρωπαϊκή δημόσια έκθεση αξιολόγησης).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Το ViraferonPeg πρέπει να φυλάσσεται σε ψυγείο (2°C- 8°C).
Πώς δρα το ViraferonPeg; Η δραστική ουσία του ViraferonPeg, η πεγκιντερφερόνη άλφα- 2b, ανήκει στην ομάδα των « ιντερφερονών ».
Οι ιντερφερόνες είναι φυσικές ουσίες που παράγονται από τον οργανισμό για την άμυνά του έναντι λοιμώξεων όπως αυτές που οφείλονται σε ιούς.
Ο επακριβής τρόπος δράσης των ιντερφερονών άλφα κατά την εκδήλωση ιογενών παθήσεων δεν είναι πλήρως γνωστός, ωστόσο εικάζεται ότι δρουν ως ανοσοτροποποιητικά (ουσίες που τροποποιούν τον τρόπο με τον οποίο λειτουργεί το ανοσοποιητικό σύστημα, το οποίο είναι το αμυντικό σύστημα του οργανισμού).
Οι ιντερφερόνες άλφα μπορούν επίσης να αναστέλλουν τον πολλαπλασιασμό των ιών.
Η πεγκιντερφερόνη άλφα- 2b είναι παρόμοια με την ιντερφερόνη άλφα- 2b, η οποία διατίθεται ήδη στην Ευρωπαϊκή Ένωση (ΕΕ) με την ονομασία IntronA.
Στο ViraferonPeg η ιντερφερόνη άλφα- 2b είναι πεγκυλιωμένη (έχει επικαλυφθεί με τη χημική ουσία πολυαιθυλενογλυκόλη), γεγονός που επιβραδύνει το ρυθμό με τον οποίο η ουσία αποβάλλεται από τον οργανισμό, με αποτέλεσμα τη μείωση της συχνότητας χορήγησης του φαρμάκου.
Η ιντερφερόνη άλφα- 2b που περιέχεται στο ViraferonPeg παράγεται με τη λεγόμενη « τεχνολογία ανασυνδυασμένου DNA »: ένα βακτήριο λαμβάνει ένα γονίδιο (DNA), το οποίο το καθιστά ικανό να παράγει ιντερφερόνη άλφα- 2b.
Η ιντερφερόνη άλφα που προκύπτει από την υποκατάσταση αυτή δρα με τον ίδιο τρόπο όπως και η ιντερφερόνη άλφα που παράγεται με φυσικό τρόπο.
Ποιες μελέτες εκπονήθηκαν για το ViraferonPeg; Η χρήση του ViraferonPeg ως μονοθεραπείας κατά της χρόνιας ηπατίτιδας C εξετάσθηκε σε μελέτη στην οποία συμμετείχαν 1. 224 ενήλικες ασθενείς που δεν είχαν λάβει προηγούμενη θεραπεία.
Το ViraferonPeg, χορηγούμενο μία φορά την εβδομάδα για 48 εβδομάδες (σε δόση των 0, 5, 1 ή 1, 5 μικρογραμμαρίων/ χιλιόγραμμο), συγκρίθηκε με την ιντερφερόνη άλφα- 2b χορηγούμενη σε 3 εκατομμύρια διεθνείς μονάδες (ΔΜ) τρεις φορές την εβδομάδα.
Η χορήγηση του ViraferonPeg σε συνδυασμό με ριμπαβιρίνη μελετήθηκε επί 48 εβδομάδες σε 1. 580 ασθενείς που δεν είχαν λάβει προηγούμενη θεραπεία.
Στη μελέτη συγκρίθηκαν δύο δοσολογικά σχήματα του ViraferonPeg χορηγούμενου σε συνδυασμό με ριμπαβιρίνη, με το συνδυασμό ιντερφερόνης άλφα - 2b και ριμπαβιρίνης.
Δύο επιπρόσθετες μελέτες εξέτασαν τη χορήγηση ViraferonPeg σε συνδυασμό με ριμπαβιρίνη σε 565 ασθενείς που είχαν προσβληθεί από HIV, ενώ σε μία ακόμη μελέτη εξετάσθηκε η χρήση του συνδυασμού αυτού σε 1. 354 ασθενείς στους οποίους προγενέστερη θεραπεία περιλαμβάνουσα ιντερφερόνη άλφα (πεγκυλιωμένη ή μη) δεν είχε αποτελέσματα ή των οποίων η ασθένεια επανεμφανίσθηκε μετά από προγενέστερη θεραπεία.
Ο βασικός δείκτης μέτρησης της αποτελεσματικότητας ήταν τα επίπεδα του RNA του ιού της ηπατίτιδας C στο αίμα πριν και κατά τη διάρκεια της θεραπείας, καθώς και κατά την παρακολούθηση, 24 εβδομάδες αργότερα.
Ποιο είναι το όφελος του ViraferonPeg σύμφωνα με τις μελέτες; Στην πρώτη μελέτη το ViraferonPeg ήταν πιο αποτελεσματικό από την ιντερφερόνη άλφα- 2b.
Από τους ασθενείς που δεν είχαν ιικό RNA στο αίμα μετά από 24 εβδομάδες θεραπείας οι περισσότεροι είχαν λάβει ViraferonPeg και λιγότεροι ιντερφερόνη άλφα- 2b:
46% όσων έλαβαν ViraferonPeg (1, 5 μικρογραμμάρια/ χιλιόγραμμο/ εβδομάδα), έναντι 24% όσων έλαβαν το φάρμακο σύγκρισης.
Ο συνδυασμός ριμπαβιρίνης με ViraferonPeg (χορηγούμενος με ένεση 1, 5 μικρογραμμαρίων/ χιλιόγραμμο μία φορά την εβδομάδα) ήταν πιο αποτελεσματικός από το συνδυασμό ριμπαβιρίνης με ιντερφερόνη άλφα- 2b (3 εκατομμύρια ΔΜ τρεις φορές την εβδομάδα), καθώς οι ασθενείς που ανταποκρίθηκαν στη θεραπεία στο τέλος της μελέτης ήταν περισσότεροι (65% έναντι 54%).
Ο συνδυασμός ViraferonPeg και ριμπαβιρίνης ήταν ομοίως αποτελεσματικός στη θεραπεία της ηπατίτιδας C σε ασθενείς που είχαν προσβληθεί από HIV.
Στη μελέτη με ασθενείς των οποίων η προγενέστερη θεραπεία δεν είχε αποτελέσματα, περίπου ένα πέμπτο των ασθενών ανταποκρίθηκε στη θεραπεία με ViraferonPeg και ριμπαβιρίνη.
Ποιοι κίνδυνοι συνδέονται με το ViraferonPeg; Οι πιο συχνές ανεπιθύμητες ενέργειες του ViraferonPeg (παρατηρήθηκαν σε περισσότερους από 1 στους 10 ασθενείς) είναι ιογενείς λοιμώξεις, απώλεια βάρους, κατάθλιψη, ευερεθιστότητα, αϋπνία (δυσκολία στον ύπνο), άγχος, μείωση της ικανότητας συγκέντρωσης, συναισθηματική αστάθεια
©EMEA 2007
2/ 3
(εναλλαγές διάθεσης), πονοκέφαλος, ξηροστομία, δύσπνοια (δυσκολία στην αναπνοή), φαρυγγίτιδα (πονόλαιμος), βήχας, έμετος, ναυτία, κοιλιακοί πόνοι, διάρροια, ανορεξία (απώλεια όρεξης), αλωπεκία (απώλεια μαλλιών), κνησμός (φαγούρα), ξηροδερμία, εξάνθημα, μυαλγία (πόνος στους μύες), αρθραλγία (πόνος στις αρθρώσεις), μυοσκελετικός πόνος (πόνος στους μύες και τα οστά), φλεγμονή στο σημείο της ένεσης, αντίδραση στο σημείο της ένεσης (πόνος και ερυθρότητα), ζάλη, κόπωση (κούραση), ρίγη, πυρετός, γριπώδες σύνδρομο και αδυναμία.
Ο πλήρης κατάλογος όλων των ανεπιθύμητων ενεργειών που αναφέρθηκαν με το ViraferonPeg περιλαμβάνεται στο φύλλο οδηγιών χρήσης.
Το ViraferonPeg δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) σε οποιοδήποτε είδος ιντερφερόνης ή σε οποιοδήποτε άλλο συστατικό του φαρμάκου.
Το ViraferonPeg δεν πρέπει να χορηγείται σε: • ασθενείς με ιστορικό σοβαρής καρδιακής νόσου, • ασθενείς με σοβαρές ιατρικές παθήσεις, • ασθενείς με αυτοάνοσα νοσήματα (όταν ο οργανισμός επιτίθεται στον εαυτό του), • ασθενείς με σοβαρά ηπατικά προβλήματα, • ασθενείς με μη ελεγχόμενη νόσο του θυρεοειδούς, • ασθενείς με επιληψία ή άλλες διαταραχές του κεντρικού νευρικού συστήματος, • ασθενείς που έχουν προσβληθεί από HIV και παρουσιάζουν συμπτώματα σοβαρής ηπατικής νόσου.
Επίσης δεν πρέπει να χορηγείται συνδυασμός ριμπαβιρίνης με ViraferonPeg σε ασθενείς με νεφρικά προβλήματα.
Ο πλήρης κατάλογος των περιορισμών στη χορήγηση του ViraferonPeg περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το ViraferonPeg; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του ViraferonPeg υπερτερούν των κινδύνων που συνδέονται με αυτό για τη θεραπεία ενήλικων ασθενών με χρόνια ηπατίτιδα C που έχουν αυξημένες τρανσαμινάσες χωρίς άρση της ηπατικής αντιρρόπησης και είναι θετικοί σε HCV RNA ορού ή αντι- HCV (ιός της ηπατίτιδας C), συμπεριλαμβανομένων ασθενών με κλινικά σταθερή ταυτόχρονη λοίμωξη από HIV που δεν έχουν λάβει προηγούμενη θεραπεία.
Η επιτροπή εισηγήθηκε τη χορήγηση άδειας κυκλοφορίας για το ViraferonPeg.
Λοιπές πληροφορίες για το ViraferonPeg:
Στις 29 Μαΐου 2000 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην SP Europe για το ViraferonPeg.
Η άδεια κυκλοφορίας ανανεώθηκε στις 29 Μαΐου 2005.
Η πλήρης δημόσια έκθεση αξιολόγησης (EPAR) του ViraferonPeg διατίθεται εδώ.
Τελευταία ενημέρωση της περίληψης:
11- 2007.
©EMEA 2007
3/ 3
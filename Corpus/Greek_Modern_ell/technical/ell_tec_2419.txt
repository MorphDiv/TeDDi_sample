# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 031
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
DICURAL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Dicural; Το Dicural περιέχει τη δραστική ουσία διφλοξακίνη που είναι αντιβιοτικό. ∆ιατίθεται υπό µορφή πόσιµου διαλύµατος για ορνίθια και γαλοπούλες (100 mg/ ml), δισκίων για σκύλους (15 mg, 50 mg, 100 mg και 150 mg) και ενέσιµου διαλύµατος για βοοειδή και σκύλους (50 mg/ ml).
Σε ποιες περιπτώσεις χρησιµοποιείται το Dicural; Το Dicural χρησιµοποιείται για τη θεραπεία λοιµώξεων που προκαλούνται από βακτήρια: • Σε ορνίθια και γαλοπούλες, το Dicural χρησιµοποιείται για τη θεραπεία ορισµένων λοιµώξεων του αναπνευστικού συστήµατος (πνεύµονες και κυψελίδες).
Το Dicural χρησιµοποιείται µόνο σε νεαρές γαλοπούλες µε µέγιστο σωµατικό βάρος 2 κιλών.
Τόσο για τα ορνίθια όσο και για τις γαλοπούλες, το Dicural χορηγείται στο πόσιµο νερό των ζώων για πέντε ηµέρες. • Σε σκύλους, το Dicural χορηγείται για τη θεραπεία οξέων (µικρής διάρκειας) λοιµώξεων της ουροδόχου κύστεως και για τη θεραπεία του πυοδέρµατος (λοίµωξη του δέρµατος µε εξάνθηµα και εξογκώµατα).
Χορηγείται µε δισκία λαµβανόµενα από το στόµα, µία φορά την ηµέρα για τουλάχιστον πέντε ηµέρες, έως τη θεραπεία της λοίµωξης.
Την πρώτη ηµέρα της θεραπείας, το φάρµακο µπορεί να χορηγηθεί µε υποδόρια ένεση ενώ, στη συνέχεια, µπορούν να χορηγηθούν τα δισκία. • Σε βοοειδή, το Dicural χρησιµοποιείται για τη θεραπεία πνευµονικών και αναπνευστικών λοιµώξεων (πυρετός µεταφοράς και πνευµονία των µόσχων).
Χρησιµοποιείται µόνο σε µοσχάρια και νεαρά βοοειδή.
Το Dicural χορηγείται µε υποδόρια ένεση µία φορά την ηµέρα για χρονικό διάστηµα έως πέντε ηµερών.
Λεπτοµερείς πληροφορίες περιλαµβάνονται στην περίληψη χαρακτηριστικών του προϊόντος (ΠΧΠ, συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Πώς δρα το Dicural; Η δραστική ουσία του Dicural, η διφλοξακίνη, ανήκει σε µια κατηγορία αντιβιοτικών που ονοµάζονται « φθοροκινολόνες ».
Η διφλοξακίνη αναστέλλει ένα ένζυµο που ονοµάζεται « DNA γυράση », το οποίο διαδραµατίζει σηµαντικό ρόλο στην αναπαραγωγή αντιγράφων του DNA των βακτηρίων.
Η διφλοξακίνη, αναστέλλοντας την παραγωγή του DNA σταµατά την ανάπτυξη και τον πολλαπλασιασµό των βακτηρίων που προκαλούν τη λοίµωξη.
Ο πλήρης
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. κατάλογος των βακτηρίων έναντι των οποίων το Dicural είναι δραστικό περιλαµβάνεται στην ΠΧΠ.
Ποιες µελέτες εκπονήθηκαν για το Dicural; Σε ό, τι αφορά τα ορνίθια και τις γαλοπούλες, διενεργήθηκαν εννέα βασικές δοκιµές σε πτηνά µε λοιµώξεις του αναπνευστικού συστήµατος.
Μία από αυτές τις δοκιµές συνέκρινε τα πτηνά που υποβλήθηκαν σε θεραπεία µε Dicural µε πτηνά που δεν υποβλήθηκαν σε θεραπεία, ενώ µια άλλη συνέκρινε το Dicural µε ενροφλοξασίνη (άλλη φθοροκινολόνη για κτηνιατρική χρήση).
Σε ό, τι αφορά τους σκύλους, διενεργήθηκαν τέσσερις βασικές δοκιµές στις οποίες εξετάστηκαν τα αποτελέσµατα του Dicural στη θεραπεία λοιµώξεων της ουροδόχου κύστεως. ∆ύο εξ αυτών συνέκριναν το Dicural µε ενροφλοξασίνη και µια συνέκρινε το φάρµακο µε τον συνδυασµό αµοξικιλλίνης και κλαβουλανικού οξέος (χορηγούµενα σε συνδυασµό ως αντιβιοτικό).
Τρεις περαιτέρω δοκιµές εξέτασαν τα αποτελέσµατα του Dicural στην αντιµετώπιση του πυοδέρµατος: οι δύο συγκρίνοντας το Dicural µε ενροφλοξασίνη και η µια µε αµοξικιλλίνη και κλαβουλανικό οξύ.
Σε ό, τι αφορά τα βοοειδή, διενεργήθηκαν επτά βασικές µελέτες.
Όλες οι µελέτες που διενεργήθηκαν σε µοσχάρια συνέκριναν το Dicural µε ενροφλοξασίνη.
Ποιο είναι το όφελος του Dicural σύµφωνα µε τις µελέτες; Σε όλα τα είδη, το Dicural ήταν αποτελεσµατικό στη µείωση του αριθµού µολυσµένων ζώων ή στη µείωση της σοβαρότητας της λοίµωξης.
Το Dicural ήταν εξίσου αποτελεσµατικό ή ελαφρώς πιο αποτελεσµατικό από τα αντιβιοτικά σύγκρισης.
Ποιοι κίνδυνοι συνδέονται µε το Dicural; Σε ό, τι αφορά τα ορνίθια και τις γαλοπούλες, δεν έχουν αναφερθεί ανεπιθύµητες ενέργειες µε τη χορήγηση του Dicural.
Ωστόσο, καθώς δεν έχουν διενεργηθεί µελέτες σε πτηνά µε χωλότητα, το Dicural δεν πρέπει να χρησιµοποιείται σε πτηνά µε αδυναµία στα άκρα ή οστεοπόρωση (εύθραυστα οστά).
Σε ό, τι αφορά τους σκύλους, οι ανεπιθύµητες ενέργειες του Dicural, µεταξύ των οποίων η απώλεια όρεξης, ο έµετος, η διάρροια και ερεθισµός του πρωκτού, είναι σπάνιες και τείνουν να εξαφανίζονται εντός µίας ή δύο ηµερών χωρίς να απαιτείται πρόσθετη θεραπεία.
Η υποδόρια χορήγηση του ενέσιµου διαλύµατος Dicural ενδέχεται να προκαλέσει κνησµό, τοπικό οίδηµα και ελαφρύ πόνο.
Ο κνησµός εξαφανίζεται εντός ολίγων λεπτών και το οίδηµα εντός ολίγων ηµερών.
Όπως συµβαίνει και µε τις άλλες φθοροκινολόνες, η διφλοξακίνη δεν πρέπει να χρησιµοποιείται σε σκύλους κατά την περίοδο της ταχείας ανάπτυξής τους καθώς µπορεί να επηρεάσει τους χόνδρους ορισµένων αρθρώσεων.
Αυτό αφορά µικρόσωµες και µεσαίου µεγέθους φυλές σκύλων ηλικίας έως οκτώ µηνών, µεγαλόσωµες φυλές σκύλων ηλικίας έως ενός έτους και γιγαντόσωµες φυλές σκύλων ηλικίας έως 18 µηνών.
Το Dicural δεν πρέπει να χορηγείται σε επιληπτικούς σκύλους.
Σε ό, τι αφορά τα βοοειδή, η υποδόρια χορήγηση ενέσιµου διαλύµατος Dicural ενδέχεται να προκαλέσει παροδική εξοίδηση στο σηµείο χορήγησης της ένεσης.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Τα άτοµα που παρουσιάζουν υπερευαισθησία (αλλεργία) στις κινολόνες (κατηγορία αντιβιοτικών στην οποία περιλαµβάνονται οι φθοροκινολόνες) πρέπει να αποφεύγουν οποιαδήποτε επαφή µε το Dicural.
Όταν χορηγείτε το πόσιµο διάλυµα Dicural σε ορνίθια και γαλοπούλες, χρησιµοποιείτε γάντια και διάταξη προστασίας του προσώπου για την αποφυγή ερεθισµού του δέρµατος και των οφθαλµών.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Το Dicural δεν πρέπει να χορηγείται σε πτηνά που παράγουν αυγά για κατανάλωση από τον άνθρωπο ούτε εντός των τεσσάρων εβδοµάδων που προηγούνται της έναρξης της περιόδου ωοτοκίας.
©EMEA 2008
Σελίδα 2/ 3
Μετά από την τελευταία χορήγηση του Dicural, τα ορνίθια και οι γαλοπούλες δεν πρέπει να σφαγιάζονται για 24 ώρες και τα βοοειδή δεν πρέπει να σφαγιάζονται για 46 ηµέρες.
Για ποιους λόγους εγκρίθηκε το Dicural; Η Επιτροπή Φαρµάκων για Κτηνιατρική Χρήση (CVMP) κατέληξε στο συµπέρασµα ότι τα οφέλη του Dicural υπερτερούν των κινδύνων που συνδέονται µε αυτό για τη θεραπεία και εισηγήθηκε τη χορήγηση άδειας κυκλοφορίας για το Dicural.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Dicural:
Στις 16 Ιανουαρίου 1998, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Fort Dodge Animal Health Holland για το Dicural.
Η άδεια κυκλοφορίας ανανεώθηκε στις 16 Ιανουαρίου 2003 και στις 16 Ιανουαρίου 2008.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Οκτώβριος 2008.
©EMEA 2008
Σελίδα 3/ 3
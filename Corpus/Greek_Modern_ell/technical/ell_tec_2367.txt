# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 056
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PUREVAX FELV
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Purevax FeLV; Το Purevax FeLV είναι εµβόλιο που περιέχει τον ιό της ευλογιάς του καναρινιού (στέλεχος vCP97) ανασυνδυασµένο µε τον ιό της λευχαιµίας των αιλουροειδών (FeLV).
Το Purevax FeLV διατίθεται υπό µορφή ενέσιµου εναιωρήµατος.
Σε ποιες περιπτώσεις χρησιµοποιείται το Purevax FeLV; Το Purevax FeLV χρησιµοποιείται για τον εµβολιασµό γατών από την ηλικία των οκτώ εβδοµάδων έναντι της λευχαιµίας των αιλουροειδών, µιας νόσου που επηρεάζει το ανοσοποιητικό σύστηµα και προκαλείται από έναν τύπο ιού γνωστού µε την ονοµασία ρετροϊός.
Το εµβόλιο χορηγείται για την πρόληψη των συµπτωµάτων της νόσου και την πρόληψη της παραµονής του FeLV στο αίµα.
Μία δόση του 1 ml Purevax FeLV χορηγείται µε υποδόρια ένεση.
Η πρώτη ένεση πρέπει να χορηγείται σε γάτες ηλικίας τουλάχιστον οκτώ εβδοµάδων και η δεύτερη ένεση τρεις έως πέντε εβδοµάδες µετά.
Η έναρξη της ανοσοποίησης επιτυγχάνεται το αργότερο δύο εβδοµάδες µετά από τον δεύτερο εµβολιασµό και διαρκεί ένα έτος.
Οι γάτες πρέπει να επανεµβολιάζονται κάθε χρόνο.
Πώς δρα το Purevax FeLV; Το Purevax FeLV είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Purevax FeLV περιέχει γονίδια της υποοµάδας Α του FeLV, τα ονοµαζόµενα env και gag, τα οποία έχουν εισαχθεί σε έναν άλλο ενδιάµεσο ξενιστή (φορέα) του ιού, µε τη χρήση της « τεχνολογίας ανασυνδυασµένου DNA ».
Ο φορέας αυτός ονοµάζεται ιός της ευλογιάς του καναρινιού.
Οι ιοί της ευλογιάς του καναρινιού δεν εξαπλώνονται ούτε πολλαπλασιάζονται στον οργανισµό της γάτας, αλλά παράγουν πρωτεΐνες από τα γονίδια του FeLV.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © EMEA European Medicines Agency, 2008.
Reproduction is authorised provided the source is acknowledged Όταν το εµβόλιο χορηγείται στη γάτα, το ανοσοποιητικό σύστηµα αναγνωρίζει τις πρωτεΐνες του ιού FeLV ως « ξένο σώµα » και παράγει αντισώµατα εναντίον αυτών.
Στη συνέχεια, όταν το ζώο εκτεθεί µελλοντικά ξανά στον FeLV, το ανοσοποιητικό του σύστηµα θα είναι σε θέση να παράγει αντισώµατα γρηγορότερα, βοηθώντας στην προστασία του ζώου έναντι της νόσου που προκαλείται από τους εν λόγω ιούς.
Η ανοσοποίηση έναντι της υποοµάδας Α του FeLV παρέχει πλήρη προστασία έναντι και των τριών υποοµάδων του ιού A, B και C.
Ποιες µελέτες εκπονήθηκαν για το Purevax FeLV; Η αποτελεσµατικότητα του Purevax FeLV έχει µελετηθεί σε αρκετές δοκιµές σε εργαστηριακές συνθήκες, στις οποίες οι γάτες εµβολιάστηκαν και µολύνθηκαν από τον FeLV.
Υπό πραγµατικές συνθήκες, η αποτελεσµατικότητα έχει µελετηθεί σε µία βασική µελέτη σε γατάκια ηλικίας οκτώ εβδοµάδων ή µεγαλύτερα, στην οποία τα αποτελέσµατα του Purevax FeLV συγκρίθηκαν µε αυτά άλλου εµβολίου έναντι του FeLV.
Τα εµβολιασµένα γατάκια παρέµειναν στον ίδιο χώρο µε άλλα γατάκια που ήταν µολυσµένα µε τον ιό FeLV, για χρονικό διάστηµα έως 28 εβδοµάδων.
Σε όλες τις δοκιµές, ο βασικός δείκτης µέτρησης της αποτελεσµατικότητας ήταν η ύπαρξη αντισωµάτων έναντι του ιού καθώς και µολυσµατικών ιών FeLV στο αίµα των εµβολιασµένων µικρών γατών.
Ποιο είναι το όφελος του Purevax FeLV σύµφωνα µε τις µελέτες; Το εµβόλιο Purevax FeLV προσέφερε προστασία από τη λοίµωξη FeLV.
Η πρώτη ένδειξη λοίµωξης FeLV εµφανίστηκε έξι εβδοµάδες µετά τον εµβολιασµό σε ελάχιστα µόνο από τα γατάκια που εµβολιάστηκαν µε Purevax FeLV.
Στα µη εµβολιασµένα ζώα η λοίµωξη παρατηρήθηκε από την τέταρτη εβδοµάδα.
Ποιοι κίνδυνοι συνδέονται µε το Purevax FeLV; Στο σηµείο της ένεσης ενδέχεται να εµφανιστεί ένας παροδικός µικρός όζος (σκληρό ογκίδιο) ο οποίος εξαφανίζεται συνήθως εντός µίας έως τεσσάρων εβδοµάδων.
Για µία ή, κατ ’ εξαίρεση, για δύο ηµέρες, ενδέχεται να εµφανιστεί παροδικός λήθαργος και υπερθερµία (αυξηµένη θερµοκρασία σώµατος).
Ο πλήρης κατάλογος των ανεπιθύµητων ενεργειών που αναφέρθηκαν µε το Purevax FeLV περιλαµβάνεται στο φύλλο οδηγιών χρήσης.
Το Purevax FeLV δεν πρέπει να χορηγείται σε γάτες που κυοφορούν.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Για ποιους λόγους εγκρίθηκε το Purevax FeLV; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Purevax FeLV υπερτερούν των κινδύνων που συνδέονται µε αυτό για την ενεργή ανοσοποίηση γατών ηλικίας οκτώ εβδοµάδων ή µεγαλύτερων έναντι της λευχαιµίας των αιλουροειδών για την πρόληψη της µόνιµης ιαιµίας και των κλινικών ενδείξεων της σχετιζόµενης ασθένειας.
Η επιτροπή εισηγήθηκε τη χορήγηση άδειας κυκλοφορίας για το Purevax FeLV.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Σελίδα 2/ 3 ©EMEA 2008 Λοιπές πληροφορίες για το Purevax FeLV:
Στις 13 Απριλίου 2000, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην MERIAL για το Purevax FeLV.
Η άδεια κυκλοφορίας ανανεώθηκε στις 18 Απριλίου 2005.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
24 Οκτωβρίου 2007.
Σελίδα 3/ 3 ©EMEA 2008
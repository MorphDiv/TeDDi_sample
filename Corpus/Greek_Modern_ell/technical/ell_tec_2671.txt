# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ I
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1/ 27 1 ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Thymanax 25 mg επικαλυμμένα με λεπτό υμένιο δισκία
2 ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε επικαλυμμένο με λεπτό υμένιο δισκίο περιέχει 25 mg αγομελατίνης.
Έκδοχο: μονοϋδρική λακτόζη 61, 84 mg.
Για τον πλήρη κατάλογο των εκδόχων, βλ. παράγραφο 6. 1.
3 ΦΑΡΜΑΚΟΤΕΧΝΙΚΗ ΜΟΡΦΗ
Επικαλυμμένο με λεπτό υμένιο δισκίο [δισκίο].
Πορτοκαλοκίτρινο, επίμηκες, επικαλυμμένο με λεπτό υμένιο δισκίο, με μπλε εκτύπωση του λογότυπου της εταιρείας στη μία πλευρά.
4 ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπευτική αγωγή των μειζόνων καταθλιπτικών επεισοδίων σε ενήλικες.
4. 2 Δοσολογία και τρόπος χορήγησης
Η συνιστώμενη δόση είναι 25 mg μία φορά την ημέρα, χορηγούμενη από το στόμα, πριν τη βραδινή κατάκλιση.
Μετά από δύο εβδομάδες αγωγής, εάν δε σημειωθεί βελτίωση των συμπτωμάτων, η δόση μπορεί να αυξηθεί σε 50 mg μία φορά την ημέρα, δηλαδή δύο δισκία των 25 mg, που θα λαμβάνονται μαζί πριν τη βραδινή κατάκλιση.
Δοκιμασίες της ηπατικής λειτουργίας θα πρέπει να γίνονται σε όλους τους ασθενείς: κατά την έναρξη της αγωγής και στη συνέχεια περιοδικά, μετά από περίπου έξι εβδομάδες (λήξη της οξείας φάσης), μετά από περίπου δώδεκα και εικοσιτέσσερις εβδομάδες (λήξη της φάσης συντήρησης) και από εκεί και στο εξής όποτε ενδείκνυται κλινικά (βλέπε παράγραφο 4. 4).
Οι ασθενείς με κατάθλιψη θα πρέπει να ακολουθούν αγωγή για επαρκές χρονικό διάστημα τουλάχιστον 6 μηνών, ώστε να διασφαλίζεται ότι έχουν εξαλειφθεί τα συμπτώματα.
Τα δισκία Thymanax μπορούν να λαμβάνονται με ή χωρίς τροφή.
Παιδιά και έφηβοι:
Το Thymanax δε συνιστάται για χρήση σε παιδιά και εφήβους κάτω των 18 ετών, λόγω έλλειψης στοιχείων για την ασφάλεια και την αποτελεσματικότητα (βλέπε παράγραφο 4. 4).
Ηλικιωμένοι ασθενείς:
Δεν έχει αποδειχτεί με σαφήνεια η αποτελεσματικότητα στους ηλικιωμένους (≥ 65 ετών).
Περιορισμένα μόνο κλινικά στοιχεία είναι διαθέσιμα για τη χρήση του Thymanax σε ηλικιωμένους
2/ 27 ασθενείς ≥ 65 ετών με μείζονα καταθλιπτικά επεισόδια.
Επομένως, η χορήγηση Thymanax σε αυτούς τους ασθενείς θα πρέπει να γίνεται με προσοχή (βλέπε παράγραφο 4. 4).
Ασθενείς με νεφρική δυσλειτουργία:
Δεν έχει παρατηρηθεί σχετική μεταβολή των φαρμακοκινητικών παραμέτρων της αγομελατίνης σε ασθενείς με σοβαρή νεφρική δυσλειτουργία.
Εντούτοις, περιορισμένα μόνο κλινικά στοιχεία για τη χρήση του Thymanax σε καταθλιπτικούς ασθενείς με σοβαρή ή μέτρια νεφρική δυσλειτουργία με μείζονα καταθλιπτικά επεισόδια είναι διαθέσιμα.
Επομένως, η χορήγηση Thymanax σε αυτούς τους ασθενείς θα πρέπει να γίνεται με προσοχή.
Ασθενείς με ηπατική δυσλειτουργία:
Το Thymanax αντενδείκνυται σε ασθενείς με ηπατική δυσλειτουργία (βλέπε παραγράφους 4. 3, 4. 4 και 5. 2).
Διακοπή της αγωγής:
Δεν απαιτείται βαθμιαία μείωση της δόσης κατά τη διακοπή της αγωγής.
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ηπατική δυσλειτουργία (δηλαδή κίρρωση ή ενεργή ηπατική νόσος) (βλέπε παραγράφους 4. 2 και 4. 4).
Ταυτόχρονη χρήση ισχυρών αναστολέων του CYP1A2 (π. χ. φλουβοξαμίνη, σιπροφλοξασίνη) (βλέπε παράγραφο 4. 5).
4. 4 Ειδικές προειδοποιήσεις και προφυλάξεις κατά τη χρήση
Χρήση σε παιδιά και εφήβους:
Το Thymanax δε συνιστάται για τη θεραπευτική αγωγή της κατάθλιψης σε ασθενείς κάτω των 18 ετών, εφόσον δεν έχει αποδειχτεί η ασφάλεια και η αποτελεσματικότητα του Thymanax σε αυτή την ηλικιακή ομάδα.
Σε κλινικές δοκιμές σε παιδιά και εφήβους που ακολούθησαν αγωγή με άλλα αντικαταθλιπτικά, παρατηρήθηκε συχνότερα αυτοκτονική συμπεριφορά (απόπειρα αυτοκτονίας και αυτοκτονικές σκέψεις) και εχθρότητα (κυρίως επιθετικότητα, αντιδραστική συμπεριφορά και οργή) συγκριτικά με όσους έλαβαν εικονικό φάρμακο.
Χρήση σε ηλικιωμένους ασθενείς με άνοια:
Το Thymanax δε θα πρέπει να χρησιμοποιείται για τη θεραπευτική αγωγή μειζόνων καταθλιπτικών επεισοδίων σε ηλικιωμένους ασθενείς με άνοια, εφόσον δεν έχει αποδειχτεί η ασφάλεια και η αποτελεσματικότητα του Thymanax σε αυτούς τους ασθενείς.
Μανία / Υπομανία:
To Thymanax θα πρέπει να χορηγείται με προσοχή σε ασθενείς με ιστορικό μανίας ή υπομανίας και θα πρέπει να διακόπτεται εάν κάποιος ασθενής εκδηλώσει συμπτώματα μανίας.
Αυτοκτονία/ αυτοκτονικές σκέψεις:
Η κατάθλιψη συνδέεται με αυξημένο κίνδυνο αυτοκτονικών σκέψεων, αυτοκαταστροφής και αυτοκτονίας (αυτοκτονικά επεισόδια).
Ο κίνδυνος αυτός επιμένει έως ότου επέλθει σημαντική ύφεση.
Επειδή η βελτίωση μπορεί να μην εκδηλωθεί κατά τις πρώτες εβδομάδες αγωγής ή και αργότερα, οι ασθενείς θα πρέπει να παρακολουθούνται στενά μέχρις ότου σημειωθεί αυτή η βελτίωση.
Σύμφωνα με τη γενική κλινική εμπειρία, ο κίνδυνος αυτοκτονίας μπορεί να αυξηθεί κατά τα πρώτα στάδια της ανάρρωσης.
Είναι γνωστό ότι οι ασθενείς με ιστορικό αυτοκτονικών επεισοδίων ή εκείνοι που εκδηλώνουν σημαντικό βαθμό αυτοκτονικού ιδεασμού πριν την έναρξη της αγωγής αντιμετωπίζουν μεγαλύτερο κίνδυνο αυτοκτονικών σκέψεων ή απόπειρας αυτοκτονίας και θα πρέπει να τυγχάνουν προσεκτικής παρακολούθησης κατά τη διάρκεια της αγωγής.
Μια μετα- ανάλυση ελεγχόμενων με εικονικό
3/ 27 φάρμακο κλινικών δοκιμών με αντικαταθλιπτικά σε ενήλικες ασθενείς με ψυχιατρικές διαταραχές έδειξε αυξημένο κίνδυνο αυτοκτονικής συμπεριφοράς με αντικαταθλιπτικά, συγκριτικά με το εικονικό φάρμακο, σε ασθενείς κάτω των 25 ετών.
Στενή επίβλεψη των ασθενών και ιδιαίτερα των ασθενών υψηλού κινδύνου θα πρέπει να συνοδεύει την αγωγή, κυρίως κατά τα πρώτα στάδια της αγωγής και μετά από κάθε τροποποίηση της δόσης.
Οι ασθενείς (και οι περιθάλποντες αυτούς) θα πρέπει να είναι σε επαγρύπνηση για την αναγκαιότητα παρακολούθησης κάθε κλινικής επιδείνωσης, αυτοκτονικής συμπεριφοράς ή σκέψεων και ασυνήθιστων μεταβολών της συμπεριφοράς και να αναζητούν άμεσα ιατρική συμβουλή εάν εκδηλωθούν τέτοιου είδους συμπτώματα.
Συνδυασμός με αναστολείς του CYP1A2 (βλέπε παραγράφους 4. 3 και 4. 5) Ο συνδυασμός με ισχυρούς αναστολείς του CYP1A2 αντενδείκνυται.
Προσοχή θα πρέπει να δίδεται όταν το Thymanax συνταγογραφείται με μέτριους αναστολείς του CYP1A2 (π. χ. προπανολόλη, γρεπαφλοξασίνη, ενοξασίνη) γιατί μπορεί να έχει ως αποτέλεσμα αυξημένη έκθεση στην αγομελατίνη.
Αυξημένες τρανσαμινάσες του ορού:
Σε κλινικές μελέτες, έχουν παρατηρηθεί αυξήσεις των τρανσαμινασών του ορού (> 3 φορές από το ανώτατο όριο του φυσιολογικού εύρους), σε ασθενείς που λαμβάνουν Thymanax και ιδιαίτερα τη δόση των 50 mg (βλέπε παράγραφο 4. 8).
Όταν το Thymanax διακοπτόταν σε αυτούς τους ασθενείς, οι τρανσαμινάσες του ορού επανέρχονταν συνήθως στα φυσιολογικά επίπεδα.
Δοκιμασίες της ηπατικής λειτουργίας θα πρέπει να γίνονται σε όλους τους ασθενείς: κατά την έναρξη της αγωγής και στη συνέχεια περιοδικά, μετά από περίπου έξι εβδομάδες (λήξη της οξείας φάσης), μετά από περίπου δώδεκα και εικοσιτέσσερις εβδομάδες (λήξη της φάσης συντήρησης) και από εκεί και στο εξής όποτε ενδείκνυται κλινικά.
Κάθε ασθενής που παρουσιάζει αυξημένες τρανσαμινάσες του ορού θα πρέπει να επαναλαμβάνει τις δοκιμασίες ηπατικής λειτουργίας εντός 48 ωρών.
Η αγωγή θα πρέπει να διακόπτεται εάν η αύξηση των τρανσαμινασών του ορού υπερβαίνει κατά 3Χ το ανώτατο φυσιολογικό όριο και οι δοκιμασίες της ηπατικής λειτουργίας θα πρέπει να πραγματοποιούνται τακτικά μέχρι την αποκατάσταση των τρανσαμινασών του ορού σε φυσιολογικά επίπεδα.
Εάν κάποιος ασθενής εκδηλώσει συμπτώματα που υποδηλώνουν ηπατική δυσλειτουργία, πρέπει να πραγματοποιηθούν δοκιμασίες της ηπατικής λειτουργίας.
Η απόφαση εάν ο ασθενής θα συνεχίσει την αγωγή με Thymanax θα πρέπει να καθοδηγείται από την κλινική κρίση, εν αναμονή της αξιολόγησης των εργαστηριακών εξετάσεων.
Εάν παρατηρηθεί ίκτερος, η αγωγή θα πρέπει να διακόπτεται.
Απαιτείται προσοχή όταν το Thymanax χορηγείται σε ασθενείς που καταναλώνουν μεγάλη ποσότητα οινοπνεύματος ή ακολουθούν αγωγή με φαρμακευτικά προϊόντα που σχετίζονται με κίνδυνο ηπατικής βλάβης.
Δυσανεξία στη λακτόζη:
Το Thymanax περιέχει λακτόζη.
Οι ασθενείς με σπάνια κληρονομικά προβλήματα δυσανεξίας στη γαλακτόζη, ανεπάρκεια λακτάσης Lapp ή δυσαπορρόφηση γλυκόζης- γαλακτόζης δεν πρέπει να παίρνουν αυτό το φάρμακο.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Πιθανές αλληλεπιδράσεις που επηρεάζουν την αγομελατίνη:
Η αγομελατίνη μεταβολίζεται κυρίως από το κυτόχρωμα P450 1A2 (CYP1A2) (90%) και το CYP2C9/ 19 (10%).
Τα φαρμακευτικά προϊόντα που αλληλεπιδρούν με αυτά τα ισοένζυμα μπορεί να μειώσουν ή να αυξήσουν τη βιοδιαθεσιμότητα της αγομελατίνης.
Η φλουβοξαμίνη, ένας ισχυρός αναστολέας του CYP1A2 και μέτριος αναστολέας του CYP2C9, αναστέλλει σημαντικά το μεταβολισμό της αγομελατίνης, με αποτέλεσμα αύξηση της έκθεσης στην αγομελατίνη κατά 60 φορές (εύρος 12- 412).
Συνεπώς, αντενδείκνυται η συγχορήγηση Thymanax με ισχυρούς αναστολείς του CYP1A2 (π. χ. φλουβοξαμίνη, σιπροφλοξασίνη).
4/ 27 Ο συνδυασμός της αγομελατίνης με οιστρογόνα (μέτριοι αναστολείς του CYP1A2) έχει ως αποτέλεσμα αυξημένη έκθεση στην αγομελατίνη κατά αρκετές φορές.
Παρόλο που δεν υπήρξε κάποιο ειδικό σήμα για την ασφάλεια σε 800 ασθενείς που ελάμβαναν αγωγή σε συνδυασμό με οιστρογόνα, θα πρέπει να επιδεικνύεται προσοχή όταν η αγομελατίνη συνταγογραφείται με άλλους μέτριους αναστολείς του CYP1A2 (π. χ. προπανολόλη, γρεπαφλοξασίνη, ενοξασίνη) μέχρι να αποκτηθεί περαιτέρω εμπειρία (βλ. παράγραφο 4. 4).
Δυνατότητα της αγομελατίνης να επηρεάζει άλλα φαρμακευτικά προϊόντα:
In vivo, η αγομελατίνη δεν επάγει τα ισοένζυμα CYP450.
Η αγομελατίνη δεν αναστέλλει ούτε το CYP1A2 in vivo ούτε το άλλο CYP450 in vitro.
Επομένως, η αγομελατίνη δε μεταβάλλει την έκθεση σε φαρμακευτικά προϊόντα που μεταβολίζονται από το CYP 450.
Φαρμακευτικά προϊόντα που συνδέονται εκτεταμένα με τις πρωτεΐνες του πλάσματος:
Η αγομελατίνη δε μεταβάλλει τις ελεύθερες συγκεντρώσεις φαρμακευτικών προϊόντων που συνδέονται εκτεταμένα με τις πρωτεΐνες του πλάσματος ή αντίστροφα.
Άλλα φαρμακευτικά προϊόντα:
Σε κλινικές δοκιμές φάσης Ι, δε βρέθηκαν στοιχεία που να αποδεικνύουν φαρμακοκινητική ή φαρμακοδυναμική αλληλεπίδραση με φαρμακευτικά προϊόντα που θα μπορούσαν να συνταγογραφηθούν ταυτόχρονα με το Thymanax στον πληθυσμό- στόχο: βενζοδιαζεπίνες, λίθιο, παροξετίνη, φλουκοναζόλη και θεοφυλλίνη.
Οινόπνευμα:
Δε συνιστάται ο συνδυασμός Thymanax με οινόπνευμα.
Ηλεκτροσπασμοθεραπεία (ECT):
Δεν υπάρχει εμπειρία σχετικά με την ταυτόχρονη χρήση αγομελατίνης και ECT.
Μελέτες σε ζώα δεν έδειξαν προσπασμωδικές ιδιότητες (βλέπε παράγραφο 5. 3).
Επομένως, θεωρούνται απίθανες οι κλινικές επιπτώσεις της ταυτόχρονης αγωγής με ECT και Thymanax.
4. 6 Κύηση και γαλουχία
Δε διατίθενται κλινικά δεδομένα σχετικά με έκθεση κατά την εγκυμοσύνη στην αγομελατίνη.
Μελέτες σε ζώα δεν κατέδειξαν άμεσες ή έμμεσες επικίνδυνες επιπτώσεις στην εγκυμοσύνη, στην ανάπτυξη του εμβρύου, στον τοκετό ή στη μεταγεννητική ανάπτυξη (βλέπε παράγραφο 5. 3).
Η χορήγηση σε έγκυες γυναίκες πρέπει να πραγματοποιείται με ιδιαίτερη προσοχή.
Δεν είναι γνωστό εάν η αγομελατίνη απεκκρίνεται στο ανθρώπινο μητρικό γάλα.
Η αγομελατίνη ή οι μεταβολίτες της απεκκρίνονται στο γάλα αρουραίων που είναι σε περίοδο γαλουχίας.
Δεν έχουν αποδειχτεί οι εν δυνάμει επιδράσεις της αγομελατίνης στο βρέφος που θηλάζει.
Εάν η αγωγή με Thymanax θεωρείται απαραίτητη, πρέπει να διακόπτεται ο θηλασμός.
4. 7 Επιδράσεις στην ικανότητα οδήγησης και χειρισμού μηχανών
Δεν πραγματοποιήθηκαν μελέτες σχετικά με τις επιδράσεις στην ικανότητα οδήγησης και χειρισμού μηχανών.
Εντούτοις, λαμβάνοντας υπ ’ όψη ότι η ζάλη και η υπνηλία είναι συχνές ανεπιθύμητες ενέργειες, οι ασθενείς θα πρέπει να προσέχουν όταν οδηγούν ή χειρίζονται μηχανές.
4. 8 Ανεπιθύμητες ενέργειες
Σε κλινικές δοκιμές, έχουν λάβει Thymanax πάνω από 3. 900 καταθλιπτικοί ασθενείς.
Οι ανεπιθύμητες ενέργειες ήταν συνήθως ήπιες ή μέτριες και εκδηλώθηκαν κατά τις δύο πρώτες εβδομάδες αγωγής.
Οι συνηθέστερες ανεπιθύμητες ενέργειες ήταν ναυτία και ζάλη.
5/ 27 Αυτές οι ανεπιθύμητες ενέργειες ήταν συνήθως παροδικές και δεν οδηγούσαν γενικά σε διακοπή της αγωγής.
Οι καταθλιπτικοί ασθενείς εκδηλώνουν μία σειρά συμπτωμάτων που συνδέονται με την ίδια τη νόσο.
Είναι, επομένως, ορισμένες φορές, δύσκολο να διαπιστωθεί ποια συμπτώματα είναι αποτέλεσμα της ίδιας της νόσου και ποια είναι αποτέλεσμα της αγωγής με Thymanax.
Οι ανεπιθύμητες ενέργειες αναφέρονται στη συνέχεια με βάση την ακόλουθη συνθήκη: πολύ συχνές (≥1/ 10), συχνές (≥1/ 100 έως < 1/ 10), όχι συχνές (≥1/ 1. 000 έως < 1/ 100), σπάνιες (≥1/ 10. 000 έως < 1/ 1. 000), πολύ σπάνιες (< 1/ 10. 000), μη γνωστές (δεν μπορούν να εκτιμηθούν με βάση τα διαθέσιμα δεδομένα).
Οι συχνότητες δεν είναι προσαρμοσμένες ως προς το εικονικό φάρμακο.
Διαταραχές του νευρικού συστήματος:
Συχνές: κεφαλαλγία, ζάλη, υπνηλία, αϋπνία, ημικρανία Όχι συχνές: παραισθησία
Οφθαλμικές διαταραχές:
Όχι συχνές: θαμπή όραση
Διαταραχές του γαστρεντερικού συστήματος:
Συχνές: ναυτία, διάρροια, δυσκοιλιότητα, άλγος άνω κοιλιακής χώρας
Διαταραχές του δέρματος και του υποδόριου ιστού:
Συχνές: υπεριδρωσία Όχι συχνές: έκζεμα Σπάνιες: ερυθηματώδες εξάνθημα
Διαταραχές του μυοσκελετικού συστήματος και του συνδετικού ιστού:
Συχνές: οσφυαλγία
Γενικές διαταραχές και καταστάσεις της οδού χορήγησης:
Συχνές: κόπωση
Διαταραχές του ήπατος και των χοληφόρων:
Συχνές: αυξήσεις (> 3 φορές από το ανώτατο όριο του φυσιολογικού εύρους) των ALAT και / ή ASAT (δηλ.
1, 1% με την αγομελατίνη 25/ 50 mg έναντι 0, 7% για το εικονικό φάρμακο).
Σπάνιες: ηπατίτιδα.
Ψυχιατρικές διαταραχές:
Συχνές: άγχος Μη γνωστή συχνότητα:
Αυτοκτονικές σκέψεις ή συμπεριφορά (βλέπε παράγραφο 4. 4)
4. 9 Υπερδοσολογία
Είναι περιορισμένη η εμπειρία σχετικά με την υπερδοσολογία αγομελατίνης.
Κατά την κλινική ανάπτυξη, υπήρξαν λίγες αναφορές υπερδοσολογίας αγομελατίνης, χορηγούμενης σε μονοθεραπεία (έως 450 mg) ή σε συνδυασμό (έως 525 mg) με άλλα ψυχοτρόπα φαρμακευτικά προϊόντα.
Τα σημεία και συμπτώματα της υπερδοσολογίας ήταν περιορισμένα και περιλάμβαναν υπνηλία και επιγαστραλγία.
Δεν υπάρχουν γνωστά ειδικά αντίδοτα για την αγομελατίνη.
Η αντιμετώπιση της υπερδοσολογίας θα πρέπει να συνίσταται σε αγωγή των κλινικών συμπτωμάτων και έλεγχο ρουτίνας.
Συνιστάται ιατρική παρακολούθηση σε εξειδικευμένο περιβάλλον.
5 ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
6/ 27 5. 1 Φαρμακοδυναμικές ιδιότητες
Φαρμακοθεραπευτική κατηγορία:
Άλλα αντικαταθλιπτικά.
Κωδικός ATC:
NO6AX22
Η αγομελατίνη είναι μελατονινεργικός αγωνιστής (των υποδοχέων MT1 και MT2) και ανταγωνιστής των υποδοχέων 5- HT2C.
Μελέτες σύνδεσης δείχνουν ότι η αγομελατίνη δεν ασκεί καμιά επίδραση στην πρόσληψη των μονοαμινών και δεν έχει συγγένεια με τους α, β αδρενεργικούς, ισταμινεργικούς, χολινεργικούς, ντοπαμινεργικούς υποδοχείς και τους υποδοχείς βενζοδιαζεπίνης.
Η αγομελατίνη συντονίζει εκ νέου τους κιρκάδιους ρυθμούς σε μοντέλα ζώων με αποδιοργάνωση των κιρκάδιων ρυθμών.
Η αγομελατίνη αυξάνει την έκλυση νοραδρεναλίνης και ντοπαμίνης ειδικά στο μετωπιαίο φλοιό και δεν επηρεάζει τα εξωκυττάρια επίπεδα σεροτονίνης.
Η αγομελατίνη έχει επιδείξει αντικαταθλιπτικού τύπου δράση σε μοντέλα ζώων με κατάθλιψη (δοκιμασία εκμαθημένης απελπισίας, δοκιμασία συμπεριφοριολογικής απελπισίας, χρόνιο ήπιο stress), καθώς και σε μοντέλα με αποσυντονισμό του κιρκάδιου ρυθμού και σε μοντέλα που σχετίζονται με stress και άγχος.
Στον άνθρωπο, το Thymanax διαθέτει ιδιότητες θετικής μετατόπισης φάσης: προκαλεί προώθηση φάσης του ύπνου, της μείωσης της θερμοκρασίας του σώματος και της έναρξης έκκρισης της μελατονίνης.
Η αποτελεσματικότητα και ασφάλεια του Thymanax σε μείζονα καταθλιπτικά επεισόδια έχει μελετηθεί σε κλινικό πρόγραμμα που συμπεριέλαβε 5. 800 ασθενείς, εκ των οποίων οι 3. 900 ακολούθησαν αγωγή με Thymanax.
Έξι ελεγχόμενες έναντι εικονικού φαρμάκου δοκιμές πραγματοποιήθηκαν για να διερευνηθεί η βραχυπρόθεσμη αποτελεσματικότητα του Thymanax στη μείζονα καταθλιπτική διαταραχή: δύο μελέτες ευέλικτου δοσολογικού σχήματος και τέσσερις μελέτες σταθερής δόσης.
Στο τέλος της αγωγής (μετά από 6 ή 8 εβδομάδες), αποδείχτηκε σημαντική αποτελεσματικότητα της αγομελατίνης 25- 50 mg, στις 3 από τις έξι βραχυπρόθεσμες διπλά τυφλές ελεγχόμενες έναντι εικονικού φαρμάκου μελέτες.
Δεν κατέστη δυνατή η διαφοροποίηση της αγομελατίνης από το εικονικό φάρμακο σε μία μελέτη όπου η δραστική ουσία ελέγχου φλουοξετίνη έδειξε ευαισθησία της μεθόδου ελέγχου.
Σε δύο άλλες μελέτες, δεν ήταν δυνατόν να εξαχθούν συμπεράσματα, γιατί οι δραστικές ουσίες ελέγχου, παροξετίνη και φλουοξετίνη, δεν κατάφεραν να διαφοροποιηθούν από το εικονικό φάρμακο.
Αποτελεσματικότητα παρατηρήθηκε και σε πιο βαριά καταθλιπτικούς ασθενείς (βασική τιμή HAM D ≥ 25) σε όλες τις θετικές ελεγχόμενες έναντι εικονικού φαρμάκου μελέτες.
Τα ποσοστά ανταπόκρισης ήταν στατιστικά σημαντικά υψηλότερα με το Thymanax συγκριτικά με το εικονικό φάρμακο.
Η διατήρηση της αντικαταθλιπτικής αποτελεσματικότητας αποδείχτηκε σε μελέτη πρόληψης της υποτροπής.
Ασθενείς που ανταποκρίθηκαν σε 8/ 10 εβδομάδων οξεία αγωγή ανοιχτού σχεδιασμού με Thymanax 25- 50 mg μία φορά την ημέρα τυχαιοποιήθηκαν ώστε να λάβουν είτε Thymanax 25- 50 mg μία φορά την ημέρα είτε εικονικό φάρμακο, για ακόμα 6 μήνες.
Το Thymanax 25- 50 mg μία φορά την ημέρα κατέδειξε στατιστικά σημαντική ανωτερότητα συγκριτικά με το εικονικό φάρμακο (p=0, 0001) ως προς τη μέτρηση κύριας έκβασης, την πρόληψη της καταθλιπτικής υποτροπής, όπως υπολογίζεται βάσει του χρόνου έως την εκδήλωση υποτροπής.
Η συχνότητα εκδήλωσης υποτροπής κατά το 6μηνο διάστημα διπλά τυφλής παρακολούθησης ήταν 22% και 47% με Thymanax και εικονικό φάρμακο, αντίστοιχα.
Το Thymanax δε μεταβάλλει την εγρήγορση κατά τη διάρκεια της ημέρας και τη μνήμη σε υγιείς εθελοντές.
Σε καταθλιπτικούς ασθενείς, η αγωγή με Thymanax 25 mg αύξησε τον ύπνο βραδέος κύματος χωρίς μεταβολή της ποσότητας του ύπνου REM (Ταχεία Κίνηση Οφθαλμών) ή του λανθάνοντος χρόνου του ύπνου REM.
Το Thymanax 25 mg προκάλεσε επίσης προώθηση του χρόνου έναρξης του ύπνου και της ελάχιστης καρδιακής συχνότητας.
Από την πρώτη εβδομάδα αγωγής, η επέλευση και η ποιότητα του ύπνου βελτιώθηκαν σημαντικά χωρίς αδεξιότητα κατά τη διάρκεια της ημέρας, όπως αξιολογείται από τους ασθενείς.
7/ 27 Σε ειδική συγκριτική μελέτη για τη σεξουαλική δυσλειτουργία καταθλιπτικών ασθενών σε ύφεση, σημειώθηκε αριθμητική τάση (όχι στατιστικά σημαντική) προς μικρότερη εκδηλωθείσα σεξουαλική δυσλειτουργία με το Thymanax απ ’ ό, τι με τη βενλαφαξίνη ως προς τις βαθμολογίες σεξουαλικής διέγερσης ή οργασμού, με βάση την κλίμακα SEXFX (Sex Effects Scale).
Η συγκεντρωτική ανάλυση μελετών, που χρησιμοποίησαν την κλίμακα ASEX (Arizona Sexual Experience Scale – Κλίμακα Σεξουαλικής Εμπειρίας Αριζόνα), έδειξε ότι το Thymanax δε συνδέεται με σεξουαλική δυσλειτουργία.
Σε υγιείς εθελοντές, το Thymanax διατήρησε τη σεξουαλική λειτουργία, συγκριτικά με την παροξετίνη.
Το Thymanax ασκεί ουδέτερη δράση στο σωματικό βάρος, την καρδιακή συχνότητα και την αρτηριακή πίεση, σε κλινικές μελέτες.
Σε μελέτη που σχεδιάστηκε για να αξιολογήσει τα συμπτώματα διακοπής με τη λίστα Σημεία και Συμπτώματα Διακοπής (DESS Discontinuation Emergent Signs and Symptoms), σε ασθενείς με κατάθλιψη σε ύφεση, το Thymanax δεν προκάλεσε σύνδρομο εκ διακοπής μετά από αιφνίδια διακοπή της αγωγής.
Το Thymanax δεν έδειξε πιθανότητα πρόκλησης κατάχρησης, όπως εκτιμάται σε μελέτες υγιών εθελοντών με βάση ειδική οπτική αναλογική κλίμακα ή τη λίστα ελέγχου 49 σημείων του Κέντρου Έρευνας Εθισμού (ARCI - Addiction Research Center Inventory).
5. 2 Φαρμακοκινητικές ιδιότητες
Απορρόφηση και βιοδιαθεσιμότητα:
Η αγομελατίνη απορροφάται ταχέως και επαρκώς (≥ 80%) μετά την από του στόματος χορήγηση.
Η απόλυτη βιοδιαθεσιμότητα είναι χαμηλή (< 5% στη θεραπευτική από του στόματος δόση) και η διακύμανση μεταξύ των ατόμων είναι σημαντική.
Η βιοδιαθεσιμότητα είναι αυξημένη στις γυναίκες, συγκριτικά με τους άνδρες.
Η βιοδιαθεσιμότητα αυξάνεται με τη λήψη αντισυλληπτικών από το στόμα και μειώνεται με το κάπνισμα.
Η συγκέντρωση αιχμής στο πλάσμα επιτυγχάνεται σε 1 έως 2 ώρες.
Εντός του εύρους της θεραπευτικής δόσης, η συστηματική έκθεση στην αγομελατίνη αυξάνεται ανάλογα με τη δόση.
Σε υψηλότερες δόσεις, σημειώνεται κορεσμός του φαινομένου πρώτης διόδου.
Η πρόσληψη τροφής (τυπικό γεύμα ή γεύμα υψηλής περιεκτικότητας σε λίπος) δε μεταβάλλει τη βιοδιαθεσιμότητα ή το ρυθμό απορρόφησης.
Οι διακυμάνσεις αυξάνονται με τροφή υψηλής περιεκτικότητας σε λίπος.
Κατανομή:
Ο όγκος κατανομής σε σταθερή κατάσταση είναι περίπου 35 l και η σύνδεση με τις πρωτεΐνες του πλάσματος είναι 95% ανεξάρτητα από τη συγκέντρωση και δε μεταβάλλεται με την ηλικία, ούτε σε ασθενείς με νεφρική δυσλειτουργία, όμως το ελεύθερο κλάσμα διπλασιάζεται σε ασθενείς με ηπατική δυσλειτουργία.
Βιομετατροπή:
Μετά την από του στόματος χορήγηση, η αγομελατίνη μεταβολίζεται ταχέως, κυρίως από το ηπατικό CYP1A2.
Τα ισοένζυμα CYP2C9 και CYP2C19 εμπλέκονται επίσης, αλλά η συμβολή τους είναι μικρότερη.
Οι κύριοι μεταβολίτες, υδροξυλιωμένη και απομεθυλιωμένη αγομελατίνη, δεν είναι δραστικοί, συζευγνύονται ταχέως και απομακρύνονται μέσω των ούρων.
Απομάκρυνση:
Η απομάκρυνση είναι ταχεία, η μέση ημιπερίοδος ζωής στο πλάσμα είναι μεταξύ 1 και 2 ωρών και η κάθαρση είναι υψηλή (περίπου 1. 100 ml/ min) και κυρίως μεταβολική.
Η απέκκριση είναι κυρίως (80%) ουρική και με τη μορφή μεταβολιτών, ενώ η ανίχνευση αμετάβλητης ουσίας στα ούρα είναι αμελητέα.
8/ 27 Η κινητική δε μεταβάλλεται μετά από επαναλαμβανόμενη χορήγηση.
Νεφρική δυσλειτουργία:
Δεν έχει παρατηρηθεί σχετική μεταβολή των φαρμακοκινητικών παραμέτρων σε ασθενείς με σοβαρή νεφρική δυσλειτουργία (n=8, εφάπαξ δόση των 25mg), αλλά θα πρέπει να δίνεται προσοχή σε ασθενείς με σοβαρή ή μέτρια νεφρική δυσλειτουργία, καθώς μόνο περιορισμένα κλινικά δεδομένα είναι διαθέσιμα γι ’ αυτούς τους ασθενείς (βλέπε παράγραφο 4. 2).
Ηπατική δυσλειτουργία:
Σε ειδική μελέτη, που αφορούσε κιρρωτικούς ασθενείς με χρόνια ήπια (Child- Pugh τύπου A) ή μέτρια (Child- Pugh τύπου B) ηπατική δυσλειτουργία, η έκθεση στην αγομελατίνη 25 mg ήταν σημαντικά αυξημένη (κατά 70 και 140 φορές, αντίστοιχα), συγκριτικά με τους αντίστοιχους εθελοντές (κατά ηλικία, σωματικό βάρος και συνήθειες καπνίσματος) χωρίς ηπατική ανεπάρκεια (βλέπε παράγραφο 4. 2, 4. 3 και 4. 4).
Εθνολογικές ομάδες:
Δεν υπάρχουν δεδομένα για την επίδραση της φυλής στη φαρμακοκινητική της αγομελατίνης.
5. 3 Προκλινικά δεδομένα για την ασφάλεια
Σε μύες, επίμυες και πιθήκους, παρατηρήθηκαν κατασταλτικές επιδράσεις, μετά από εφ ’ - άπαξ και επαναλαμβανόμενη χορήγηση υψηλών δόσεων.
Σε τρωκτικά, παρατηρήθηκε έντονη επαγωγή του CYP2B και μέτρια επαγωγή των CYP1A και CYP3A, από τα 125 mg/ kg/ ημέρα, ενώ σε πιθήκους, η επαγωγή ήταν ελαφρά για τα CYP2B και CYP3A στα 375 mg/ kg/ ημέρα.
Δεν παρατηρήθηκε ηπατοτοξικότητα σε τρωκτικά και πιθήκους, στις μελέτες τοξικότητας με επαναλαμβανόμενη δόση.
Η αγομελατίνη περνά στον πλακούντα και στα έμβρυα επίμυων σε κυοφορία.
Μελέτες αναπαραγωγικής ικανότητας σε επίμυες και κονίκλους δεν έδειξαν επίδραση της αγομελατίνης στη γονιμότητα, την εμβρυϊκή ανάπτυξη, την προγεννητική και μεταγεννητική ανάπτυξη.
Μία σειρά τυποποιημένων δοκιμών γονοτοξικότητας in vitro και in vivo κατέληξε ότι η αγομελατίνη δεν ασκεί μεταλλαξιογόνο ή κλαστογόνο δράση.
Σε μελέτες καρκινογένεσης, η αγομελατίνη προκάλεσε αύξηση της συχνότητας εμφάνισης ηπατικών όγκων σε επίμυ και μυ, σε δόση τουλάχιστον 110πλάσια της θεραπευτικής.
Οι ηπατικοί όγκοι συνδέονται πιθανά με ενζυμική επαγωγή που αφορά συγκεκριμένα τα τρωκτικά.
Η συχνότητα των καλοηθών μαστικών ινοαδενωμάτων που παρατηρούνται στον επίμυ αυξήθηκε με τις υψηλές εκθέσεις (60πλάσιες της έκθεσης στη θεραπευτική δόση), αλλά παραμένει εντός του εύρους των μαρτύρων ελέγχου.
Φαρμακολογικές μελέτες για την ασφάλεια δεν έδειξαν επίδραση της αγομελατίνης στο ρεύμα hERG (human Ether à- go- go Related Gene) ούτε στο δυναμικό ενέργειας κυττάρων Purkinje στο σκύλο.
Η αγομελατίνη δεν έδειξε προσπασμωδικές ιδιότητες μετά από ενδοπεριτοναϊκή χορήγηση δόσεων έως 128 mg/ kg σε μύες και επίμυες.
6 ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Πυρήνας δισκίου: − Μονοϋδρική λακτόζη − Άμυλο αραβοσίτου − Ποβιδόνη
9/ 27 − Νατριούχο καρβοξυμεθυλιωμένο άμυλο τύπου A − Στεατικό οξύ − Στεατικό μαγνήσιο − Άνυδρο κολλοειδές πυρίτιο
Επικάλυψη: − Υπρομελλόζη − Κίτρινο οξείδιο του σιδήρου (E172) − Γλυκερόλη − Πολυαιθυλενογλυκόλη − Στεατικό μαγνήσιο − Διοξείδιο του τιτανίου (E171)
Μελάνι εκτύπωσης που περιέχει κόμμεα λάκας, προπυλενογλυκόλη και αργιλούχο λάκα ινδικοτίνης (E132).
6. 2 Ασυμβατότητες
Δεν εφαρμόζεται.
6. 3 Διάρκεια ζωής
3 χρόνια.
6. 4 Ιδιαίτερες προφυλάξεις κατά τη φύλαξη του προϊόντος
Δεν υπάρχουν ειδικές οδηγίες διατήρησης για το προϊόν αυτό.
6. 5 Φύση και συστατικά του περιέκτη
Κυψέλη αλουμινίου/ PVC σε χάρτινα κουτιά (με ημερολόγιο).
Συσκευασίες που περιέχουν 7, 14, 28, 42, 56, 84 και 98 επικαλυμμένα με λεπτό υμένιο δισκία.
Συσκευασίες των 100 επικαλυμμένων με λεπτό υμένιο δισκίων για νοσοκομειακή χρήση.
Μπορεί να μην κυκλοφορούν όλες οι συσκευασίες.
6. 6 Ιδιαίτερες προφυλάξεις απόρριψης
Καμία ειδική υποχρέωση.
7 ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Servier (Ireland) Industries Ltd Gorey Road, Arklow, Co.
Wicklow Ιρλανδία
8 ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
9 ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
10/ 27 10 ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (EMEA) http: // www. emea. europa. eu /.
11/ 27 ΠΑΡΑΡΤΗΜΑ ΙΙ
Α.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
12/ 27 Α.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παραγωγού που είναι υπεύθυνος για την αποδέσμευση των παρτίδων
Les Laboratoires Servier Industrie, 905, route de Saran - 45520 Gidy, Γαλλία Servier (Ireland) Industries Ltd, Gorey Road – Arklow - Co.
Wicklow, Ιρλανδία Przedsiebiorstwo Farmaceutyczne ANPHARM S. A., ul.
Annopol 6b - 03- 236 Warszawa, Πολωνία
Στο έντυπο φύλλο οδηγιών χρήσης του φαρμακευτικού προϊόντος πρέπει να αναγράφεται το όνομα και η διεύθυνση του παραγωγού που είναι υπεύθυνος για την αποδέσμευση της σχετικής παρτίδας.
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• ΟΙ ΟΡΟΙ ΚΑΙ ΟΙ ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται ιατρική συνταγή.
• ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΟΥ
Ο Κάτοχος της Άδειας Kυκλοφορίας (ΚΑΚ), πρέπει να διασφαλίσει ότι, κατά την πρώτη διάθεση στην αγορά, σε όλους τους επαγγελματίες του τομέα υγειονομικής περίθαλψης που έχουν την εμπειρία να συνταγογραφούν / χρησιμοποιούν το Thymanax τους έχουν χορηγηθεί εκπαιδευτικά υλικά που περιέχουν τα εξής:
Όπως περιγράφεται στο Σχέδιο Διαχείρισης Κινδύνου (ΣΔΚ), οι επιπρόσθετες ενέργειες ελαχιστοποίησης κινδύνου περιλαμβάνουν εκπαιδευτικό υλικό που θα χορηγηθεί στους συνταγογράφους ιατρούς.
Αντικειμενικοί στόχοι του Εκπαιδευτικού Σχεδίου για την αγομελατίνη:
Το εκπαιδευτικό υλικό των συνταγογράφων ιατρών για το Valdoxan / Thymanax θα εστιασθεί:
- Στους δυνητικούς κινδύνους από την αγομελατίνη
- Αυξήσεις των τρανσαμινασών
- Αλληλεπιδράσεις με ισχυρούς αναστολείς του CYP1A2 (π. χ. φλουβοξαμίνη,
σιπροφλοξασίνη).
- Στις οδηγίες για τον έλεγχο της ηπατικής λειτουργίας (η ανάγκη να διεξάγονται δοκιμασίες της
ηπατικής λειτουργίας σε όλους τους ασθενείς: κατά την έναρξη της αγωγής και στη συνέχεια περιοδικά, μετά από περίπου έξι εβδομάδες (λήξη της οξείας φάσης), μετά από περίπου δώδεκα και εικοσιτέσσερις εβδομάδες (λήξη της φάσης συντήρησης) και από εκεί και στο εξής όποτε ενδείκνυται,
- Στις οδηγίες στην περίπτωση εμφάνισης κλινικών συμπτωμάτων ή μη φυσιολογικών δοκιμασιών
ηπατικής λειτουργίας,
- Στο να εφιστάται η προσοχή όταν η αγωγή χορηγείται σε ασθενείς που καταναλώνουν μεγάλες
ποσότητες οινοπνεύματος ή λαμβάνουν αγωγή με φαρμακευτικά προϊόντα που σχετίζονται με κίνδυνο εμφάνισης ηπατικής βλάβης,
13/ 27 - Στο ότι αντενδείκνυται σε ασθενείς με ηπατική δυσλειτουργία (δηλ. κίρρωση ή ενεργό ηπατική νόσο),
- Στο ότι αντενδείκνυται σε ασθενείς που λαμβάνουν ταυτόχρονα ισχυρούς αναστολείς του CYP1A2.
• ΑΛΛΟΙ ΟΡΟΙ
Σύστημα Φαρμακοεπαγρύπνησης Ο ΚΑΚ θα πρέπει να διασφαλίσει ότι το σύστημα Φαρμακοεπαγρύπνησης, όπως περιγράφηκε στην έκδοση 4. 0 και παρουσιάστηκε στην Ενότητα 1. 8. 1 της Αίτησης για Χορήγηση Άδειας Κυκλοφορίας, υπάρχει και εφαρμόζεται πριν και κατά τη διάρκεια της κυκλοφορία του προϊόντος αγορά.
Σχέδιο Διαχείρισης Κινδύνου Ο ΚΑΚ δεσμεύεται για τη διεξαγωγή των μελετών και των επιπρόσθετων δραστηριοτήτων που αφορούν τη φαρμακοεπαγρύπνηση, οι οποίες περιγράφονται αναλυτικά στο Σχέδιο Φαρμακοεπαγρύπνησης, όπως συμφωνήθηκε στην έκδοση 4. 0 του Σχεδίου Διαχείρισης Κινδύνου (ΣΔΚ), το οποίο παρουσιάστηκε στην Ενότητα 1. 8. 2 της Αίτησης για τη Χορήγηση Άδειας Κυκλοφορίας και στις όποιες επακόλουθες αναθεωρήσεις του ΣΔΚ που συμφωνήθηκαν από την Επιτροπή Φαρμάκων Ανθρώπινης Χρήσης (CHMP).
Σύμφωνα με την Κατευθυντήρια γραμμή της CHMP για τα Συστήματα Διαχείρισης Κινδύνου για τα φαρμακευτικά προϊόντα ανθρώπινης χρήσης, το αναθεωρημένο ΣΔΚ θα πρέπει να κατατίθεται ταυτόχρονα με την επόμενη Έκθεση Περιοδικής Παρακολούθησης της Ασφάλειας (ΕΠΠΑ).
Επιπλέον, αναθεωρημένο ΣΔΚ θα πρέπει να κατατίθεται • όταν λαμβάνονται νέες πληροφορίες που μπορεί να επηρεάσουν την ισχύουσα Προδιαγραφή για την Ασφάλεια, το Σχέδιο Φαρμακοεπαγρύπνησης ή τις ενέργειες ελαχιστοποίησης κινδύνου • εντός 60 ημερών από την επίτευξη ενός σημαντικού οροσήμου (για τη φαρμακοεπαγρύπνηση ή την ελαχιστοποίηση κινδύνου) • μετά από αίτημα του ΕΜΕΑ
14/ 27 ΠΑΡΑΡΤΗΜΑ ΙΙΙ
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣHΣ
15/ 27 Α.
ΕΠΙΣΗΜΑΝΣΗ
16/ 27 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ
Εξωτερικό κουτί
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Thymanax 25 mg επικαλυμμένα με λεπτό υμένιο δισκία Agomelatine
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Κάθε δισκίο περιέχει 25 mg agomelatine.
3.
ΚΑΤΑΛΟΓΟΣ ΕΚΔΟΧΩΝ
Περιέχει λακτόζη.
Βλέπε φύλλο οδηγιών για περισσότερες πληροφορίες.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
7 επικαλυμμένα με λεπτό υμένιο δισκία 14 επικαλυμμένα με λεπτό υμένιο δισκία 28 επικαλυμμένα με λεπτό υμένιο δισκία 42 επικαλυμμένα με λεπτό υμένιο δισκία 56 επικαλυμμένα με λεπτό υμένιο δισκία 84 επικαλυμμένα με λεπτό υμένιο δισκία 98 επικαλυμμένα με λεπτό υμένιο δισκία 100 επικαλυμμένα με λεπτό υμένιο δισκία
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Διαβάστε το φύλλο οδηγιών πριν από τη χορήγηση.
Από στόματος χρήση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
8.
ΗΜΕΡΟΜΗΝΙΑ ΛΗΞΗΣ
ΛΗΞΗ
17/ 27 9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
10.
ΙΔΙΑΙΤΕΡΕΣ
ΠΡΟΦΥΛΑΞΕΙΣ
ΓΙΑ
ΤΗΝ
ΑΠΟΡΡΙΨΗ ΤΩΝ
ΜΗ
ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Servier (Ireland) Industries Ltd Gorey Road, Arklow, Co.
Wicklow Ιρλανδία
12.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 0/ 00/ 000/ 000
13.
ΑΡΙΘΜΟΣ ΠΑΡΤΙΔΑΣ
Παρτίδα
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗΡΟΦΟΡΙΕΣ ΣΕ BRAILLE
Thymanax 25 mg
18/ 27 ΕΛΑΧΙΣΤΕΣ ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΙΣ ΣΥΣΚΕΥΑΣΙΕΣ ΤΥΠΟΥ BLISTER Ή ΣΤΙΣ ΤΑΙΝΙΕΣ
{BLISTER}
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Thymanax 25 mg δισκία Agomelatine
2.
ΟΝΟΜΑ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Servier (Ireland) Industries Ltd
3.
ΗΜΕΡΟΜΗΝΙΑ ΛΗΞΗΣ
EXP
4.
ΑΡΙΘΜΟΣ ΠΑΡΤΙΔΑΣ
Lot
5.
ΑΛΛΑ ΣΤΟΙΧΕΙΑ
ΔΕΥ ΤΡΙ ΤΕΤ ΠΕΜ ΠΑΡ ΣΑΒ ΚΥΡ
19/ 27 Β.
ΦΥΛΛΟ ΟΔΗΓΙΩΝ ΧΡΗΣΗΣ
20/ 27 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟΝ ΧΡΗΣΤΗ
Thymanax 25 mg επικαλυμμένα με λεπτό υμένιο δισκία Agomelatine
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να παίρνετε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε περαιτέρω απορίες, ρωτήστε το γιατρό ή το φαρμακοποιό σας.
- Η συνταγή για αυτό το φάρμακο χορηγήθηκε για σας.
Δεν πρέπει να δώσετε το φάρμακο σε
άλλους.
Μπορεί να τους προκαλέσει βλάβη, ακόμα και όταν τα συμπτώματά τους είναι ίδια με τα δικά σας.
- Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή φαρμακοποιό σας.
Το παρόν φύλλο οδηγιών περιέχει:
1.
Τι είναι το Thymanax και ποια είναι η χρήση του 2.
Τι πρέπει να γνωρίζετε προτού πάρετε Thymanax 3.
Πώς να πάρετε το Thymanax 4.
Πιθανές ανεπιθύμητες ενέργειες 5 Πώς να φυλάσσεται το Thymanax 6.
Λοιπές πληροφορίες
1.
ΤΙ ΕΙΝΑΙ ΤΟ THYMANAX ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
To Thymanax ανήκει σε μία ομάδα φαρμάκων που ονομάζονται αντικαταθλιπτικά και σας χορηγήθηκε το Thymanax για τη θεραπευτική αντιμετώπιση της κατάθλιψής σας.
Η κατάθλιψη είναι μία συνεχής διαταραχή της διάθεσης που επηρεάζει την καθημερινή ζωή.
Τα συμπτώματα της κατάθλιψης ποικίλουν από άτομο σε άτομο, αλλά συχνά περιλαμβάνουν βαθιά θλίψη, αισθήματα απαξίωσης, απώλεια ενδιαφέροντος για αγαπημένες δραστηριότητες, διαταραχές του ύπνου, αίσθημα επιβράδυνσης, αισθήματα άγχους, μεταβολές του σωματικού βάρους.
2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΙΝ ΝΑ ΠΑΡΕΤΕ ΤΟ THYMANAX
Μην πάρετε το Thymanax
- σε περίπτωση αλλεργίας (υπερευαισθησίας) στην αγομελατίνη ή σε οποιοδήποτε άλλο
συστατικό του Thymanax (βλέπε « Τι περιέχει το Thymanax » στην παράγραφο 6).
- σε περίπτωση που παίρνετε φλουβοξαμίνη (άλλο φάρμακο που χρησιμοποιείται στη
θεραπευτική αγωγή της κατάθλιψης) ή σιπροφλοξασίνη (αντιβιοτικό),
- σε περίπτωση που το ήπαρ σας δε λειτουργεί σωστά (ηπατική δυσλειτουργία)
Προσέξτε ιδιαίτερα με το Thymanax Μπορεί να υπάρχουν κάποιο λόγοι για τους οποίους το Thymanax να μην είναι κατάλληλο για σας:
- Εάν έχετε ήδη παρουσιάσει ή εάν εκδηλώσετε συμπτώματα μανίας (περίοδος μη φυσιολογικής
υψηλής ευερεθιστότητας και συναισθημάτων) μιλήστε στο γιατρό σας πριν αρχίσετε να παίρνετε αυτό το φάρμακο ή συνεχίσετε αυτό το φάρμακο.
- Εάν παίρνετε φάρμακο για το οποίο είναι γνωστό ότι επηρεάζει το ήπαρ.
Συμβουλευτείτε το
γιατρό σας σχετικά με το ποιο φάρμακο είναι αυτό.
21/ 27 Μερικοί ασθενείς μπορεί να εμφανίσουν αυξημένα επίπεδα ηπατικών ενζύμων στο αίμα τους κατά τη διάρκεια της αγωγής με Thymanax.
Για αυτό ο γιατρός σας θα σας κάνει εργαστηριακές εξετάσεις για να ελέγξει ότι το ήπαρ σας λειτουργεί σωστά κατά την έναρξη της αγωγής και στη συνέχεια περιοδικά κατά τη διάρκεια της αγωγής.
Με βάση την αξιολόγηση αυτών των εξετάσεων ο γιατρός σας θα αποφασίσει εάν θα πρέπει να συνεχίσετε να παίρνετε το Thymanax ή όχι (δείτε επίσης το « Πώς να πάρετε το Thymanax » στην παράγραφο 3).
- Εάν πάσχετε από άνοια, ο γιατρός σας θα προβεί σε ατομική αξιολόγηση ώστε να διαπιστώσει
εάν είναι ασφαλές για σας να πάρετε το Thymanax.
Το Thymanax δεν προορίζεται για χρήση σε παιδιά και εφήβους (κάτω των 18 ετών).
Σκέψεις αυτοκτονίας και επιδείνωση της κατάθλιψής σας Εάν είστε καταθλιπτικός, μπορεί ορισμένες φορές να σκεφτείτε να βλάψετε τον εαυτό σας ή να αυτοκτονήσετε.
Αυτές οι σκέψεις μπορεί να αυξηθούν, όταν ξεκινάτε για πρώτη φορά αντικαταθλιπτικά, αφού όλα αυτά τα φάρμακα χρειάζονται χρόνο για να ενεργήσουν, συνήθως δύο εβδομάδες περίπου, αλλά και περισσότερο κάποιες φορές.
Μπορεί να έχετε περισσότερες πιθανότητες να σκέφτεστε έτσι:
- εάν σκεφτόσασταν προηγούμενα να αυτοκτονήσετε ή να βλάψετε τον εαυτό σας.
- εάν είστε νεαρός ενήλικας.
Πληροφορίες από κλινικές δοκιμές έχουν δείξει αυξημένο κίνδυνο
αυτοκτονικής συμπεριφοράς σε νεαρούς ενήλικες (ηλικίας κάτω των 25 ετών) με ψυχιατρικές παθήσεις, οι οποίοι ακολουθούσαν αγωγή με αντικαταθλιπτικό.
Εάν κάνετε σκέψεις να βλάψετε τον εαυτό σας ή να αυτοκτονήσετε, οποιαδήποτε στιγμή, επικοινωνήστε με το γιατρό σας ή πηγαίνετε αμέσως σε νοσοκομείο.
Μπορεί να το βρείτε χρήσιμο να ενημερώσετε κάποιο συγγενή ή στενό φίλο ότι είστε καταθλιπτικός και να τους ζητήσετε να διαβάσουν αυτό το φύλλο οδηγιών.
Μπορείτε να τους ζητήσετε να σας πουν εάν πιστεύουν ότι η κατάθλιψή σας επιδεινώνεται ή εάν ανησυχήσουν για κάποιες αλλαγές στη συμπεριφορά σας.
Λήψη άλλων φαρμάκων Παρακαλείσθε να ενημερώσετε το γιατρό ή το φαρμακοποιό σας εάν παίρνετε ή έχετε πάρει πρόσφατα άλλα φάρμακα, ακόμα και αυτά που δε σας έχουν χορηγηθεί με συνταγή.
Δεν πρέπει να πάρετε το Thymanax μαζί με συγκεκριμένα φάρμακα (δείτε επίσης « Μην πάρετε το Thymanax » στην παράγραφο 2): φλουβοξαμίνη (άλλο φάρμακο που χρησιμοποιείται στη θεραπευτική αγωγή της κατάθλιψης), σιπροφλοξασίνη (ένα αντιβιοτικό).
Λήψη του Thymanax με τροφές και ποτά Το Thymanax μπορεί να λαμβάνεται με ή χωρίς τροφή.
Δε συνιστάται η κατανάλωση οινοπνεύματος, ενώ ακολουθείτε αγωγή με Thymanax.
Κύηση Ενημερώστε το γιατρό σας αν μείνετε έγκυος (ή προγραμματίζετε εγκυμοσύνη), ενώ παίρνετε Thymanax.
Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
Θηλασμός Ενημερώστε το γιατρό σας εάν θηλάζετε ή σκοπεύετε να θηλάσετε, γιατί ο θηλασμός πρέπει να διακόπτεται εάν παίρνετε Thymanax.
Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
Οδήγηση και χειρισμός μηχανών
22/ 27 Μπορεί να αισθανθείτε ζάλη ή υπνηλία, γεγονός που μπορεί να επηρεάσει την ικανότητά σας να οδηγείτε ή να χειρίζεστε μηχανές.
Βεβαιωθείτε ότι οι αντιδράσεις σας είναι φυσιολογικές πριν οδηγήσετε ή χειριστείτε μηχανές.
Σημαντικές πληροφορίες σχετικά με ορισμένα συστατικά του Thymanax Το φάρμακο αυτό περιέχει λακτόζη.
Εάν σας έχει πει ο γιατρός σας ότι έχετε δυσανεξία σε κάποια σάκχαρα, ενημερώστε τον πριν πάρετε Thymanax.
3.
ΠΩΣ ΝΑ ΠΑΡΕΤΕ ΤΟ THYMANAX
Πάντοτε να παίρνετε το Thymanax αυστηρά σύμφωνα με τις οδηγίες του γιατρού σας.
Εάν έχετε αμφιβολίες, ρωτήστε το γιατρό ή το φαρμακοποιό σας.
Η συνιστώμενη δόση Thymanax είναι ένα δισκίο (25 mg) πριν το βραδινό ύπνο.
Σε κάποιες περιπτώσεις, ο γιατρός σας μπορεί να σας χορηγήσει υψηλότερη δόση (50 mg), δηλαδή δύο δισκία μαζί πριν το βραδινό ύπνο.
Το Thymanax αρχίζει να δρα στα συμπτώματα της κατάθλιψης στα περισσότερα καταθλιπτικά άτομα μέσα σε δύο εβδομάδες από την έναρξη της αγωγής.
Ο γιατρός σας μπορεί να συνεχίσει να σας δίνει Thymanax όταν αισθάνεστε καλύτερα, για να εμποδίσει την επανεμφάνιση της κατάθλιψής σας.
Μη σταματήσετε να παίρνετε το φάρμακό σας, χωρίς τη συμβουλή του γιατρού σας, ακόμα και αν αισθάνεστε καλύτερα.
Το Thymanax προορίζεται για χρήση από το στόμα.
Πρέπει να καταπίνετε το δισκίο σας με ένα ποτήρι νερό.
To Thymanax μπορεί να λαμβάνεται με ή χωρίς τροφή.
Ο γιατρός σας θα σας κάνει εργαστηριακές εξετάσεις για να ελέγξει ότι το ήπαρ σας λειτουργεί σωστά κατά την έναρξη της αγωγής και στη συνέχεια περιοδικά κατά τη διάρκεια της αγωγής, συνήθως μετά από 6 εβδομάδες, 12 εβδομάδες και 24 εβδομάδες.
Στη συνέχεια οι εξετάσεις θα διενεργούνται όποτε ο γιατρός σας κρίνει ότι είναι απαραίτητο.
Δεν πρέπει να χρησιμοποιείτε Thymanax εάν το ήπαρ σας δε λειτουργεί σωστά.
Εάν έχετε προβλήματα με τους νεφρούς σας, ο γιατρός σας θα αξιολογήσει ειδικά για σας εάν είναι ασφαλές να πάρετε Thymanax.
Εάν πάρετε μεγαλύτερη δόση Thymanax από την κανονική Εάν πάρετε μεγαλύτερη δόση Thymanax από την κανονική ή εάν, για παράδειγμα, κάποιο παιδί έχει πάρει το φάρμακο κατά λάθος, επικοινωνήστε αμέσως με το γιατρό σας.
Η εμπειρία της υπερδοσολογίας με Thymanax είναι περιορισμένη, αλλά συμπτώματα που έχουν αναφερθεί περιλαμβάνουν πόνο στο ανώτερο τμήμα του στομάχου και υπνηλία.
Εάν ξεχάσετε να πάρετε το Thymanax Μην πάρετε διπλή δόση για να αναπληρώσετε τη δόση που ξεχάσατε.
Απλά συνεχίστε με την επόμενη δόση τη συνήθη ώρα.
Το ημερολόγιο που είναι τυπωμένο στην κυψέλη (blister) που περιέχει τα δισκία θα σας βοηθήσει να θυμάστε πότε πήρατε τελευταία φορά δισκίο Thymanax.
Εάν έχετε περισσότερες ερωτήσεις σχετικά με τη χρήση αυτού του προϊόντος, ρωτήστε το γιατρό ή το φαρμακοποιό σας.
23/ 27 4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα, έτσι και το Thymanax μπορεί να προκαλέσει ανεπιθύμητες ενέργειες, αν και δεν παρουσιάζονται σε όλους τους ανθρώπους.
Οι περισσότερες ανεπιθύμητες ενέργειες είναι ήπιες ή μέτριες.
Συνήθως εκδηλώνονται κατά τις δύο πρώτες εβδομάδες της αγωγής και είναι συνήθως παροδικές.
Η συχνότητα των πιθανών ανεπιθύμητων ενεργειών που αναφέρονται παρακάτω ορίζεται βάσει του ακόλουθου συστήματος: • πολύ συχνές (επηρεάζουν περισσότερους από 1 χρήστη στους 10) • συχνές (επηρεάζουν 1 έως 10 χρήστες στους 100) • όχι συχνές (επηρεάζουν 1 έως 10 χρήστες στους 1. 000) • σπάνιες (επηρεάζουν 1 έως 10 χρήστες στους 10. 000) • πολύ σπάνιες (επηρεάζουν λιγότερους από 1 χρήστη στους 10. 000) • μη γνωστές (η συχνότητα δεν μπορεί να εκτιμηθεί με βάση τα διαθέσιμα δεδομένα)
Αυτές οι ανεπιθύμητες ενέργειες περιλαμβάνουν:
- Συχνές ανεπιθύμητες ενέργειες: ζάλη, νύστα (υπνηλία), δυσκολία στον ύπνο (αϋπνία),
ημικρανία, πονοκέφαλος, ναυτία, διάρροια, δυσκοιλιότητα, πόνος στην άνω κοιλιακή χώρα, υπερβολική εφίδρωση (υπεριδρωσία), οσφυαλγία, κόπωση, άγχος, αυξημένα επίπεδα ηπατικών ενζύμων στο αίμα σας.
- Όχι συχνές ανεπιθύμητες ενέργειες: μυρμήγκιασμα των δαχτύλων των ποδιών και των χεριών
(παραισθησία), θαμπή όραση και έκζεμα.
- Σπάνιες ανεπιθύμητες ενέργειες: σοβαρό δερματικό εξάνθημα (ερυθηματώδες εξάνθημα),
ηπατίτιδα.
- Άλλες πιθανές ανεπιθύμητες ενέργειες: αυτοκτονικές σκέψεις ή συμπεριφορά (συχνότητα μη
γνωστή).
Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή φαρμακοποιό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ THYMANAX
Να φυλάσσεται σε μέρη που δεν το φθάνουν και δεν το βλέπουν τα παιδιά.
Να μη χρησιμοποιείτε το Thymanax μετά την ημερομηνία λήξης που αναφέρεται στο κουτί και στην κυψέλη.
Η ημερομηνία λήξης είναι η τελευταία ημέρα του μήνα που αναφέρεται.
Δεν υπάρχουν ειδικές οδηγίες διατήρησης για το προϊόν αυτό.
Τα φάρμακα δεν πρέπει να απορρίπτονται στο νερό της αποχέτευσης ή στα σκουπίδια.
Ρωτήστε το φαρμακοποιό σας πώς να πετάξετε τα φάρμακα που δε χρειάζονται πια.
Αυτά τα μέτρα θα βοηθήσουν στην προστασία του περιβάλλοντος.
6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το Thymanax
- Η δραστική ουσία είναι η αγομελατίνη.
Κάθε δισκίο περιέχει 25 mg αγομελατίνης.
- Τα άλλα συστατικά είναι:
24/ 27
•
πυρήνας δισκίου: μονϋδρική λακτόζη, άμυλο αραβοσίτου, ποβιδόνη, νατριούχο καρβοξυμεθυλιωμένο άμυλο τύπου Α, στεατικό οξύ, στεατικό μαγνήσιο, άνυδρο κολλοειδές πυρίτιο.
•
επικάλυψη δισκίου: υπρομελλόζη, γλυκερόλη, πολυαιθυλενογλυκόλη, στεατικό μαγνήσιο, κίτρινο οξείδιο του σιδήρου (E172) και διοξείδιο του τιτανίου (E171).
•
μελάνι εκτύπωσης: κόμμεα λάκας, προπυλενογλυκόλη και αργιλούχος λάκα ινδικοτίνης (E132)
Εμφάνιση του Thymanax και περιεχόμενο της συσκευασίας Τα επικαλυμμένα με λεπτό υμένιο δισκία Thymanax 25 mg είναι επιμήκη, πορτοκαλοκίτρινα, με μπλε εκτύπωση του « λογότυπου της εταιρείας »
στη μία πλευρά.
Τα επικαλυμμένα με λεπτό υμένιο δισκία Thymanax 25 mg διατίθενται σε κυψέλες με τυπωμένο ημερολόγιο.
Οι συσκευασίες περιέχουν 7, 14, 28, 42, 56, 84 ή 98 δισκία.
Συσκευασίες των 100 επικαλυμμένων με λεπτό υμένιο δισκίων είναι επίσης διαθέσιμες για νοσοκομειακή χρήση.
Μπορεί να μην κυκλοφορούν όλες οι συσκευασίες.
Κάτοχος Άδειας Κυκλοφορίας και Παραγωγός:
Κάτοχος Άδειας Κυκλοφορίας Servier (Ireland) Industries Ltd Gorey Road, Arklow, Co.
Wicklow Ιρλανδία
Παραγωγός Les Laboratoires Servier Industrie 905, route de Saran 45520 Gidy Γαλλία
Servier (Ireland) Industries Ltd Gorey road Arklow – Co.
Wicklow – Ιρλανδία
και
Anpharm Przedsiebiorstwo Farmaceutyczne S. A.
03- 236 Warszawa ul.
Annopol 6B Πολωνία
Για οποιαδήποτε πληροφορία σχετικά με το παρόν φαρμακευτικό προϊόν, παρακαλείστε να απευθυνθείτε στον τοπικό αντιπρόσωπο του κατόχου της άδειας κυκλοφορίας.
België/ Belgique/ Belgien S. A.
Servier Benelux N. V.
Tel: +32 (0) 2 529 43 11
Luxembourg/ Luxemburg S. A.
Servier Benelux N. V.
Tel: +32 (0) 2 529 43 11
България Сервие Медикал ЕООД Тел.: +359 2 921 57 00
Magyarország Servier Hungaria Kft.
Tel: +36 1 238 7799
Česká republika Servier s. r. o.
Malta GALEPHARMA Ltd
25/ 27
Tel: +420 222 118 111
Tel: +( 356) 21 247 082
Danmark Servier Danmark A/ S Tlf: +45 36 44 22 60
Nederland Servier Nederland Farma B. V.
Tel: +31 (0) 71 5246700
Deutschland Servier Deutschland GmbH Tel: +49 (0) 89 57095 01
Norge Servier Danmark A/ S Tlf: +45 36 44 22 60
Eesti CentralPharmaCommunications OÜ Tel: + 372 640 0007
Österreich Servier Austria GmbH Tel: +43 (1) 524 39 99
Eλλάδα ΣΕΡΒΙΕ ΕΛΛΑΣ ΦΑΡΜΑΚΕΥΤΙΚΗ ΕΠΕ Τηλ: +30 210 939 1000
Polska Servier Polska Sp. z o. o.
Tel: +48 (0) 22 594 90 00
España Laboratorios Servier S. L.
Tel: +34 91 748 96 30
Portugal Servier Portugal, Lda Tel.: +351 21 312 20 00
France Les Laboratoires Servier Tel: +33 (0) 1 55 72 60 00
România Servier Pharma SRL Tel: +40 21 402 09 11
Ireland Servier Laboratories (Ireland) Ltd.
Tel: +353 (0) 1 663 8110
Slovenija Servier Pharma, d. o. o., Tel.: +386 (0) 1 563 48 11
Ísland Servier Laboratories c/ o Icepharma hf Sími: +354 540 8000
Slovenská republika Servier Slovensko spol. s r. o.
Tel.: +421 (2) 5920 41 11
Italia Istituto Farmaco Biologico Stroder S. r. l.
Tel: +39 (055) 623271
Suomi/ Finland Servier Finland Oy Puh/ Tel: +358 (0) 9 279 80 80
Κύπρος Χ. Α.
Παπαέλληνας & Σία Λτδ Τηλ: +357 22741741
Sverige Servier Sverige AB Tel: +46 (8) 5 225 08 00
Latvija SIA Servier Latvia Tel: +371 67502039
United Kingdom Servier Laboratories Ltd Tel: +44 (0) 1 753 666409
Lietuva UAB “ SERVIER PHARMA ” Tel: +370 (5) 2 63 86 28
26/ 27 Το παρόν φύλλο οδηγιών χρήσης εγκρίθηκε για τελευταία φορά στις {ημερομηνία}
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (EMEA) http: // www. emea. europa. eu /
27/ 27
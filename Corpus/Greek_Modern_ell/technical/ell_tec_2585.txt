# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 142
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EQUIOXX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το EQUIOXX; Το EQUIOXX περιέχει τη δραστική ουσία φιροκοξίµπη και διατίθεται υπό µορφή στοµατικού πολτού για ίππους (8. 2 mg/ g).
Το φάρµακο είναι το ίδιο µε το Previcox στοµατικός πολτός για ίππους, το οποίο έχει ήδη λάβει έγκριση στην Ευρωπαϊκή Ένωση.
Η παρασκευάστρια εταιρεία του Previcox έχει συναινέσει στη χρήση των επιστηµονικών του δεδοµένων για το EQUIOXX.
Σε ποιες περιπτώσεις χρησιµοποιείται το EQUIOXX; Το EQUIOXX χρησιµοποιείται για την ανακούφιση των συµπτωµάτων της οστεοαρθρίτιδας (οίδηµα και πόνος στις αρθρώσεις) και για τη µείωση της χωλότητας που σχετίζεται µε τη νόσο στους ίππους.
Η δόση είναι 0, 1 mg φιροκοξίµπης ανά κιλό σωµατικού βάρους και χορηγείται µία φορά την ηµέρα.
Το EQUIOXX κυκλοφορεί υπό µορφή πολτού και διατίθεται µε ειδική σύριγγα που επιτρέπει την εξαγωγή της ακριβούς ποσότητας φαρµάκου, το οποίο χορηγείται απευθείας στο στόµα του ίππου.
Η διάρκεια της θεραπείας εξαρτάται από την ανταπόκριση του ίππου, όµως δεν πρέπει να υπερβαίνει τις 14 ηµέρες.
Πώς δρα το EQUIOXX; Η δραστική ουσία του EQUIOXX, η φιροκοξίµπη, είναι ένα µη στεροειδές αντιφλεγµονώδες φάρµακο (ΜΣΑΦ), το οποίο ανήκει στην κατηγορία των αποκαλούµενων « αναστολέων της κυκλοοξυγενάσης - 2 » (ή κοξίµπες).
Η φιροκοξίµπη αναστέλλει το ένζυµο κυκλοοξυγενάση - 2, µε αποτέλεσµα τη µείωση της παραγωγής προσταγλανδινών (ουσίες που συµµετέχουν στη διαδικασία της φλεγµονής).
Μειώνοντας την παραγωγή προσταγλανδινών, το EQUIOXX συµβάλλει στη µείωση των συµπτωµάτων της φλεγµονής, συµπεριλαµβανοµένου του πόνου.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Ποιες µελέτες εκπονήθηκαν για το EQUIOXX; Το EQUIOXX µελετήθηκε σε πειραµατόζωα, καθώς και σε ίππους που υποβλήθηκαν σε θεραπεία σε διάφορα / - ες κτηνιατρεία/ κτηνιατρικές κλινικές σε ολόκληρη την Ευρώπη (« κλινικές µελέτες »).
∆ιεξήχθησαν δύο πολυκεντρικές µελέτες (µία στις ΗΠΑ και µία στην Ευρώπη) προκειµένου να συγκριθεί η αποτελεσµατικότητα, η ασφάλεια και το αποδεκτό της φιροκοξίµπης σε πραγµατικές συνθήκες ως προς τη φαινυλοβουταζόνη (στις ΗΠΑ) και τη βεδαπροφαίνη (στην Ευρώπη).
Οι µελέτες εξέτασαν την αποτελεσµατικότητα του φαρµάκου στη βελτίωση της χωλότητας, του πόνου κατά τη µάλαξη/ ψηλάφιση, του οιδήµατος στις αρθρώσεις και της ικανότητας κίνησης.
Ποιο είναι το όφελος του EQUIOXX σύµφωνα µε τις µελέτες; Ο στοµατικός πολτός EQUIOXX, χορηγούµενος µία φορά την ηµέρα για 14 ηµέρες σε µια δόση των 0, 1 mg/ kg, βελτίωσε τις κλινικές βαθµολογικές κλίµακες για τη χωλότητα και τους τραυµατισµούς µαλακών ιστών σε ίππους και, επιπρόσθετα, βοήθησε στην ανακούφιση από τον πόνο και τη φλεγµονή που συνοδεύουν την οστεοαρθρίτιδα στους ίππους.
Ποιες είναι οι ανεπιθύµητες ενέργειες του EQUIOXX; Οι ανεπιθύµητες ενέργειες του EQUIOXX είναι χαρακτηριστικές αυτών που διαπιστώνονται µε άλλα φάρµακα αυτής της κατηγορίας προϊόντων (ΜΣΑΦ) όπως είναι οι στοµατικές αλλοιώσεις (βλάβη των ιστών) στο στόµα των ίππων, τα µαλακά κόπρανα/ η διάρροια ή ο λήθαργος.
Οι εν λόγω αντιδράσεις είναι γενικά παροδικής φύσεως και αναστρέψιµες όταν η θεραπεία διακόπτεται.
Το EQUIOXX δεν πρέπει να συγχορηγείται µε κορτικοστεροειδή ή άλλα ΜΣΑΦ.
Πρέπει επίσης να λαµβάνεται µέριµνα στην περίπτωση που χρησιµοποιείται µαζί µε φάρµακα που επιδρούν στους νεφρούς, όπως είναι τα διουρητικά.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Πλύνετε τα χέρια σας µετά τη χρήση του προϊόντος.
Αποφύγετε την επαφή µε τα µάτια και το δέρµα.
Οι έγκυες γυναίκες θα πρέπει να αποφεύγουν την επαφή µε το προϊόν ή να φορούν γάντια µίας χρήσεως κατά τη χορήγησή του.
Σε περίπτωση ακούσιας κατάποσης, να αναζητήσετε αµέσως ιατρική συµβουλή και να επιδείξετε στον ιατρό το φύλλο οδηγιών χρήσης ή την ετικέτα.
Πόσος χρόνος πρέπει να περάσει πριν από τη σφαγή ενός ίππου και τη χρήση του κρέατος για κατανάλωση από τον άνθρωπο (χρόνος αναµονής); Μετά την τελευταία ηµέρα της θεραπείας µε EQUIOXX, δεν επιτρέπεται η σφαγή των ίππων για 26 ηµέρες.
Η χρήση του EQUIOXX δεν επιτρέπεται σε φοράδες οι οποίες παράγουν γάλα για ανθρώπινη κατανάλωση.
Για ποιους λόγους εγκρίθηκε το EQUIOXX; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του EQUIOXX υπερτερούν των κινδύνων στη θεραπεία για την ανακούφιση από τον πόνο και τη φλεγµονή σε ίππους, και εισηγήθηκε τη χορήγηση άδειας κυκλοφορίας για το EQUIOXX.
Για τη σχέση οφέλους/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
2/ 3 Λοιπές πληροφορίες για το EQUIOXX:
Στις 25/ 06/ 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Merial για το EQUIOXΧ.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Ιούνιος 2008
3/ 3
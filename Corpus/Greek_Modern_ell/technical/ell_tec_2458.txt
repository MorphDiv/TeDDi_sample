# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 424
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ACTRAPID
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Actrapid; Το Actrapid είναι ένα ενέσιμο διάλυμα.
Διατίθεται σε φιαλίδια, φυσίγγια (Penfill) ή προγεμισμένες συσκευές τύπου πένας (NovoLet, FlexPen ή InnoLet).
Το Actrapide περιέχει τη δραστική ουσία ανθρώπινη ινσουλίνη (rDNA).
Σε ποιες περιπτώσεις χρησιμοποιείται το Actrapid; Το Actrapid χορηγείται σε ασθενείς με διαβήτη.
Το φάρμακο χορηγείται μόνο με ιατρική συνταγή.
Πώς χρησιμοποιείται το Actrapid; Το Actrapid χορηγείται υποδορίως (κάτω από το δέρμα) με ένεση, συνήθως στο κοιλιακό τοίχωμα (κοιλιά).
Μπορεί επίσης να χορηγηθεί στο μηρό, στην περιοχή του δελτοειδούς μυός (ώμος) ή στην γλουτιαία περιοχή (γλουτοί).
Το σάκχαρο στο αίμα του ασθενούς πρέπει να ελέγχεται τακτικά προκειμένου να καθοριστεί η χαμηλότερη αποτελεσματική δόση.
Η συνήθης δοσολογία κυμαίνεται μεταξύ 0, 3 και 1, 0 διεθνών μονάδων (IU) ανά χιλιόγραμμο σωματικού βάρους ημερησίως.
Το Actrapid χορηγείται 30 λεπτά πριν από το γεύμα.
Το Actrapid είναι ινσουλίνη ταχείας δράσης και μπορεί να χρησιμοποιηθεί σε συνδυασμό με ινσουλίνες μακράς δράσης.
Μπορεί να χορηγηθεί επίσης ενδοφλεβίως (μέσα σε φλέβα) μόνον από ιατρό ή νοσοκόμο/ α.
Πώς δρα το Actrapid; Ο διαβήτης είναι μια νόσος στην οποία ο οργανισμός δεν παράγει επαρκή ινσουλίνη προκειμένου να ελέγχει τα επίπεδα γλυκόζης στο αίμα.
Το Actrapid είναι ανάλογο ινσουλίνης κατά πολύ παρόμοιο με την ινσουλίνη που παράγεται στο πάγκρεας.
Η δραστική ουσία του Actrapid, η ανθρώπινη ινσουλίνη (rDNA), παράγεται με μια μέθοδο η οποία είναι γνωστή ως τεχνολογία ανασυνδυασμού.
Η ινσουλίνη παράγεται από έναν ζυμομύκητα ο οποίος έχει αποκτήσει ένα γονίδιο (DNA) που του επιτρέπει να παράγει ινσουλίνη.
Το υποκατάστατο ινσουλίνης ενεργεί κατά τον ίδιο τρόπο με την φυσικά παραγόμενη ινσουλίνη και διευκολύνει τη διείσδυση της γλυκόζης στα κύτταρα από το αίμα.
Με τον έλεγχο των επιπέδων γλυκόζης στο αίμα, επιτυγχάνεται μείωση των συμπτωμάτων και των επιπλοκών του διαβήτη.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες μελέτες εκπονήθηκαν για το Actrapid; Το Actrapid μελετήθηκε σε ασθενείς με διαβήτη τύπου 1, όπου το πάγκρεας αδυνατεί να παράγει ινσουλίνη (2 μελέτες, 1954 ασθενείς) ή σε ασθενείς με διαβήτη τύπου 2, όπου ο οργανισμός αδυνατεί να κάνει αποτελεσματική χρήση της ινσουλίνης (1 μελέτη, 182 ασθενείς).
Οι μελέτες συνέκριναν το Actrapid με το ανάλογο της ανθρώπινης ινσουλίνης (ινσουλίνη ασπάρτη), για περισσότερο από 6 μήνες μετρώντας τα επίπεδα της γλυκοζυλιωμένης αιμοσφαιρίνης (HbA1c), η οποία παρέχει ένδειξη της αποτελεσματικότητας του ελέγχου της γλυκόζης του αίματος.
Ποιο είναι το όφελος του Actrapid σύμφωνα με τις μελέτες; Τα επίπεδα της HbA1c παρέμειναν σχετικά σταθερά κατά τη διάρκεια της εξάμηνης αγωγής με Actrapid.
Ποιοι κίνδυνοι συνδέονται με το Actrapid; Όπως συμβαίνει με όλες τις ινσουλίνες, το Actrapid ενδέχεται να προκαλέσει υπογλυκαιμία (χαμηλά επίπεδα γλυκόζης στο αίμα).
Η πλήρης περιγραφή όλων των ανεπιθύμητων ενεργειών που αναφέρθηκαν με το Actrapid περιλαμβάνεται στο φύλλο οδηγιών χρήσης.
Το Actrapid δεν πρέπει να χρησιμοποιείται σε άτομα που ενδέχεται να παρουσιάζουν υπερευαισθησία στην ανθρώπινη ινσουλίνη (rDNA) ή σε κάποιο από τα άλλα συστατικά του.
Επίσης, ενδέχεται να απαιτηθεί προσαρμογή της δοσολογίας του Actrapid όταν αυτό χορηγείται παράλληλα με διάφορα άλλα φάρμακα που ενδέχεται να επηρεάζουν τα επίπεδα γλυκόζης στο αίμα.
Ο πλήρης κατάλογος περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το Actrapid; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Actrapid είναι σημαντικότερα από τους κινδύνους που συνδέονται με αυτό για τη θεραπεία του σακχαρώδους διαβήτη.
Η επιτροπή εισηγήθηκε τη χορήγηση άδειας κυκλοφορίας για το Actrapid.
Λοιπές πληροφορίες για το Actrapid:
Στις 7 Οκτωβρίου 2002 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Novo Nordisk A/ S για το Actrapid.
Η άδεια κυκλοφορίας ανανεώθηκε στις 7 Οκτωβρίου 2007.
Η πλήρης δημόσια έκθεση αξιολόγησης (EPAR) του Actrapid διατίθεται εδώ.
Τελευταία ενημέρωση της περίληψης:
10- 2007
©EMEA 2008
2/ 2
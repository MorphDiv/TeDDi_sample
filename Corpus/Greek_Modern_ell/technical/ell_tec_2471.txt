# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 050
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
STRONGHOLD
Περίληψη EPAR για το κοινό Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το STRONGHOLD;
Το STRONGHOLD είναι διάλυµα για τοπική εξωτερική χρήση (spot- on) το οποίο περιέχει τη δραστική ουσία σελαµεκτίνη και ανήκει σε µια κατηγορία φαρµάκων µε αντιπαρασιτική δράση.
Το Stronghold διατίθεται σε δύο διαφορετικές συγκεντρώσεις (6% και 12%) και σε σωληνάρια ποικίλης περιεκτικότητας (15, 30, 45, 60, 120 και 240 mg).
Η συγκέντρωση και η περιεκτικότητα που χορηγείται εξαρτάται από το βάρος και το είδος του ζώου που υποβάλλεται σε θεραπεία.
Σε ποιες περιπτώσεις χρησιµοποιείται το STRONGHOLD;
Το STRONGHOLD χρησιµοποιείται για τη θεραπεία και πρόληψη παρασιτώσεων που προκαλούνται από παράσιτα τα οποία ζουν στο δέρµα ή στο τρίχωµα γατών και σκύλων, όπως ψύλλοι και ακάρεα, καθώς και για τη θεραπεία παρασιτώσεων από σκώληκες που ζουν στον οργανισµό.
Χρησιµοποιείται στις ακόλουθες περιπτώσεις:
•
για τη θεραπεία και πρόληψη των παρασιτώσεων από ψύλλους σε γάτες και σκύλους, εξουδετερώνοντας τους ενήλικους ψύλλους, τις προνύµφες και τα αυγά που υπάρχουν στο ζώο, καθώς και στις ετοιµόγεννες γάτες και σκύλους ή στα νεογέννητα τους που θηλάζουν.
Επίσης, µπορεί να χρησιµοποιηθεί ως µέρος της θεραπείας της αλλεργικής δερµατίτιδας από ψύλλους (φλεγµονή του δέρµατος) και ως βοήθηµα για τον έλεγχο των ήδη υπαρχόντων παρασιτώσεων από ψύλλους, εξουδετερώνοντας τα αυγά και τις προνύµφες στους χώρους όπου έχουν πρόσβαση τα ζώα, διακόπτοντας τον κύκλο ζωής του ψύλλου.
.
• • • • • •
για την πρόληψη διροφιλαρίωσης σε γάτες και σκύλους, για τη θεραπεία της ωτοδηκτικής ψώρας σε γάτες και σκύλους, για τη θεραπεία ενήλικων εντερικών ασκαρίδων και εντερικών αγκυλόστωµων σε γάτες, για τη θεραπεία ενήλικων εντερικών ασκαρίδων σε σκύλους για τη θεραπεία φθειρών µε µασητικά στοµατικά µόρια σε σκύλους και γάτες, για τη θεραπεία σαρκοπτικής ψώρας σε σκύλους.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © EMEA European Medicines Agency, 2008.
Reproduction is authorised provided the source is acknowledged Πιέστε το σωληνάριο για να αδειάσετε το περιεχόµενό του επάνω στο δέρµα, αφού πρώτα διαχωρίσετε το τρίχωµα στην περιοχή µεταξύ των δύο ωµοπλατών.
Αυτή η µικρή ποσότητα υγρού απορροφάται από το δέρµα και επιδρά σε ολόκληρο το σώµα του ζώου.
Η περιεκτικότητα που χρησιµοποιείται και ο αριθµός των εφαρµογών εξαρτώνται από το βάρος και το είδος του ζώου που υποβάλλεται σε θεραπεία, καθώς και από το είδος του παρασίτου.
Για περισσότερες πληροφορίες ανατρέξτε στο φύλλο οδηγιών χρήσης.
Πώς δρα το STRONGHOLD;
Το STRONGHOLD περιέχει σελαµεκτίνη η οποία είναι αντιπαρασιτικό φάρµακο που ανήκει στην κατηγορία των « αβερµεκτινών ».
Η σελαµεκτίνη ενεργοποιεί ειδικές πρωτεΐνες που αποκαλούνται « δίαυλοι ιόντων χλωρίου » και βρίσκονται στην επιφάνεια των νευρικών και µυϊκών κυττάρων, διακόπτοντας τη φυσιολογική ηλεκτρική δραστηριότητά τους.
Αυτό έχει ως αποτέλεσµα την παράλυση ή τη νέκρωση των παρασίτων.
Ποιες µελέτες εκπονήθηκαν για το STRONGHOLD;
Μελέτες µε το STRONGHOLD για τη θεραπεία των προαναφερόµενων παρασιτώσεων διενεργήθηκαν σε ποικίλες φυλές σκύλων και γατών.
Ποιο είναι το όφελος του STRONGHOLD σύµφωνα µε τις µελέτες;
Η θεραπεία µε STRONGHOLD καταδείχθηκε αποτελεσµατική µετά από τη χορήγηση µεµονωµένης ή επαναλαµβανόµενης θεραπείας κάθε µήνα, ανάλογα µε το είδος της παρασίτωσης για τη θεραπεία ή την πρόληψη της οποίας χρησιµοποιήθηκε το φάρµακο.
Στις µελέτες υπό πραγµατικές συνθήκες, το φάρµακο µείωσε τις συγκεντρώσεις των ψύλλων έως 98% σε γάτες και 99% σε σκύλους 90 ηµέρες µετά από τη θεραπεία, καθώς επίσης συνετέλεσε στην πρόληψη της εκκόλαψης των αυγών των ψύλλων, στη νέκρωση και στην πρόληψη της ανάπτυξης των προνυµφών των ψύλλων.
Οι µελέτες υπό πραγµατικές συνθήκες κατέδειξαν επίσης ότι το STRONGHOLD ήταν 100% αποτελεσµατικό στην πρόληψη της διροφιλαρίωσης σε σκύλους και γάτες.
Επίσης, είναι αποτελεσµατικό στη θεραπεία ωτοδηκτικής ψώρας σε γάτες και σκύλους.
Στη θεραπεία της σαρκοπτικής ψώρας σε σκύλους, απαιτήθηκαν δύο θεραπείες, µία ανά 30 ηµέρες, για την πλήρη εξάλειψη της ψώρας σε σκύλους.
Το STRONGHOLD ήταν επίσης αποτελεσµατικό στη θεραπεία ενήλικων εντερικών αγκυλόστωµων σε γάτες, ενήλικων εντερικών ασκαρίδων σε γάτες και σκύλους, καθώς και φθειρών µε µασητικά στοµατικά µόρια σε σκύλους και γάτες.
Το λούσιµο ή το βρέξιµο του ζώου δύο ώρες ή και περισσότερο µετά από τη χορήγηση της θεραπείας δεν επηρέασε την αποτελεσµατικότητα του φαρµάκου.
Ποιοι κίνδυνοι συνδέονται µε το STRONGHOLD;
Σε σπάνιες περιπτώσεις, στις γάτες το STRONGHOLD προκαλεί παροδική αλωπεκία (απώλεια τριχώµατος) στο σηµείο εφαρµογής του.
Πολύ σπάνια, στο σηµείο εφαρµογής εµφανίζεται και παροδικός ερεθισµός.
Σε σπάνιες περιπτώσεις, το STRONGHOLD ενδέχεται να προκαλέσει στο σηµείο της εφαρµογής συγκόλληση του τριχώµατος ή εµφάνιση µικρής ποσότητας άσπρης σκόνης.
Αυτό δεν επηρεάζει την ασφάλεια ή την αποτελεσµατικότητα του φαρµάκου.
Το STRONGHOLD δεν πρέπει να χορηγείται σε ζώα ηλικίας µικρότερης των 6 εβδοµάδων.
Επίσης, δεν πρέπει να χορηγείται σε γάτες που πάσχουν από άλλη νόσο ή είναι εξασθενηµένες και ζυγίζουν λιγότερο από το κανονικό για το µέγεθος και την ηλικία τους βάρος.
©EMEA 2008
2/ 3
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Πριν από τη χρήση διαβάστε το φύλλο οδηγιών χρήσης.
Επειδή το STRONGHOLD είναι πολύ εύφλεκτο, πρέπει να φυλάσσεται µακριά από πηγές θερµότητας, σπινθήρες, φωτιά ή άλλες πηγές ανάφλεξης.
Μην καπνίζετε, τρώτε ή πίνετε κατά τον χειρισµό του STRONGHOLD.
Μετά από τη χρήση πλένετε τα χέρια σας και ξεβγάλτε άµεσα το προϊόν που ήρθε σε επαφή µε το δέρµα σας χρησιµοποιώντας σαπούνι και νερό.
Εάν το STRONGHOLD έρθει σε επαφή µε τα µάτια, ξεπλύντε αµέσως µε νερό και αναζητήστε ιατρική συµβουλή.
Τα ζώα που έχουν υποβληθεί σε θεραπεία πρέπει να φυλάσσονται µακριά από φωτιά ή άλλες πηγές ανάφλεξης για τουλάχιστον 30 λεπτά ή µέχρι να στεγνώσει το τρίχωµά τους.
Αποφύγετε την επαφή µε το ζώο έως ότου η επιφάνεια στην οποία εφαρµόσθηκε το φάρµακο να στεγνώσει.
Κρατήστε τα παιδιά µακριά από ζώα τα οποία έχουν υποβληθεί σε θεραπεία για τουλάχιστον 30 λεπτά µετά την εφαρµογή της θεραπείας ή µέχρι να στεγνώσει το τρίχωµά τους.
Τα άτοµα µε ευαισθησία του δέρµατος ή µε ιστορικό αλλεργίας σε προϊόντα τέτοιου είδους, πρέπει να χειρίζονται το µε προσοχή.
Για ποιους λόγους εγκρίθηκε το STRONGHOLD;
Η Επιτροπή Φαρµάκων για Κτηνιατρική Χρήση (CVMP) συµφώνησε ότι τα οφέλη του STRONGHOLD υπερτερούν των κινδύνων που συνδέονται µε αυτό για τη θεραπεία και πρόληψη των παρασιτώσεων σε γάτες και σκύλους.
Η επιτροπή εισηγήθηκε τη χορήγηση άδειας κυκλοφορίας για το STRONGHOLD.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το STRONGHOLD:
Στις 25 Νοεµβρίου 1999 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Ltd. για το STRONGHOLD.
Η άδεια κυκλοφορίας ανανεώθηκε στις 25 Νοεµβρίου 2004.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
3 Οκτωβρίου 2007.
©EMEA 2008
3/ 3
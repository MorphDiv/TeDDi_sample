# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 71
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
GONAL- F
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τον τρόπο χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της CHMP, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το GONAL- f; To GONAL- f διατίθεται είτε σε µορφή ενέσιµου διαλύµατος σε προγεµισµένη πένα είτε σε µορφή κόνεως και διαλύτη για τη δηµιουργία ενέσιµου διαλύµατος.
Το GONAL- f περιέχει τη δραστική ουσία θυλακιοτροπίνη άλφα.
Σε ποιες περιπτώσεις χρησιµοποιείται το GONAL- f; Το GONAL- f χρησιµοποιείται για την αγωγή γυναικών στις ακόλουθες περιπτώσεις: • Γυναίκες µε ανωορρηξία (µη παραγωγή ωαρίων) που δεν ανταποκρίνονται στη θεραπεία µε κιτρική κλοµιφαίνη (ένα άλλο φάρµακο που διεγείρει την ωορρηξία). • Γυναίκες που υποβάλλονται σε θεραπεία υπογονιµότητας (τεχνικές υποβοηθούµενης αναπαραγωγής, όπως εξωσωµατική γονιµοποίηση).
Το GONAL- f χορηγείται για να διεγείρει την παραγωγή περισσότερων από ενός ωαρίων στις ωοθήκες κατά τη διάρκεια κάθε θεραπείας. • Γυναίκες µε σοβαρή ανεπάρκεια σε ωχρινοτρόπο ορµόνη (LH) και θυλακιοτρόπο ορµόνη (FSH).
Το GONAL- f χορηγείται σε συνδυασµό µε ιδιοσκεύασµα που περιέχει LH για τη διέγερση της ωρίµανσης των ωαρίων στις ωοθήκες.
Το GONAL- f µπορεί επίσης να χρησιµοποιηθεί σε συνδυασµό µε ανθρώπινη χοριακή γοναδοτροπίνη (hCG) για τη διέγερση της παραγωγής σπερµατοζωαρίων σε άνδρες µε υπογοναδοτροφικό υπογοναδισµό (µια σπάνια νόσο που σχετίζεται µε ορµονική ανεπάρκεια).
Το GONAL- f διατίθεται µόνο µε συνταγή.
Πώς χρησιµοποιείται το GONAL- f; Η θεραπεία µε το GONAL- f θα πρέπει να γίνεται υπό την επίβλεψη ιατρού έµπειρου στη θεραπεία προβληµάτων γονιµότητας.
Το GONAL- f χορηγείται υποδόρια (κάτω από το δέρµα).
Σε περίπτωση χρήσης της κόνεως, αυτή θα πρέπει να αναµιγνύεται µε τον παρεχόµενο διαλύτη ακριβώς πριν από τη χρήση και, αν κρίνεται απαραίτητο, είναι δυνατή η ανάµιξη του περιεχοµένου περισσότερων από ενός φιαλιδίων κόνεως µε ένα φιαλίδιο διαλύτη.
Η υποδόρια ένεση του GONAL- f µπορεί να γίνει από τους ασθενείς ή τους συντρόφους τους, εφόσον έχουν λάβει τις κατάλληλες οδηγίες.
Η δόση και η συχνότητα χορήγησης του GONAL- f εξαρτώνται από τη χρήση του (βλέπε παραπάνω) και από την ανταπόκριση του ασθενούς στη θεραπεία.
Για την πλήρη περιγραφή των δόσεων, ανατρέξτε στο φύλλο οδηγιών χρήσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το GONAL- f; Η δραστική ουσία του GONAL- f, θυλακιοτροπίνη άλφα, είναι ένα αντίγραφο της φυσικής ορµόνης FSH (θυλακιοτρόπος ορµόνη).
Μέσα στο σώµα, η FSH ρυθµίζει την αναπαραγωγική λειτουργία: στις γυναίκες, διεγείρει την παραγωγή ωαρίων και στους άνδρες, διεγείρει την παραγωγή σπερµατοζωαρίων από τους όρχεις.
Στο παρελθόν, η FSH που χρησιµοποιούνταν ως φάρµακο εξάγονταν από ούρα.
Η θυλακιοτροπίνη άλφα του GONAL- f παράγεται µε µια µέθοδο που είναι γνωστή ως « τεχνολογία ανασυνδυασµένου DNA ».
Παράγεται από ένα κύτταρο, το οποίο έχει λάβει ένα γονίδιο (DNA) που το καθιστά ικανό να παράγει ανθρώπινη FSH.
Ποιες µελέτες εκπονήθηκαν για το GONAL- f; Η αποτελεσµατικότητα του GONAL- f µελετήθηκε στο πλαίσιο µιας διαδικασίας υποβοηθούµενης αναπαραγωγής σε 470 ασθενείς και σε 222 γυναίκες που δεν µπορούσαν να παράγουν ωάρια.
Στις µελέτες αυτές, πραγµατοποιήθηκε σύγκριση του GONAL- f µε ανθρώπινη FSH που είχε εξαχθεί από ούρα.
Το GONAL- f µελετήθηκε επίσης σε 38 γυναίκες µε σοβαρή ανεπάρκεια LH/ FSH και σε 19 άνδρες µε υπογοναδοτροφικό υπογοναδισµό.
Λόγω της σπανιότητας των παθήσεων, οι δύο αυτές µελέτες ήταν µη ελεγχόµενες (το GONAL- f δεν συγκρίθηκε µε άλλη αγωγή).
Ποιο είναι το όφελος του GONAL- f σύµφωνα µε τις µελέτες; Το GONAL- f ήταν εξίσου αποτελεσµατικό µε το συγκρινόµενο φάρµακο για τη διέγερση των ωοθηκών κατά τις διαδικασίες υποβοηθούµενης αναπαραγωγής.
Σε γυναίκες που δεν µπορούσαν να παράγουν ωάρια, το GONAL- f δηµιούργησε ωορρηξία στο 84% των γυναικών σε σχέση µε το 91% του συγκρινόµενου φαρµάκου.
Ήταν επίσης αποτελεσµατικό στη διέγερση της παραγωγής ωαρίων σε γυναίκες µε σοβαρή ανεπάρκεια LF/ FSH.
Στη µελέτη σε άνδρες, το GONAL- f ήταν αποτελεσµατικό στη διέγερση της παραγωγής σπερµατοζωαρίων:
63% των ασθενών παρουσίασαν αριθµό σπερµατοζωαρίων άνω του 1, 5 εκατοµµυρίου/ ml.
Οι µελέτες σε γυναίκες µε σοβαρή ανεπάρκεια LH/ FSH και σε άνδρες µε υπογοναδοτροφικό υπογοναδισµό είχαν χαµηλό αριθµό ασθενών αλλά ήταν αποδεκτές, λόγω της σπανιότητας των παθήσεων.
Ποιοι κίνδυνοι συνδέονται µε το GONAL- f; Οι πιο συχνές ανεπιθύµητες ενέργειες (εµφανίζονται σε περισσότερους από 1 στους 10 ασθενείς) είναι εµφάνιση κύστεων στις ωοθήκες, τοπικές αντιδράσεις στο σηµείο της ένεσης (πόνος, ερύθηµα, εκχύµωση, οίδηµα και/ ή ερεθισµός), καθώς και κεφαλαλγία.
Ο πλήρης κατάλογος όλων των ανεπιθύµητων ενεργειών που έχουν αναφερθεί κατά τη χρήση του GONAL- f περιλαµβάνεται στο φύλλο οδηγιών χρήσης.
Σε ορισµένες περιπτώσεις, οι ωοθήκες ενδέχεται να ανταποκριθούν σε υπερβολικό βαθµό στην αγωγή, ιδιαίτερα κατά τη χρήση hCG (σύνδροµο υπερδιέγερσης των ωοθηκών), και για αυτόν το λόγο, τόσο οι ιατροί όσο και οι ασθενείς πρέπει να είναι ενήµεροι σχετικά µε αυτό το ενδεχόµενο.
Το GONAL- f δεν θα πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στη θυλακιοτροπίνη άλφα, στην FSH ή σε οποιοδήποτε άλλο συστατικό του φαρµάκου, ούτε σε ασθενείς µε όγκο στην υπόφυση, στον υποθάλαµο, στο µαστό, στη µήτρα ή στις ωοθήκες. ∆εν θα πρέπει να χρησιµοποιείται σε περιπτώσεις όπου δεν επιτυγχάνεται αποτελεσµατική απόκριση (όπως σε ασθενείς µε πρωτοπαθή ανεπάρκεια ωοθηκών ή όρχεων).
Στις γυναίκες, δεν θα πρέπει να χρησιµοποιείται σε περιπτώσεις διόγκωσης των ωοθηκών ή ύπαρξης κύστεων που δεν οφείλονται σε νόσο πολυκυστικών ωοθηκών, ή κολπικής αιµορραγίας.
Για τον πλήρη κατάλογο των περιορισµών, ανατρέξτε στο φύλλο οδηγιών χρήσης.
Για ποιους λόγους εγκρίθηκε το GONAL- f;
EMEA 2006
2/ 3
Η Επιτροπή Φαρµάκων για Ανθρώπινη Χρήση (CHMP) αποφάσισε ότι τα οφέλη του GONAL- f υπερτερούν των κινδύνων σε γυναίκες µε ανωορρηξία, γυναίκες που πρέπει να παράγουν ωάρια πριν από τη θεραπεία υπογονιµότητας µε τη χρήση ωχρινοτρόπου ορµόνης για τη διέγερση της ανάπτυξης ωοθυλακίου, γυναίκες µε σοβαρή ανεπάρκεια LH και FSH, καθώς και σε άνδρες που παρουσιάζουν υπογοναδοτροφικό υπογοναδισµό.
Η επιτροπή εισηγήθηκε τη χορήγηση άδειας κυκλοφορίας στο GONAL- f.
Λοιπές πληροφορίες σχετικά µε το GONAL- f:
Στις 20 Οκτωβρίου 1995, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Serono Europe Limited για το GONAL- f.
Η άδεια κυκλοφορίας ανανεώθηκε στις 20 Οκτωβρίου 2000 και στις 20 Οκτωβρίου 2005.
Η πλήρης δηµόσια έκθεση αξιολόγησης (EPAR) του GONAL- f διατίθεται εδώ.
Τελευταία ενηµέρωση της περίληψης:
04- 2006
EMEA 2006
3/ 3
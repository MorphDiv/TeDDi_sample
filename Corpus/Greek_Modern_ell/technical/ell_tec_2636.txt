# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 896
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EFFICIB
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Efficib; Το Efficib είναι φάρµακο που περιέχει δύο δραστικές ουσίες, σιταγλιπτίνη και υδροχλωρική µετφορµίνη. ∆ιατίθεται υπό µορφή δισκίων σχήµατος καψακίου (ροζ:
50 mg σιταγλιπτίνης και 850 mg υδροχλωρικής µετφορµίνης, κόκκινα:
50 mg σιταγλιπτίνης και 1000 mg υδροχλωρικής µετφορµίνης).
Σε ποιες περιπτώσεις χρησιµοποιείται το Efficib; Το Efficib χορηγείται για τη θεραπεία ασθενών µε διαβήτη τύπου 2 για τη βελτίωση του ελέγχου των επιπέδων σακχάρου στο αίµα.
Χρησιµοποιείται παράλληλα µε δίαιτα και άσκηση: • σε ασθενείς που δεν ελέγχονται επαρκώς µόνο µε µετφορµίνη (αντιδιαβητικό φάρµακο), • σε ασθενείς που λαµβάνουν ήδη συνδυασµό σιταγλιπτίνης και µετφορµίνης ως ξεχωριστά δισκία, • σε συνδυασµό µε σουλφονυλουρία (άλλος τύπος αντιδιαβητικού φαρµάκου) όταν ο συνδυασµός σουλφονυλουρίας και µετφορµίνης δεν επαρκεί για τον αποτελεσµατικό έλεγχο του διαβήτη του ασθενούς.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Efficib; Το Efficib λαµβάνεται δύο φορές την ηµέρα.
Η περιεκτικότητα του δισκίου που θα χορηγηθεί εξαρτάται από τη δόση των άλλων αντιδιαβητικών φαρµάκων που λάµβανε προηγουµένως ο ασθενής.
Οι ασθενείς που λαµβάνουν ήδη µετφορµίνη, µε ή χωρίς σουλφονυλουρία, πρέπει να λαµβάνουν το δισκίο Efficib που περιέχει την ίδια δόση µετφορµίνης.
Οι ασθενείς που λαµβάνουν ήδη σιταγλιπτίνη και µετφορµίνη ως ξεχωριστά δισκία πρέπει να µεταπηδήσουν στο Efficib που περιέχει την ίδια δόση αµφότερων των δραστικών ουσιών.
Στην περίπτωση που το Efficib λαµβάνεται µε σουλφονυλουρία, η δόση της σουλφονυλουρίας ενδεχοµένως να χρειαστεί να µειωθεί προκειµένου να αποφευχθεί η υπογλυκαιµία (χαµηλά επίπεδα σακχάρου στο αίµα).
Η µέγιστη δόση σιταγλιπτίνης είναι 100 mg την ηµέρα.
Το Efficib πρέπει να λαµβάνεται συνοδεία τροφής για την αποφυγή οποιωνδήποτε στοµαχικών προβληµάτων µπορούν να προκληθούν από τη µετφορµίνη. ∆εν συνιστάται η χρήση του Efficib σε παιδιά ηλικίας κάτω των 18 ετών, λόγω έλλειψης πληροφοριών για την ασφάλεια και την αποτελεσµατικότητα του προϊόντος στην εν λόγω οµάδα.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Πώς δρα το Efficib; Ο διαβήτης τύπου 2 είναι µια ασθένεια κατά την οποία το πάγκρεας δεν παράγει αρκετή ινσουλίνη για τον έλεγχο των επιπέδων της γλυκόζης (σάκχαρο) στο αίµα ή κατά την οποία ο οργανισµός δεν µπορεί να χρησιµοποιήσει την ινσουλίνη µε αποτελεσµατικό τρόπο.
Οι δραστικές ουσίες του Efficib, η σιταγλιπτίνη και η υδροχλωρική µετφορµίνη, διαθέτουν διαφορετικό τρόπο δράσης η καθεµία.
Η σιταγλιπτίνη είναι αναστολέας διπεπτιδυλοπεπτιδάσης (DPP- 4). ∆ρα αναστέλλοντας τη διάσπαση των « ινκρετινών » ορµονών στον οργανισµό.
Οι ορµόνες αυτές απελευθερώνονται µετά το γεύµα και διεγείρουν την παραγωγή ινσουλίνης από το πάγκρεας.
Αυξάνοντας τα επίπεδα των ινκρετινών ορµονών στο αίµα, η σιταγλιπτίνη διεγείρει το πάγκρεας για να παράγει µεγαλύτερη ποσότητα ινσουλίνης όταν τα επίπεδα σακχάρου στο αίµα είναι υψηλά.
Η σιταγλιπτίνη δεν ενεργεί όταν τα επίπεδα γλυκόζης στο αίµα είναι χαµηλά.
Επίσης, η σιταγλιπτίνη µειώνει την ποσότητα γλυκόζης που παράγεται από το συκώτι, αυξάνοντας τα επίπεδα ινσουλίνης και µειώνοντας τα επίπεδα της ορµόνης γλυκαγόνης.
Η µετφορµίνη δρα κυρίως εµποδίζοντας την παραγωγή γλυκόζης και µειώνοντας την απορρόφησή της από το έντερο.
Αποτέλεσµα της δράσης και των δύο δραστικών ουσιών είναι η µείωση του επιπέδου γλυκόζης στο αίµα, γεγονός που συµβάλλει στον έλεγχο του διαβήτη τύπου 2.
Ποιες µελέτες εκπονήθηκαν για το Efficib; Η σιταγλιπτίνη έχει ήδη εγκριθεί µεµονωµένα στην Ευρωπαϊκή Ένωση (ΕΕ) µε την ονοµασία Januvia από το 2007.
Το Januvia µπορεί να χορηγηθεί µαζί µε µετφορµίνη καθώς και σε συνδυασµό µε µετφορµίνη και σουλφονυλουρία, σε ασθενείς µε διαβήτη τύπου 2.
Τρεις µελέτες του Januvia, σε ασθενείς µε διαβήτη τύπου 2 των οποίων τα επίπεδα γλυκόζης αίµατος δεν ελέγχονταν επαρκώς µόνο µε µετφορµίνη, χρησιµοποιήθηκαν για να στηρίξουν τη χρήση του Efficib για τις ίδιες ενδείξεις.
Σε δύο από τις µελέτες συγκρίθηκε η σιταγλιπτίνη ως συµπληρωµατική θεραπεία στη µετφορµίνη µε εικονικό φάρµακο (σε 701 ασθενείς) και µε γλιπιζίδη (µια σουλφονυλουρία) (σε 1. 172 ασθενείς).
Στην τρίτη µελέτη συγκρίθηκε η σιταγλιπτίνη µε εικονικό φάρµακο, χορηγούµενο ως πρόσθετη θεραπεία σε γλιµεπιρίδη (άλλη σουλφονυλουρία), µε ή χωρίς µετφορµίνη, σε 441 ασθενείς.
Παρουσιάστηκαν επίσης τα αποτελέσµατα µίας νέας µελέτης σε ασθενείς που δεν λάµβαναν προηγουµένως αντιδιαβητικά φάρµακα, στο πλαίσιο της οποίας πραγµατοποιήθηκε σύγκριση της αποτελεσµατικότητας της σιταγλιπτίνης συν µετφορµίνης µε εκείνη της µετφορµίνης ή της σιταγλιπτίνης χορηγούµενων ως µονοθεραπεία.
Σε όλες τις µελέτες µετρήθηκε η αλλαγή που επήλθε µετά από 24 εβδοµάδες στα επίπεδα µιας ουσίας στο αίµα που ονοµάζεται γλυκοζυλιωµένη αιµοσφαιρίνη (HbA1c), η οποία παρέχει ένδειξη σχετικά µε το πόσο αποτελεσµατικός είναι ο έλεγχος της γλυκόζης στο αίµα. ∆ιεξήχθησαν επίσης δύο µελέτες βιοϊσοδυναµίας από τις οποίες αποδείχτηκε ότι οι δραστικές ουσίες στις δύο περιεκτικότητες του Efficib απορροφήθηκαν από τον οργανισµό κατά τον ίδιο τρόπο µε τον οποίο απορροφώνται ως ξεχωριστά δισκία.
Ποιο είναι το όφελος του Efficib σύµφωνα µε τις µελέτες; Η σιταγλιπτίνη χορηγούµενη σε συνδυασµό µε µετφορµίνη αποδείχτηκε αποτελεσµατικότερη από τη µετφορµίνη χορηγούµενη ως µονοθεραπεία.
Η προσθήκη 100 mg σιταγλιπτίνης στη µετφορµίνη µείωσε τα επίπεδα της HbA1c κατά 0, 67% (από περίπου 8, 0%) µετά από 24 εβδοµάδες, σε σύγκριση µε τη µείωση της τάξεως του 0, 02% που παρατηρήθηκε στους ασθενείς που προσέθεσαν εικονικό φάρµακο.
Η αποτελεσµατικότητα της προσθήκης σιταγλιπτίνης στη µετφορµίνη ήταν παρόµοια µε εκείνη της γλιπιζίδης στη µείωση των επιπέδων της HbA1c.
Στη µελέτη όπου η σιταγλιπτίνη προστέθηκε στη γλιµεπιρίδη και µετφορµίνη, τα επίπεδα της HbA1c παρουσίασαν µείωση της τάξεως του 0, 59% µετά από 24 εβδοµάδες, σε σύγκριση µε αύξηση της τάξεως του 0, 30% που παρατηρήθηκε στους ασθενείς στη θεραπεία των οποίων είχε προστεθεί εικονικό φάρµακο.
Στη νέα µελέτη, ο συνδυασµός σιταγλιπτίνης συν µετφορµίνης ήταν πιο αποτελεσµατικός από τη χορήγηση µετφορµίνης ή σιταγλιπτίνης ως µονοθεραπείας.
Ποιοι κίνδυνοι συνδέονται µε το Efficib; Η συχνότερη ανεπιθύµητη ενέργεια του Efficib (εµφανίζεται σε 1 έως 10 στους 100 ασθενείς) είναι ναυτία (αίσθηµα αδιαθεσίας).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Efficib περιλαµβάνεται στο φύλλο οδηγιών χρήσης.
Το Efficib δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στη σιταγλιπτίνη, τη µετφορµίνη ή σε οποιοδήποτε άλλο από τα συστατικά του φαρµάκου.
2/ 3 Επιπλέον, δεν πρέπει να χορηγείται σε ασθενείς µε διαβητική κετοξέωση (υψηλά επίπεδα κετονών και οξέων στο αίµα), διαβητικό προ- κώµα, προβλήµατα νεφρών ή ήπατος, παθήσεις που µπορούν να επηρεάσουν τα νεφρά, ή ακόµη πάθηση που προκαλεί µειωµένη παροχή οξυγόνου στους ιστούς, όπως καρδιακή ή πνευµονική ανεπάρκεια ή πρόσφατη καρδιακή προσβολή.
Επίσης, δεν πρέπει να χορηγείται σε ασθενείς µε δηλητηρίαση από οινόπνευµα (υπερβολική κατανάλωση οινοπνεύµατος) ή αλκοολισµό ή κατά τη γαλουχία.
Ο πλήρης κατάλογος των περιορισµών περιλαµβάνεται στο φύλλο οδηγιών χρήσης.
Για ποιους λόγους εγκρίθηκε το Efficib; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Efficib υπερτερούν των κινδύνων που συνδέονται µε αυτό για τη θεραπεία ασθενών µε σακχαρώδη διαβήτη τύπου 2.
Η επιτροπή εισηγήθηκε τη χορήγηση άδειας κυκλοφορίας για το Efficib.
Λοιπές πληροφορίες για το Efficib:
Στις 16 Ιουλίου 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Merck Sharp & Dohme Ltd για το Efficib.
Η πλήρης δηµόσια έκθεση αξιολόγησης (EPAR) του Efficib διατίθεται εδώ.
Τελευταία ενηµέρωση της περίληψης:
05- 2008
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ Ι
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
GANFORT 300 μικρογραμμάρια/ ml + 5 mg/ ml οφθαλμικές σταγόνες, διάλυμα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Ένα ml διαλύματος περιέχει 0, 3 mg βιματοπρόστη και 5 mg τιμολόλη (ως 6, 8 mg μηλεϊνικής τιμολόλης).
Περιέχει βενζαλκώνιο χλωριούχο 0, 05 mg/ ml.
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Οφθαλμικές σταγόνες, διάλυμα.
Άχρωμο προς ελαφρώς κίτρινο διάλυμα.
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Μείωση της ενδοφθάλμιας πίεσης (ΕΟΠ) σε ασθενείς με γλαύκωμα ανοικτής γωνίας ή οφθαλμική υπέρταση, με ανεπαρκή ανταπόκριση στη χορήγηση τοπικών βήτα- αναστολέων ή αναλόγων προσταγλανδίνης.
4. 2 Δοσολογία και τρόπος χορήγησης
Συνιστώμενη δόση σε ενήλικες (συμπεριλαμβανομένων των ηλικιωμένων)
Η συνιστώμενη δόση είναι μία σταγόνα GANFORT στον( ους) προσβεβλημένο( ους) οφθαλμό( ούς) μία φορά την ημέρα, χορηγούμενη το πρωί.
Αν παραλειφθεί μια δόση, η θεραπεία θα πρέπει να συνεχιστεί με την επόμενη όπως έχει προγραμματιστεί.
Η δόση δεν πρέπει να υπερβαίνει τη μία σταγόνα ημερησίως στον( ους) προσβεβλημένο( ους) οφθαλμό( ούς).
Αν πρόκειται να χορηγηθούν περισσότερα από ένα τοπικά οφθαλμολογικά σκευάσματα, τα διαφορετικά αυτά σκευάσματα πρέπει να ενσταλάσσονται με μεσοδιάστημα τουλάχιστον 5 λεπτών.
Χρήση σε νεφρική και ηπατική δυσλειτουργία
Το GANFORT δεν έχει μελετηθεί σε ασθενείς με ηπατική ή νεφρική δυσλειτουργία.
Επομένως, η θεραπεία τέτοιων ασθενών πρέπει να γίνεται με μεγάλη προσοχή.
Χρήση σε παιδιά και εφήβους
Το GANFORT έχει μελετηθεί μόνο σε ενήλικες και, επομένως, δεν συνιστάται η χρήση του σε παιδιά ή εφήβους.
4. 3 Αντενδείξεις
Υπερευαισθησία στις δραστικές ουσίες ή σε κάποιο από τα έκδοχα.
2 Αντιδραστική νόσος των αεραγωγών, συμπεριλαμβανομένου του βρογχικού άσθματος ή ιστορικού βρογχικού άσθματος, της σοβαρής χρόνιας αποφρακτικής πνευμονοπάθειας.
Φλεβοκομβική βραδυκαρδία, κολποκοιλιακός αποκλεισμός δεύτερου ή τρίτου βαθμού, επιβεβαιωμένη καρδιακή ανεπάρκεια, καρδιογενής καταπληξία (σοκ).
4. 4 Ειδικές προειδοποιήσεις και προφυλάξεις κατά τη χρήση
Όπως άλλοι τοπικά χορηγούμενοι οφθαλμικοί παράγοντες, το GANFORT μπορεί να απορροφηθεί συστηματικά.
Δεν έχει παρατηρηθεί αύξηση της συστηματικής απορρόφησης σε σχέση με την ανεξάρτητη χορήγηση των δραστικών ουσιών.
Λόγω της παρουσίας της βήτα- αδρενεργικής ουσίας τιμολόλης, ενδέχεται να εμφανιστούν οι ίδιοι τύποι καρδιαγγειακών και πνευμονικών ανεπιθύμητων ενεργειών που εμφανίζονται με τους συστηματικά χορηγούμενους βήτα- αναστολείς.
Η καρδιακή ανεπάρκεια πρέπει να ελεγχθεί καταλλήλως πριν την έναρξη της θεραπείας με GANFORT.
Οι ασθενείς με ιστορικό σοβαρής καρδιακής νόσου πρέπει να παρακολουθούνται για σημεία καρδιακής ανεπάρκειας και να ελέγχεται η συχνότητα του σφυγμού.
Μετά τη χορήγηση μηλεϊνικής τιμολόλης, έχουν αναφερθεί καρδιακές και αναπνευστικές αντιδράσεις, συμπεριλαμβανομένου θανάτου εξαιτίας βρογχόσπασμου σε ασθενείς με άσθμα, και, σπανίως, θανάτου σχετιζόμενου με καρδιακές ανεπάρκειες.
Οι βήτα- αναστολείς ενδέχεται επίσης να καλύψουν τα σημεία του υπερθυρεοειδισμού και να προκαλέσουν επιδείνωση της στηθάγχης Prinzmetal, σοβαρές περιφερικές και κεντρικές κυκλοφορικές διαταραχές και υπόταση.
Οι βήτα- αδρενεργικοί αναστολείς πρέπει να χορηγούνται με προσοχή σε ασθενείς που παρουσιάζουν αυθόρμητη υπογλυκαιμία ή σε διαβητικούς ασθενείς (ιδιαίτερα σε αυτούς με ασταθή διαβήτη), καθώς οι βήτα- αναστολείς μπορούν να καλύψουν τα σημεία και συμπτώματα της οξείας υπογλυκαιμίας.
Κατά τη λήψη των βήτα- αναστολέων, οι ασθενείς με ιστορικό ατοπίας ή σοβαρής αναφυλακτικής αντίδρασης σε διάφορα αλλεργιογόνα ενδέχεται να μην ανταποκριθούν στη συνήθη δόση αδρεναλίνης που χρησιμοποιείται για την αντιμετώπιση των αναφυλακτικών αντιδράσεων.
Σε ασθενείς με ιστορικό ελαφριάς ηπατικής νόσου ή μη φυσιολογικών τιμών αμινοτρανσφεράσης της αλανίνης (ALT), ασπαρτικής αμινοτρανσφεράσης (AST) ή/ και χολερυθρίνης κατά την έναρξη της θεραπείας, η βιματοπρόστη δεν προκάλεσε καμία ανεπιθύμητη ενέργεια στην ηπατική λειτουργία σε θεραπεία διάρκειας 24 μηνών.
Δεν υπάρχουν γνωστές ανεπιθύμητες αντιδράσεις στην ηπατική λειτουργία από την οφθαλμική χορήγηση τιμολόλης.
Πριν από την έναρξη της θεραπείας, οι ασθενείς πρέπει να ενημερώνονται για την πιθανότητα της ανάπτυξης των βλεφαρίδων, της σκούρας χρώσης του δέρματος των βλεφάρων και της αυξημένης μελάγχρωσης της ίριδας, καθώς αυτά έχουν παρατηρηθεί κατά τη διάρκεια της θεραπείας με βιματοπρόστη και GANFORT.
Μερικές από αυτές τις αλλαγές μπορεί να είναι μόνιμες και μπορεί να οδηγήσουν σε διαφορές στην εμφάνιση των δύο οφθαλμών, όταν η θεραπεία γίνεται μόνο στον ένα.
Μετά τη διακοπή του GANFORT, η μελάγχρωση της ίριδας μπορεί να είναι μόνιμη.
Μετά από 12 μήνες θεραπείας με GANFORT, η επίπτωση της μελάγχρωσης της ίριδας ήταν 0, 2%.
Μετά από 12 μήνες μονοθεραπείας με οφθαλμικές σταγόνες βιματοπρόστης, η επίπτωση ήταν 1, 5% και δεν αυξήθηκε μετά από θεραπεία 3 ετών.
Κυστοειδές οίδημα της ωχράς κηλίδας έχει αναφερθεί με το GANFORT.
Γι ’ αυτό, το GANFORT πρέπει να χρησιμοποιείται με προσοχή σε ασθενείς με γνωστούς παράγοντες κινδύνου για οίδημα της ωχράς κηλίδας (π. χ. αφακικούς ασθενείς, ψευδοφακικούς ασθενείς με ρήξη οπίσθιου περιφακίου).
3 Το συντηρητικό του GANFORT, το βενζαλκώνιο χλωριούχο, μπορεί να προκαλέσει οφθαλμικό ερεθισμό.
Οι φακοί επαφής πρέπει να αφαιρούνται πριν από την ενστάλαξη, και να μεσολαβούν τουλάχιστον 15 λεπτά πριν την επανατοποθέτησή τους.
Το βενζαλκώνιο χλωριούχο είναι γνωστό ότι αποχρωματίζει τους μαλακούς φακούς επαφής.
Η επαφή του με μαλακούς φακούς επαφής πρέπει να αποφεύγεται.
Το βενζαλκώνιο χλωριούχο έχει αναφερθεί ότι προκαλεί στικτή κερατοειδοπάθεια ή/ και τοξική ελκωτική κερατοειδοπάθεια.
Επομένως, απαιτείται παρακολούθηση των ασθενών με ξηροφθαλμία ή καταστολή του κερατοειδούς που κάνουν συχνή ή παρατεταμένη χρήση του GANFORT.
Το GANFORT δεν έχει μελετηθεί σε ασθενείς με φλεγμονώδεις οφθαλμικές παθήσεις, νεοαγγειακό γλαύκωμα, φλεγμονώδες γλαύκωμα, γλαύκωμα κλειστής γωνίας, συγγενές γλαύκωμα ή γλαύκωμα στενής γωνίας.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν έχουν πραγματοποιηθεί μελέτες αλληλεπιδράσεων.
Υπάρχει το ενδεχόμενο αθροιστικών επιδράσεων που οδηγούν σε υπόταση ή/ και σαφή βραδυκαρδία όταν οφθαλμικές σταγόνες με τιμολόλη συγχορηγούνται με από του στόματος χορηγούμενους αναστολείς των διαύλων ασβεστίου, γουανεθιδίνη, ή βήτα- αναστολείς, αντιαρρυθμικά, γλυκοσίδες δακτυλίτιδας ή παρασυμπαθομιμητικά.
Οι βήτα- αναστολείς μπορεί να αυξήσουν την υπογλυκαιμική δράση των αντιδιαβητικών παραγόντων.
Οι βήτα- αναστολείς μπορούν να καλύψουν τα σημεία και συμπτώματα της υπογλυκαιμίας (βλ. παράγραφο 4. 4).
Η υπερτασική αντίδραση στην απότομη διακοπή της κλονιδίνης μπορεί να ενεργοποιηθεί όταν λαμβάνονται βήτα- αναστολείς.
4. 6 Κύηση και γαλουχία
Κύηση Δεν υπάρχουν επαρκή στοιχεία από τη χρήση του GANFORT σε έγκυες γυναίκες.
Βιματοπρόστη Δεν διατίθενται επαρκή κλινικά δεδομένα σχετικά με έκθεση κατά την εγκυμοσύνη.
Μελέτες σε ζώα κατέδειξαν τοξικότητα στην αναπαραγωγική ικανότητα σε υψηλές τοξικές για τη μητέρα δόσεις (βλ. παράγραφο 5. 3).
Τιμολόλη Επιδημιολογικές μελέτες δεν κατέδειξαν αποτελέσματα διαμαρτιών, αλλά ενδεχόμενο κίνδυνο ενδομήτριας καθυστερημένης ανάπτυξης μετά από του στόματος χορήγηση βήτα- αναστολέων.
Επιπλέον, σημεία και συμπτώματα βήτα- αποκλεισμού (π. χ. βραδυκαρδία, υπόταση, αναπνευστική δυσχέρεια και υπογλυκαιμία) έχουν παρατηρηθεί σε νεογνά, όταν χορηγούνται βήτα- αναστολείς μέχρι τον τοκετό.
Εάν το GANFORT χορηγείται μέχρι τον τοκετό, το νεογνό θα πρέπει να παρακολουθείται προσεκτικά τις πρώτες ημέρες της ζωής του.
Μελέτες με ζώα με τιμολόλη κατέδειξαν τοξικότητα στην αναπαραγωγική ικανότητα σε δόσεις σημαντικά υψηλότερες από αυτές που χρησιμοποιούνται στην κλινική πρακτική (βλ. παράγραφο 5. 3).
Συνεπώς, το GANFORT δεν πρέπει να χρησιμοποιείται κατά τη διάρκεια της εγκυμοσύνης εκτός αν είναι σαφώς απαραίτητο.
4 Γαλουχία Η τιμολόλη απεκκρίνεται στο ανθρώπινο γάλα.
Δεν είναι γνωστό αν η βιματοπρόστη απεκκρίνεται στο ανθρώπινο γάλα, ωστόσο απεκκρίνεται στο γάλα των θηλαζόντων αρουραίων.
Το GANFORT δεν πρέπει να χρησιμοποιείται από θηλάζουσες μητέρες.
4. 7 Επιδράσεις στην ικανότητα οδήγησης και χειρισμού μηχανών
Το GANFORT έχει ασήμαντη επίδραση στην ικανότητα οδήγησης και χειρισμού μηχανών.
Όπως συμβαίνει με όλες τις οφθαλμικές θεραπείες, εάν κατά την ενστάλαξη εμφανιστεί παροδικό θάμβος όρασης, ο/ η ασθενής θα πρέπει να περιμένει μέχρι η όραση να αποκατασταθεί πριν οδηγήσει ή χειριστεί μηχανές..
4. 8 Ανεπιθύμητες ενέργειες
Σε κλινικές μελέτες δεν παρατηρήθηκαν ανεπιθύμητες ενέργειες ειδικά για το GANFORT.
Οι ανεπιθύμητες ενέργειες περιορίζονται σε αυτές που αναφέρθηκαν προηγούμενα για τη βιματοπρόστη και την τιμολόλη.
Η πλειονότητα των ανεπιθύμητων ενεργειών ήταν οφθαλμικές, ήπιας σοβαρότητας και καμία δεν ήταν σοβαρή.
Βάσει κλινικών δεδομένων 12 μηνών, η πιο συχνά αναφερθείσα ανεπιθύμητη ενέργεια ήταν υπεραιμία του επιπεφυκότα (στις περισσότερες περιπτώσεις ανιχνεύσιμη έως ήπια και μη φλεγμονώδους φύσεως) που εμφανίστηκε στο 26% περίπου των ασθενών και οδήγησε σε διακοπή της θεραπείας στο 1, 5% των ασθενών.
Κατά τη διάρκεια κλινικών δοκιμών με το GANFORT αναφέρθηκαν οι ακόλουθες ανεπιθύμητες ενέργειες (εντός κάθε κατηγορίας συχνότητας εμφάνισης, οι ανεπιθύμητες ενέργειες παρατίθενται κατά φθίνουσα σειρά σοβαρότητας):
Διαταραχές του νευρικού συστήματος Όχι συχνές (≥1/ 1000, < 1/ 100): κεφαλαλγία
Οφθαλμικές διαταραχές Πολύ συχνές (≥1/ 10): υπεραιμία του επιπεφυκότα, ανάπτυξη των βλεφαρίδων.
Συχνές (≥1/ 100, < 1/ 10): επιπολής στικτή κερατίτιδα, διάβρωση κερατοειδούς, αίσθημα καύσου, κνησμός του οφθαλμού, αίσθηση νυγμού στον οφθαλμό, αίσθηση ξένου σώματος, ξηροφθαλμία, ερύθημα βλεφάρου, πόνος του οφθαλμού, φωτοφοβία, οφθαλμικό έκκριμα, οπτική διαταραχή, κνησμός βλεφάρου.
Όχι συχνές (≥1/ 1000, < 1/ 100): ιρίτιδα, ερεθισμός του οφθαλμού, οίδημα επιπεφυκότα, βλεφαρίτιδα, επιφορά, οίδημα βλεφάρου, άλγος βλεφάρου, επιδείνωση της οπτικής οξύτητας, ασθενωπία, τριχίαση.
Mη γνωστές: κυστοειδές οίδημα της ωχράς κηλίδας.
Διαταραχές του αναπνευστικού συστήματος, του θώρακα και του μεσοθωρακίου Όχι συχνές (≥1/ 1000, < 1/ 100): ρινίτιδα
Διαταραχές του δέρματος και του υποδόριου ιστού Συχνές (≥1/ 100, < 1/ 10): μελάγχρωση του βλεφάρου Όχι συχνές (≥1/ 1000, < 1/ 100): υπερτρίχωση
Επιπρόσθετες ανεπιθύμητες ενέργειες που έχουν παρατηρηθεί με κάποιο από τα συστατικά του GANFORT και ενδέχεται να παρουσιαστούν και με το GANFORT:
Βιματοπρόστη Λοιμώξεις και παρασιτώσεις: λοίμωξη (κυρίως κρυολογήματα και συμπτώματα του ανώτερου αναπνευστικού).
Διαταραχές του νευρικού συστήματος: ζάλη
5 Οφθαλμικές διαταραχές: αλλεργική επιπεφυκίτιδα, καταρράκτης, σκούρα χρώση βλεφαρίδων, αύξηση της μελάγχρωσης της ίριδας, βλεφαρόσπασμος, σύσπαση βλεφάρων, αιμορραγία αμφιβληστροειδούς, ραγοειδίτιδα.
Αγγειακές διαταραχές: υπέρταση.
Γενικές διαταραχές και καταστάσεις της οδού χορήγησης: εξασθένιση, περιφερικό οίδημα.
Παρακλινικές εξετάσεις: δοκιμασίες ηπατικής λειτουργίας (LFT) μη φυσιολογικές
Τιμολόλη Ψυχιατρικές διαταραχές: αϋπνία, εφιάλτες, γενετήσια ορμή μειωμένη Διαταραχές του νευρικού συστήματος: ζάλη, απώλεια μνήμης, αύξηση των σημείων και συμπτωμάτων της μυασθένειας gravis, παραισθησία, εγκεφαλική ισχαιμία Οφθαλμικές διαταραχές: μειωμένη ευαισθησία κερατοειδούς, διπλωπία, πτώση, αποκόλληση χοριοειδούς (μετά από διηθητική επέμβαση), διαθλαστικές μεταβολές (λόγω διακοπής της μυωτικής θεραπευτικής αγωγής σε ορισμένες περιπτώσεις), κερατίτιδα.
Διαταραχές του ωτός και του λαβυρίνθου: εμβοή.
Καρδιακές διαταραχές: καρδιακός αποκλεισμός, καρδιακή ανακοπή, αρρυθμία, συγκοπή, βραδυκαρδία, καρδιακή ανεπάρκεια, συμφορητική καρδιακή ανεπάρκεια.
Αγγειακές διαταραχές: υπόταση, αγγειακό εγκεφαλικό επεισόδιο, χωλότητα, φαινόμενο Raynaud, κρύα άκρα, αίσθημα παλμών.
Διαταραχές του αναπνευστικού συστήματος, του θώρακα και του μεσοθωρακίου: βρογχόσπασμος (κυρίως σε ασθενείς με προϋπάρχοντα βρογχοσπαστική νόσο), δύσπνοια, βήχας.
Διαταραχές του γαστρεντερικού συστήματος: ναυτία, διάρροια, δυσπεψία, ξηροστομία.
Διαταραχές του δέρματος και του υποδόριου ιστού: αλωπεκία, ψωριασιόμορφο εξάνθημα ή έξαρση της ψωρίασης.
Διαταραχές του μυοσκελετικού συστήματος και του συνδετικού ιστού: συστηματικός ερυθηματώδης λύκος.
Διαταραχές των νεφρών και των ουροφόρων οδών:
Νόσος του Peyronie.
Γενικές διαταραχές και καταστάσεις της οδού χορήγησης: οίδημα, θωρακικό άλγος, κόπωση.
4. 9 Υπερδοσολογία
Δεν αναφέρθηκε καμία περίπτωση υπερδοσολογίας και είναι απίθανο να εμφανιστεί μετά από οφθαλμική χορήγηση.
Βιματοπρόστη Αν το GANFORT καταποθεί κατά λάθος, οι παρακάτω πληροφορίες μπορεί να είναι χρήσιμες: σε μελέτες με αρουραίους και ποντίκια με λήψη από το στόμα για δύο εβδομάδες, δόσεις της βιματοπρόστης μέχρι και 100 mg/ kg/ ημέρα δεν προκάλεσαν καμία τοξικότητα.
Αυτή η δόση εκφρασμένη σε mg/ m2 είναι τουλάχιστον 70 φορές υψηλότερη από την κατά λάθος λήψη της δόσης μίας φιάλης GANFORT σε ένα παιδί βάρους 10 κιλών.
Τιμολόλη Τα συμπτώματα της υπερδοσολογίας συστηματικής θεραπείας με τιμολόλη είναι: βραδυκαρδία, υπόταση, βρογχόσπασμος, κεφαλαλγία, ζάλη, δύσπνοια και καρδιακή ανακοπή.
Μια μελέτη σε ασθενείς έδειξε ότι η διύλιση της τιμολόλης δεν ήταν άμεση.
Σε περίπτωση υπερδοσολογίας, η θεραπεία πρέπει να είναι συμπτωματική και υποστηρικτική.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία:
Οφθαλμολογικά – βήτα- αναστολείς – τιμολόλη, συνδυασμοί.
Κωδικός ATC:
S01ED 51
6 Μηχανισμός δράσης:
Το GANFORT αποτελείται από δύο δραστικές ουσίες: τη βιματοπρόστη και τη μηλεϊνική τιμολόλη.
Τα δύο αυτά συστατικά μειώνουν την αυξημένη ενδοφθάλμια πίεση (ΕΟΠ) μέσω συμπληρωματικών μηχανισμών δράσης και η συνδυασμένη δράση τους επιτυγχάνει επιπρόσθετη μείωση της ΕΟΠ σε σύγκριση με τη μεμονωμένη χορήγηση της κάθε ουσίας ξεχωριστά.
Το GANFORT έχει ταχεία έναρξη δράσης.
Η βιματοπρόστη είναι ένας ισχυρός οφθαλμικός υποτασικός παράγοντας.
Είναι μια συνθετική προσταμίδη, ανήκει δομικά στην ίδια οικογένεια με την προσταγλανδίνη F2α (PGF2α), η οποία δεν δρα δια μέσου κάποιων γνωστών υποδοχέων προσταγλανδίνης.
Η βιματοπρόστη μιμείται εκλεκτικά τη δράση των προσφάτως ανακαλυφθέντων ουσιών που συντίθενται βιολογικά και ονομάζονται προσταμίδες.
Ο υποδοχέας προσταμίδης, ωστόσο, δεν έχει ακόμη προσδιοριστεί δομικά.
Ο μηχανισμός δράσης με τον οποίο η βιματοπρόστη μειώνει την ενδοφθάλμια πίεση στον άνθρωπο είναι η αύξηση της ροής του υδατοειδούς υγρού διαμέσου του δοκιδωτού δικτύου και η ενίσχυση της ραγοειδοσκληρικής ροής.
Η τιμολόλη είναι ένας μη εκλεκτικός αναστολέας των βήτα1 και βήτα2 αδρενεργικών υποδοχέων που δεν έχει σημαντική ενδογενή συμπαθομιμητική, άμεση μυοκαρδιακή κατασταλτική ή τοπική αναισθητική (μεμβρανο- σταθεροποιητική) δράση.
Η τιμολόλη μειώνει την ΕΟΠ μειώνοντας την παραγωγή υδατοειδούς υγρού.
Ο ακριβής μηχανισμός δράσης της δεν έχει εξακριβωθεί πλήρως, αλλά είναι πιθανή η αναστολή της αυξημένης σύνθεσης της κυκλικής μονοφωσφορικής αδενοσίνης (AMP) που προκαλείται από την ενδογενή βήτα- αδρενεργική διέγερση.
Κλινική δράση:
Η μείωση της ΕΟΠ που επιτυγχάνεται με το GANFORT δεν είναι κατώτερη από αυτή που επιτυγχάνεται με συμπληρωματική θεραπεία βιματοπρόστης (άπαξ ημερησίως) και τιμολόλης (δις ημερησίως).
Δεν υπάρχουν μελέτες σχετικά με τη βραδινή χορήγηση GANFORT.
Συνεπώς, η πρωινή χορήγηση GANFORT συνιστάται προκειμένου να διασφαλιστεί η μέγιστη μείωση της ΕΟΠ κατά το χρόνο της φυσιολογικής της αύξησης.
Ωστόσο, αν είναι απαραίτητο για τη συμμόρφωση του ασθενούς, μπορεί να εξεταστεί και η περίπτωση βραδινής χορήγησης.
Μέσω της χορήγησης τιμολόλης 0, 5% άπαξ ημερησίως επιτυγχάνεται ταχεία έναρξη του μέγιστου αποτελέσματος, που συμπίπτει με το χρόνο αυτής της αύξησης, και διατηρείται κλινικά σημαντική μείωση της ΕΟΠ καθ ’ όλη τη διάρκεια του 24ώρου.
Οι μελέτες της βιματοπρόστης δείχνουν συγκρίσιμο έλεγχο της ΕΟΠ ανεξαρτήτως πρωινής ή βραδινής χορήγησης.
5. 2 Φαρμακοκινητικές ιδιότητες
GANFORT:
Οι συγκεντρώσεις βιματοπρόστης και τιμολόλης στο πλάσμα προσδιορίστηκαν σε μια διασταυρούμενη μελέτη με σύγκριση των μονοθεραπειών με τη θεραπεία GANFORT σε υγιείς εθελοντές.
Η συστηματική απορρόφηση των μεμονωμένων συστατικών ήταν ελάχιστη και δεν επηρεάστηκε από τη συγχορήγησή τους σε ένα μόνο σκεύασμα.
Σε δύο μελέτες διάρκειας 12 μηνών όπου μετρήθηκε η συστηματική απορρόφηση, δεν παρατηρήθηκε συσσώρευση κάποιου από τα δύο μεμονωμένα συστατικά.
Βιματοπρόστη:
Η βιματοπρόστη διαπερνά τον ανθρώπινο κερατοειδή και σκληρό χιτώνα in vitro.
Μετά από οφθαλμική χορήγηση, η συστηματική έκθεση της βιματοπρόστης είναι πολύ χαμηλή και δεν συσσωρεύεται με την πάροδο του χρόνου.
Μετά από μία ημερήσια οφθαλμική χορήγηση μίας σταγόνας 0, 03% βιματοπρόστης και στους δύο οφθαλμούς για δύο εβδομάδες, η συγκέντρωση στο αίμα έφτασε στο μέγιστο μέσα σε 10 λεπτά μετά τη χορήγηση και μειώθηκε κάτω από το κατώτατο όριο ανίχνευσης (0, 025 ng/ ml) μέσα σε 1, 5 ώρα μετά τη χορήγηση.
Ο μέσος όρος των τιμών Cmax (μέγιστων συγκεντρώσεων στο πλάσμα) και AUC 0- 24 ώρες (επιφάνεια που διαγράφεται κάτω από την 7 καμπύλη) ήταν παρόμοιος κατά τις ημέρες 7 και 14, σε περίπου 0, 08 ng/ ml και 0, 09 ng• ώρα/ ml αντίστοιχα, ένδειξη ότι επιτεύχθηκε σταθερή συγκέντρωση του φαρμάκου κατά τη διάρκεια της πρώτης εβδομάδας της οφθαλμικής χορήγησης.
Η βιματοπρόστη κατανέμεται σε μέτριο βαθμό στους ιστούς του σώματος και ο συστηματικός όγκος κατανομής στον άνθρωπο, σε σταθερή κατάσταση, ήταν 0, 67 1/ kg.
Στο ανθρώπινο αίμα, η βιματοπρόστη βρίσκεται κυρίως στο πλάσμα.
Η δέσμευση της βιματοπρόστης από τις πρωτεΐνες του πλάσματος είναι περίπου 88%.
Μετά από οφθαλμική χορήγηση και αφού εισαχθεί στη συστηματική κυκλοφορία, η βιματοπρόστη είναι η κυριότερη μορφή που κυκλοφορεί στο αίμα.
Η βιματοπρόστη μετά υφίσταται οξείδωση, N - αποαιθυλίωση και γλυκουρονιδίωση μέσω των οποίων σχηματίζεται ποικιλία μεταβολιτών.
Η βιματοπρόστη αποβάλλεται κυρίως μέσω της νεφρικής απέκκρισης.
Έως και το 67% της ενδοφλέβιας δόσης που χορηγήθηκε σε υγιείς εθελοντές αποβλήθηκε με τα ούρα, ενώ το 25% της δόσης αποβλήθηκε μέσω των κοπράνων.
Ο χρόνος ημιζωής, που προσδιορίστηκε μετά από ενδοφλέβια χορήγηση, ήταν περίπου 45 λεπτά.
Η ολική αιματική κάθαρση ήταν 1, 5 1/ ώρα/ kg.
Χαρακτηριστικά σε ηλικιωμένους ασθενείς:
Μετά από χορήγηση δύο φορές την ημέρα, η μέση τιμή της AUC 0- 24 ώρες των 0, 0634 ng• ώρα/ ml βιματοπρόστης σε ηλικιωμένους (άτομα 65 ετών και άνω) ήταν σημαντικά υψηλότερη από τα 0, 0218 ng• ώρα/ ml σε νεαρούς υγιείς εθελοντές.
Ωστόσο, αυτό το εύρημα δεν είναι κλινικώς σχετικό, καθώς η συστηματική έκθεση και για τους ηλικιωμένους και για τα νεαρά άτομα ήταν πολύ χαμηλή μετά από οφθαλμική χορήγηση.
Δεν υπήρξε καμία συσσώρευση της βιματοπρόστης στο αίμα με την πάροδο του χρόνου και το προφίλ ασφάλειας ήταν παρόμοιο στους ηλικιωμένους και στους νεαρούς ασθενείς.
Τιμολόλη:
Μετά από οφθαλμική χορήγηση διαλύματος οφθαλμικών σταγόνων 0, 5% σε ανθρώπους που υποβάλλονταν σε εγχείρηση καταρράκτη, η μέγιστη συγκέντρωση τιμολόλης ήταν 898 ng/ ml στο υδατοειδές υγρό μία ώρα μετά τη χορήγηση.
Μέρος της δόσης απορροφάται συστηματικά οπότε μεταβολίζεται εκτενώς στο ήπαρ.
Ο χρόνος ημίσειας ζωής της τιμολόλης στο πλάσμα είναι 4 έως 6 ώρες περίπου.
Η τιμολόλη μεταβολίζεται μερικώς από το ήπαρ με την τιμολόλη και τους μεταβολίτες της να αποβάλλονται από τους νεφρούς.
Η τιμολόλη δεν δεσμεύεται εκτενώς από το πλάσμα.
5. 3 Προκλινικά δεδομένα για την ασφάλεια
GANFORT:
Μελέτες οφθαλμικής τοξικότητας επαναλαμβανόμενων δόσεων του GANFORT δεν έδειξαν ιδιαίτερο κίνδυνο για τον άνθρωπο.
Το προφίλ οφθαλμολογικής και συστηματικής ασφάλειας των μεμονωμένων συστατικών είναι επαρκώς τεκμηριωμένο.
Βιματοπρόστη:
Τα μη κλινικά δεδομένα δεν αποκαλύπτουν ιδιαίτερο κίνδυνο για τον άνθρωπο με βάση τις συμβατικές μελέτες φαρμακολογικής ασφάλειας, γονοτοξικότητας, ενδεχόμενης καρκινογόνου δράσης.
Μελέτες σε τρωκτικά είχαν ως αποτέλεσμα αποβολή ειδική για το είδος σε επίπεδα συστηματικής έκθεσης 33 έως 97 φορές μεγαλύτερα από αυτά που επιτυγχάνονται στον άνθρωπο μετά από οφθαλμική χορήγηση.
Πίθηκοι στους οποίους χορηγήθηκε οφθαλμική βιματοπρόστη σε συγκεντρώσεις ≥0, 03% καθημερινά για ένα χρόνο είχαν μια αύξηση της μελάγχρωσης της ίριδας και αναστρέψιμες δοσοεξαρτώμενες περιοφθαλμικές επιδράσεις, που χαρακτηρίζονταν από έντονη άνω ή/ και κάτω αύλακα (sulcus) και διευρυμένη μεσοβλεφάριο σχισμή.
Η αυξημένη μελάγχρωση της ίριδας φαίνεται να οφείλεται σε αυξημένη διέγερση της παραγωγής μελανίνης στα μελανοκύτταρα και όχι σε αύξηση του αριθμού των μελανοκυττάρων.
Λειτουργικές ή μικροσκοπικές μεταβολές που να σχετίζονται με τις περιοφθαλμικές
8 επιδράσεις δεν έχουν παρατηρηθεί και ο μηχανισμός δράσης για τις περιοφθαλμικές μεταβολές είναι άγνωστος.
Τιμολόλη:
Τα μη κλινικά δεδομένα δεν αποκαλύπτουν ιδιαίτερο κίνδυνο για τον άνθρωπο με βάση τις συμβατικές μελέτες φαρμακολογικής ασφάλειας, τοξικότητας επαναλαμβανόμενων δόσεων, γονοτοξικότητας, ενδεχόμενης καρκινογόνου δράσης, τοξικότητας στην αναπαραγωγική ικανότητα.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Βενζαλκώνιο χλωριούχο Νάτριο χλωριούχο Νάτριο φωσφορικό μονόξινο επταϋδρικό Κιτρικό οξύ μονοϋδρικό Υδροχλωρικό οξύ ή νατρίου υδροξείδιο (για ρύθμιση του pH) Ύδωρ κεκαθαρμένο
6. 2 Ασυμβατότητες
Δεν εφαρμόζεται.
6. 3 Διάρκεια ζωής
2 χρόνια.
Έχει αποδειχτεί η χημική και φυσική σταθερότητα του προϊόντος κατά τη χρήση για 28 ημέρες στους 25°C.
Από μικροβιολογικής απόψεως, οι χρόνοι και οι συνθήκες φύλαξης κατά τη χρήση είναι ευθύνη του χρήστη και κανονικά δεν πρέπει να είναι μεγαλύτεροι από 28 ημέρες στους 25°C.
6. 4 Ιδιαίτερες προφυλάξεις κατά την φύλαξη του προϊόντος
Δεν υπάρχουν ειδικές οδηγίες διατήρησης για το προϊόν αυτό.
6. 5 Φύση και συστατικά του περιέκτη
Λευκές, αδιαφανείς φιάλες από χαμηλής πυκνότητας πολυαιθυλένιο, με βιδωτό καπάκι από πολυστυρένιο.
Κάθε φιάλη περιέχει 3 ml.
Διατίθενται τα ακόλουθα μεγέθη συσκευασίας: κουτιά που περιέχουν 1 ή 3 φιάλες των 3 ml.
Μπορεί να μη κυκλοφορούν όλες οι συσκευασίες.
6. 6 Ιδιαίτερες προφυλάξεις απόρριψης
Καμία ειδική υποχρέωση.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Allergan Pharmaceuticals Ireland Castlebar Road Westport 9 Co.
Mayo Ιρλανδία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 06/ 340/ 001- 002
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
19 Μαΐου 2006
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
10 ΠΑΡΑΡΤΗΜΑ ΙΙ
Α.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
11 Α.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παραγωγού που είναι υπεύθυνος για την αποδέσμευση των παρτίδων
Allergan Pharmaceuticals Ireland Castlebar Road Westport Co.
Mayo Ireland
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• ΟΙ ΟΡΟΙ ΚΑΙ ΟΙ ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται ιατρική συνταγή.
• ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΟΥ
Δεν εφαρμόζεται.
12 ΠΑΡΑΡΤΗΜΑ ΙΙΙ
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣΗΣ
13 Α.
ΕΠΙΣΗΜΑΝΣΗ
14 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ
ΚΟΥΤΙ ΕΝΟΣ ΦΙΑΛΙΔΙΟΥ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
GANFORT 300 μικρογραμμάρια/ ml + 5 mg/ ml οφθαλμικές σταγόνες, διάλυμα βιματοπρόστη/ τιμολόλη
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Ένα ml διαλύματος περιέχει 0, 3 mg βιματοπρόστη και 5 mg τιμολόλη (ως 6, 8 mg μηλεϊνικής τιμολόλης)
3.
ΚΑΤΑΛΟΓΟΣ ΕΚΔΟΧΩΝ
Βενζαλκώνιο χλωριούχο, νάτριο χλωριούχο, νάτριο φωσφορικό μονόξινο επταϋδρικό, κιτρικό οξύ μονοϋδρικό, υδροχλωρικό οξύ ή νατρίου υδροξείδιο (για ρύθμιση του pH) και ύδωρ κεκαθαρμένο.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
Οφθαλμικές σταγόνες, διάλυμα, 3 ml
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Οφθαλμική χρήση.
Διαβάστε το φύλλο οδηγιών πριν από τη χορήγηση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ, ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
Να αφαιρείτε τους φακούς επαφής πριν από τη χρήση.
8.
ΗΜΕΡΟΜΗΝΙΑ ΛΗΞΗΣ
ΛΗΞΗ Να απορρίπτεται το υπόλοιπο διάλυμα τέσσερις εβδομάδες μετά το πρώτο άνοιγμα της φιάλης.
Ανοίχθηκε στις:
9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
15 10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Allergan Pharmaceuticals Ireland Castlebar Road Westport Co.
Mayo Ιρλανδία
12.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 06/ 340/ 001
13.
ΑΡΙΘΜΟΣ ΠΑΡΤΙΔΑΣ
Παρτίδα:
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗΡΟΦΟΡΙΕΣ ΣΕ BRAILLE
GANFORT
16 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ
ΚΟΥΤΙ ΤΡΙΩΝ ΦΙΑΛΙΔΙΩΝ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
GANFORT 300 μικρογραμμάρια/ ml + 5 mg/ ml οφθαλμικές σταγόνες, διάλυμα βιματοπρόστη/ τιμολόλη
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Ένα ml διαλύματος περιέχει 0, 3 mg βιματοπρόστη και 5 mg τιμολόλη (ως 6, 8 mg μηλεϊνικής τιμολόλης)
3.
ΚΑΤΑΛΟΓΟΣ ΕΚΔΟΧΩΝ
Βενζαλκώνιο χλωριούχο, νάτριο χλωριούχο, νάτριο φωσφορικό μονόξινο επταϋδρικό, κιτρικό οξύ μονοϋδρικό, υδροχλωρικό οξύ ή νατρίου υδροξείδιο (για ρύθμιση του pH) και ύδωρ κεκαθαρμένο.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
Οφθαλμικές σταγόνες, διάλυμα, 3 x 3 ml
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Οφθαλμική χρήση.
Διαβάστε το φύλλο οδηγιών πριν από τη χορήγηση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ, ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
Να αφαιρείτε τους φακούς επαφής πριν από τη χρήση.
8.
ΗΜΕΡΟΜΗΝΙΑ ΛΗΞΗΣ
ΛΗΞΗ Να απορρίπτεται το υπόλοιπο διάλυμα τέσσερις εβδομάδες μετά το πρώτο άνοιγμα της φιάλης.
Ανοίχτηκε στις (1):
Ανοίχτηκε στις (2):
Ανοίχτηκε στις (3):
17 9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Allergan Pharmaceuticals Ireland Castlebar Road Westport Co.
Mayo Ιρλανδία
12.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 06/ 340/ 002
13.
ΑΡΙΘΜΟΣ ΠΑΡΤΙΔΑΣ
Παρτίδα:
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗΡΟΦΟΡΙΕΣ ΣΕ BRAILLE
GANFORT
18 ΕΛΑΧΙΣΤΕΣ ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΙΣ ΜΙΚΡΕΣ ΣΤΟΙΧΕΙΩΔΕΙΣ ΣΥΣΚΕΥΑΣΙΕΣ
ΣΤΗ ΦΙΑΛΗ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
GANFORT 300 μικρογραμμάρια/ ml + 5 mg/ ml οφθαλμικές σταγόνες, διάλυμα βιματοπρόστη/ τιμολόλη Οφθαλμική χρήση.
2.
ΤΡΟΠΟΣ ΧΟΡΗΓΗΣΗΣ
Διαβάστε το φύλλο οδηγιών πριν από τη χορήγηση.
3.
ΗΜΕΡΟΜΗΝΙΑ ΛΗΞΗΣ
ΕΧP:
4.
ΑΡΙΘΜΟΣ ΠΑΡΤΙΔΑΣ
Lot:
5.
ΠΕΡΙΕΧΟΜΕΝΟ ΚΑΤΑ ΒΑΡΟΣ, ΚΑΤ 'ΟΓΚΟ Ή ΚΑΤΑ ΜΟΝΑΔΑ
3 ml
6.
ΑΛΛΑ ΣΤΟΙΧΕΙΑ
19 B.
ΦΥΛΛΟ ΟΔΗΓΙΩΝ ΧΡΗΣΗΣ
20 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟΝ ΧΡΗΣΤΗ
GANFORT 300 μικρογραμμάρια/ ml + 5 mg/ ml οφθαλμικές σταγόνες, διάλυμα βιματοπρόστη και μηλεϊνική τιμολόλη
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να χρησιμοποιείτε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε περαιτέρω απορίες, ρωτήστε το γιατρό ή το φαρμακοποιό σας.
- Η συνταγή για αυτό το φάρμακο χορηγήθηκε για σας.
Δεν πρέπει να δώσετε το φάρμακο σε
άλλους.
Μπορεί να τους προκαλέσει βλάβη, ακόμα και όταν τα συμπτώματά τους είναι ίδια με τα δικά σας.
- Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
Το παρόν φύλλο οδηγιών περιέχει:
1.
Τι είναι το GANFORT και ποια είναι η χρήση του 2.
Τι πρέπει να γνωρίζεται προτού χρησιμοποιήσετε το GANFORT 3.
Πώς να χρησιμοποιήσετε το GANFORT 4.
Πιθανές ανεπιθύμητες ενέργειες 5 Πώς να φυλάσσεται το GANFORT 6.
Λοιπές πληροφορίες
1.
ΤΙ ΕΙΝΑΙ ΤΟ GANFORT ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
Το GANFORT είναι οφθαλμικές σταγόνες που χρησιμοποιούνται για τον έλεγχο του γλαυκώματος.
Περιέχει δύο διαφορετικές δραστικές ουσίες (βιματοπρόστη και τιμολόλη) που και οι δύο μειώνουν την αυξημένη πίεση στα μάτια.
Η βιματοπρόστη ανήκει στην ομάδα φαρμάκων τα οποία είναι γνωστά με την ονομασία προσταμίδες.
Η τιμολόλη ανήκει στην ομάδα φαρμάκων τα οποία είναι γνωστά με την ονομασία βήτα- αναστολείς.
Το GANFORT συνταγογραφείται για τη μείωση της αυξημένης πίεσης στα μάτια.
Μέσα στα μάτια υπάρχει ένα διαυγές, υδατικό υγρό το οποίο τροφοδοτεί το εσωτερικό του ματιού.
Το υγρό παροχετεύεται συνεχώς από τα μάτια και αντικαθίσταται με νέο.
Εάν το υγρό δεν μπορεί να παροχετεύεται όσο γρήγορα πρέπει, η πίεση στο εσωτερικό του οφθαλμού αυξάνεται και μπορεί με τον καιρό να προκαλέσει βλάβη στην όραση.
Το GANFORT ενεργεί μειώνοντας την παραγωγή του υγρού και ταυτόχρονα αυξάνοντας την ποσότητα του υγρού που παροχετεύεται.
Έτσι, μειώνεται η πίεση στο εσωτερικό του οφθαλμού.
2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΙΝ ΧΡΗΣΙΜΟΠΟΙΗΣΕΤΕ ΤΟ GANFORT
Μην χρησιμοποιήσετε το GANFORT:
- σε περίπτωση αλλεργίας (υπερευαισθησίας) στη βιματοπρόστη, την τιμολόλη ή σε οποιοδήποτε
άλλο συστατικό του GANFORT
- σε περίπτωση αναπνευστικής νόσου όπως άσθμα ή ιστορικό άσθματος, ή σοβαρή χρόνια
αποφρακτική πνευμονοπάθεια
- σε περίπτωση καρδιακών προβλημάτων όπως καρδιακή αδυναμία ή διαταραχές των καρδιακών
παλμών
Προσέξτε ιδιαίτερα με το GANFORT:
Πριν χρησιμοποιήσετε αυτό το φάρμακο, ενημερώστε το γιατρό σας
- αν έχετε τώρα ή είχατε στο παρελθόν
• προβλήματα με την καρδιά, την αρτηριακή πίεση ή την αναπνοή
21
• • • • •
υπερδραστηριότητα του θυρεοειδούς διαβήτη ή χαμηλά επίπεδα σακχάρου του αίματος (υπογλυκαιμία) σοβαρές αλλεργικές αντιδράσεις ηπατικά ή νεφρικά προβλήματα γνωστούς παράγοντες κινδύνου για οίδημα της ωχράς κηλίδας (διόγκωση του αμφιβληστροειδή στο εσωτερικό του ματιού που οδηγεί σε επιδείνωση της όρασης), παραδείγματος χάριν, εγχείρηση καταρράκτη
Η χρήση του GANFORT μπορεί να έχει ως αποτέλεσμα να μακρύνουν οι βλεφαρίδες σας και να γίνουν πιο σκουρόχρωμες.
Το δέρμα γύρω από τα βλέφαρα μπορεί επίσης να αποκτήσει πιο σκούρο χρώμα.
Το χρώμα της ίριδας μπορεί επίσης, με τον καιρό, να πάρει πιο σκούρο χρώμα.
Οι αλλαγές αυτές μπορεί να είναι μόνιμες.
Η αλλαγή μπορεί να είναι πιο αισθητή εάν οι σταγόνες χρησιμοποιούνται μόνο στο ένα μάτι.
Δεν πρέπει να χρησιμοποιείτε το GANFORT αν είστε κάτω από 18 ετών, εκτός και σας το έχει συστήσει ο γιατρός σας.
Χρήση άλλων φαρμάκων Παρακαλείσθε να ενημερώσετε το γιατρό ή το φαρμακοποιό σας εάν παίρνετε ή έχετε πάρει πρόσφατα άλλα φάρμακα ακόμα και αυτά που δεν σας έχουν χορηγηθεί με συνταγή.
Αν χρησιμοποιείτε το GANFORT με άλλο οφθαλμολογικό σκεύασμα, αφήστε να μεσολαβήσουν τουλάχιστον 5 λεπτά μεταξύ του GANFORT και του άλλου φαρμάκου.
Χρησιμοποιήστε τυχόν οφθαλμική αλοιφή ή οφθαλμική γέλη στο τέλος.
Κύηση και θηλασμός Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
Ενημερώστε το γιατρό σας αν είστε έγκυος ή σχεδιάζετε να μείνετε έγκυος.
Το GANFORT δεν θα πρέπει να χρησιμοποιείται κατά τη διάρκεια της εγκυμοσύνης, εκτός και αν σας το έχει συστήσει ο γιατρός σας.
Το GANFORT δεν θα πρέπει να χρησιμοποιείται εάν θηλάζετε.
Οδήγηση και χειρισμός μηχανών Το GANFORT μπορεί να προκαλέσει θολή όραση σε ορισμένους ασθενείς.
Μην οδηγείτε ή χρησιμοποιείτε μηχανές, μέχρι να υποχωρήσουν πλήρως τα συμπτώματα.
Σημαντικές πληροφορίες σχετικά με ορισμένα συστατικά του GANFORT Μη χρησιμοποιείτε τις σταγόνες όταν φοράτε τους φακούς επαφής.
Περιμένετε τουλάχιστον 15 λεπτά μετά τη χρήση των οφθαλμικών σταγόνων προτού ξαναφορέσετε τους φακούς επαφής.
Το GANFORT περιέχει ένα συντηρητικό (βενζαλκώνιο χλωριούχο) το οποίο ίσως προκαλέσει οφθαλμικό ερεθισμό, ενώ είναι επίσης γνωστό ότι αποχρωματίζει τους μαλακούς φακούς επαφής.
3.
ΠΩΣ ΝΑ ΧΡΗΣΙΜΟΠΟΙΗΣΕΤΕ ΤΟ GANFORT
Πάντοτε να χρησιμοποιείτε το GANFORT αυστηρά σύμφωνα με τις οδηγίες του γιατρού σας.
Εάν έχετε αμφιβολίες, ρωτήστε τον γιατρό ή τον φαρμακοποιό σας.
Η συνήθης δόση είναι μία σταγόνα το πρωί σε κάθε μάτι για το οποίο απαιτείται θεραπευτική αγωγή.
Ωστόσο, ο γιατρός σας μπορεί να σας συστήσει να βάζετε τη σταγόνα το βράδυ αντί για το πρωί.
Οδηγίες για τη χρήση Μην χρησιμοποιείτε τη φιάλη εάν το ειδικό καπάκι πάνω από το λαιμό της φιάλης είναι σπασμένο πριν το χρησιμοποιήσετε για πρώτη φορά.
22 1.
Πλύνετε τα χέρια σας.
Γείρετε το κεφάλι προς τα πίσω και κοιτάξτε προς το ταβάνι.
2.
Κατεβάστε προσεκτικά το κάτω βλέφαρο ώστε να δημιουργήσετε ένα σάκκο.
3.
Αναποδογυρίστε τη φιάλη και πιέστε ώστε να απελευθερωθεί μια σταγόνα μέσα σε κάθε μάτι το οποίο χρειάζεται θεραπεία.
4.
Αφήστε το κάτω βλέφαρο και κλείστε το μάτι για 30 δευτερόλεπτα.
Εάν μια σταγόνα δεν πέσει μέσα στο μάτι, ξαναδοκιμάστε.
Για την αποφυγή μολύνσεων, μην αφήνετε την άκρη της φιάλης να αγγίξει το μάτι σας ή οτιδήποτε άλλο.
Κλείστε τη φιάλη με το καπάκι της αμέσως μετά από κάθε χρήση.
Εάν χρησιμοποιήσετε μεγαλύτερη δόση του GANFORT από την κανονική Εάν χρησιμοποιήσετε μεγαλύτερη δόση του GANFORT από την κανονική, είναι μάλλον απίθανο να σας προκαλέσει σοβαρή βλάβη.
Βάλτε τη συνηθισμένη δόση στην κανονική ώρα.
Εάν ανησυχείτε, συζητείστε με το γιατρό ή το φαρμακοποιό σας.
Εάν ξεχάσετε να χρησιμοποιήσετε το GANFORT Εάν ξεχάσετε να χρησιμοποιήσετε το GANFORT, χρησιμοποιήστε μία μόνο σταγόνα μόλις το θυμηθείτε, και κατόπιν συνεχίστε με τη συνηθισμένη ρουτίνα.
Μην πάρετε διπλή δόση για να αναπληρώσετε τη δόση που ξεχάσατε.
Εάν σταματήσετε να χρησιμοποιείτε το GANFORT Το GANFORT πρέπει να χρησιμοποιείται κάθε ημέρα για να έχει την κατάλληλη δράση.
Εάν έχετε περισσότερες ερωτήσεις σχετικά με τη χρήση αυτού του προϊόντος ρωτήστε το γιατρό ή το φαρμακοποιό σας.
4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα, έτσι και το GANFORT μπορεί να προκαλέσει ανεπιθύμητες ενέργειες, αν και δεν παρουσιάζονται σε όλους τους ανθρώπους.
Οι πιθανότητες εμφάνισης μιας παρενέργειας έχουν ταξινομηθεί στις παρακάτω κατηγορίες:
Πολύ συχνές
Μπορεί να παρουσιαστούν σε περισσότερα από ένα άτομα σε κάθε 10
Συχνές Όχι συχνές Μη γνωστές
Παρουσιάζονται μέχρι και σε εννέα άτομα σε κάθε 100 Παρουσιάζονται μέχρι και σε εννέα άτομα σε κάθε 1. 000 Δεν μπορούν να εκτιμηθούν με βάση τα διαθέσιμα δεδομένα
Η χρήση του GANFORT μπορεί να προκαλέσει τις παρακάτω οφθαλμικές ανεπιθύμητες ενέργειες:
Πολύ συχνές:
κοκκίνισμα των ματιών, πιο μακριές βλεφαρίδες
Συχνές:
αίσθημα καύσου, φαγούρα, αίσθημα νυγμού, ευαισθησία στο φως, οφθαλμικό άλγος, τα μάτια κολλούν, ξηροφθαλμία, αίσθημα ξένου σώματος στο μάτι, μικρές λύσεις στην επιφάνεια του ματιού με ή χωρίς φλεγμονή, δυσκολία να βλέπετε καθαρά, κοκκίνισμα και φαγούρα στα βλέφαρα, πιο σκούρα βλέφαρα 23
Όχι συχνές:
δακρύρροια, πρησμένες βλεφαρίδες ή βλεφαρίδες που πονούν, κουρασμένα μάτια, βλεφαρίδες που βγαίνουν προς τα μέσα, πονοκέφαλος, μύτη που τρέχει, τρίχες που βγαίνουν στην περιοχή γύρω από το μάτι
Μη γνωστές:
Κυστοειδές οίδημα της ωχράς (διόγκωση του αμφιβληστροειδή στο εσωτερικό του ματιού που οδηγεί σε επιδείνωση της όρασης)
Οι παρακάτω ανεπιθύμητες ενέργειες έχουν αναφερθεί με τη βιματοπρόστη ή την τιμολόλη, επομένως ενδέχεται να παρουσιαστούν και με το GANFORT:
Αλλεργική αντίδραση στο μάτι, καταρράκτης, πιο σκούρες βλεφαρίδες, πιο σκούρο χρώμα ίριδας, ζάλη, υψηλή αρτηριακή πίεση, αύξηση στις τιμές των αναλύσεων αίματος που δείχνουν πώς λειτουργεί το ήπαρ, κρυολόγημα, επιδράσεις στους καρδιακούς παλμούς, καρδιακή ανεπάρκεια, αυξημένος καρδιακός ρυθμός, χαμηλή αρτηριακή πίεση, δερματικό εξάνθημα, βήχας, ξηροστομία, απώλεια μαλλιών, εφιάλτες, μειωμένη σεξουαλική ορμή, απώλεια μνήμης, κόπωση, κουδούνισμα στα αφτιά και επιδείνωση της βαρείας μυασθένειας (αυξημένη μυϊκή αδυναμία).
Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ GANFORT
Να φυλάσσεται σε μέρη που δεν το φθάνουν και δεν το βλέπουν τα παιδιά.
Να μη χρησιμοποιείτε το GANFORT μετά την ημερομηνία λήξης που αναγράφεται στην επισήμανση της φιάλης μετά το EXP και στο κουτί μετά το ΛΗΞΗ:
Η ημερομηνία λήξης είναι η τελευταία ημέρα του μήνα που αναφέρεται.
Δεν υπάρχουν ειδικές οδηγίες διατήρησης για το προϊόν αυτό.
Μόλις ανοιχτούν, τα διαλύματα μπορεί να μολυνθούν, κάτι που μπορεί να προκαλέσει οφθαλμικές λοιμώξεις.
Επομένως, πρέπει να πετάτε τη φιάλη τέσσερις εβδομάδες μετά την ημερομηνία που την ανοίξατε για πρώτη φορά, ακόμα και αν υπάρχει υπολειπόμενο διάλυμα.
Για να μην το ξεχάσετε, σημειώστε την ημερομηνία που ανοίξατε τη φιάλη στο χώρο πάνω στο κουτί.
Τα φάρμακα δεν πρέπει να απορρίπτονται στο νερό της αποχέτευσης ή στα σκουπίδια.
Ρωτείστε το φαρμακοποιό σας πώς να πετάξετε τα φάρμακα που δεν χρειάζονται πια.
Αυτά τα μέτρα θα βοηθήσουν στην προστασία του περιβάλλοντος.
6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το GANFORT
• Οι δραστικές ουσίες είναι η βιματοπρόστη 0, 3 mg/ ml και η τιμολόλη 5 mg/ ml που αντιστοιχεί σε μηλεϊνική τιμολόλη 6, 8 mg/ ml.
• Τα άλλα συστατικά είναι το βενζαλκώνιο χλωριούχο (συντηρητικό), το νάτριο χλωριούχο, νάτριο φωσφορικό μονόξινο επταϋδρικό, το κιτρικό οξύ μονοϋδρικό και το ύδωρ κεκαθαρμένο.
Μπορεί να προστεθούν μικρές ποσότητες υδροχλωρικού οξέος ή νατρίου υδροξείδιο προκειμένου να φτάσει το διάλυμα στο σωστό επίπεδο pH.
24 Εμφάνιση του GANFORT και περιεχόμενο της συσκευασίας Το GANFORT είναι άχρωμο, διαυγές οφθαλμικό διάλυμα, σταγόνες σε πλαστική φιάλη.
Κάθε συσκευασία περιέχει 1 ή 3 πλαστικές φιάλες με βιδωτό πώμα η καθεμία.
Κάθε φιάλη είναι γεμισμένη περίπου έως τη μέση και περιέχει 3 χιλιοστόλιτρα διαλύματος.
Είναι επαρκές για χρήση 4 εβδομάδων.
Μπορεί να μην κυκλοφορούν όλες οι συσκευασίες.
Κάτοχος άδειας κυκλοφορίας και παραγωγός Allergan Pharmaceuticals Ireland Castlebar Road Westport Co.
Mayo Ιρλανδία
Για οποιαδήποτε πληροφορία σχετικά με το παρόν φαρμακευτικό προϊόν, παρακαλείσθε να απευθυνθείτε στον τοπικό αντιπρόσωπο του κατόχου της άδειας κυκλοφορίας.
België/ Belgique/ Belgien Allergan n. v.
Terhulpsesteenweg 6D B- 1560 Hoeilaart Tél/ Tel: +32 (0) 2 351 2424 E- mail: uk_ medinfo@ allergan. com
Luxembourg/ Luxemburg Allergan n. v.
Terhulpsesteenweg 6D B- 1560 Hoeilaart Belgique/ Belgien Tél/ Tel: +32 (0) 2 351 2424 E- mail: uk_ medinfo@ allergan. com
България Eвофарма АГ Представителство ул.
Персенк 73, ап.
27, ет.
8 1164 София Тел.: +359 2 962 12 00 E- mail: uk_ medinfo@ allergan. com
Magyarország Vicis Pharma Kft.
Kapás utca 11- 15., Buda Business Center H- 1027 Budapest Tel.: +36 1 457 9921 E- mail: uk_ medinfo@ allergan. com
Česká republika NEOMED s. r. o.
Sodomkova 1474/ 6, Praha 10 CZ- 102 00 Tel: +420 274 008 411 E- mail: uk_ medinfo@ allergan. com
Malta Allergan Ltd 1st Floor Marlow International The Parkway Marlow Bucks, SL7 1YL- UK United Kingdom/ Renju Unit Tel: + 44 (0) 1628 494026 E- mail: uk_ medinfo@ allergan. com
Danmark Allergan Norden AB Johanneslundsvägen 3- 5 S- 194 81 Upplands Väsby Sverige Tlf: + 46 (0) 8 594 100 00 E- mail: uk_ medinfo@ allergan. com
Nederland Allergan B. V.
Edisonbaan 14 C- 2 NL- 3439 MN Nieuwegein Tel: + 31 (0) 30 750 3750 E- mail: uk_ medinfo@ allergan. com
Deutschland Pharm- Allergan GmbH Pforzheimer Straße 160 D- 76275 Ettlingen Tel: + 49 (0) 7243 501 0 E- mail: uk_ medinfo@ allergan. com
25
Norge Allergan Norden AB Johanneslundsvägen 3- 5 S- 194 81 Upplands Väsby Sverige Tlf: + 46 (0) 8 594 100 00 E- mail: uk_ medinfo@ allergan. com
Eesti Österreich Allergan Ltd 1st Floor Marlow International The Parkway Marlow Bucks, SL7 1YL- UK Ühendkuningriik Tel: + 44 (0) 1628 494026 E- mail: uk_ medinfo@ allergan. com
Pharm- Allergan GmbH Pforzheimer Straße 160 D- 76275 Ettlingen Deutschland Tel: + 49 (0) 7243 501 0 E- mail: uk_ medinfo@ allergan. com
Ελλάδα Nexus Medicals A. E.
12° χλμ Eθν.
Οδού Αθηνών- Λαμίας & Ζακύνθου GR- 144 51 Μεταμόρφωση Αττικής Τηλ: + 30 2 10 285 2266 E- mail: uk_ medinfo@ allergan. com
Polska Ewopharma AG Sp z o. o. ul. Świętokrzyska 36/ 16 PL- 00 116 Warszawa Tel.: +48 22 620 11 71 E- mail: uk_ medinfo@ allergan. com
España Allergan S. A. U Edificio la Encina Plaza de la Encina, 10- 11 E- 28760 Tres Cantos Madrid Tel: + 34 91 807 6130 E- mail: uk_ medinfo@ allergan. com
Portugal Profarin Lda.
Rua da Quinta dos Grilos, 30 P- 2790- 476 Carnaxide Tel: + 351 21 425 3242 E- mail: uk_ medinfo@ allergan. com
France Allergan France S. A. S ZAC Font de l’ Orme 1198 Av.
Docteur Maurice Donat – BP 442 F- 06254 Mougins Cedex Tél: + 33 (0) 4 92 92 44 00 E- mail: uk_ medinfo@ allergan. com
România Ewopharma AG România Intrarea Eliza Zamfirescu Leonida nr. 13, ap. 2, sector 1 Bucureşti 011372- RO Tel.: +40 21 260 13 44 E- mail: uk_ medinfo@ allergan. com
Ireland Allergan Ltd 1st Floor Marlow International The Parkway Marlow Bucks, SL7 1YL- UK United Kingdom Tel: + 44 (0) 1628 494026 E- mail: uk_ medinfo@ allergan. com
Slovenija Ewopharma d. o. o.
Mašera – Spasićeva ul. 10 SI- 1000 Ljubliana Tel: +386 1 5372866 E- mail: uk_ medinfo@ allergan. com
Ísland Vistor hf.
Hörgatún 2 IS- 212 Garðabær Sími: + 354 535 7000 Netfang: uk_ medinfo@ allergan. com
Slovenská republika NEOMED, s. r. o., pobočka Bratislava Šťastná 11 SK- 821 05 Bratislava Tel: +421 2 434 150 12 E- mail: uk_ medinfo@ allergan. com
26 Italia Allergan S. p. A Via S. Quasimodo 134/ 138 I- 00144 Roma Tel: + 39 06 509 561 E- mail: uk_ medinfo@ allergan. com
Suomi/ Finland Allergan Norden AB Johanneslundsvägen 3- 5 S- 194 81 Upplands Väsby Ruotsi/ Sverige Puh/ Tel: + 46 (0) 8 594 100 00 E- mail: uk_ medinfo@ allergan. com
Κύπρος Allergan Ltd 1st Floor Marlow International The Parkway Marlow Bucks, SL7 1YL- UK Ηνωμένο Βασίλειο Τηλ: + 44 (0) 1628 494026 E- mail: uk_ medinfo@ allergan. com
Sverige Allergan Norden AB Johanneslundsvägen 3- 5 S- 194 81 Upplands Väsby Tel: +46 (0) 8 594 100 00 E- mail: uk_ medinfo@ allergan. com
Latvija Allergan Ltd 1st Floor Marlow International The Parkway Marlow Bucks, SL7 1YL- UK Lielbritānija Tel: + 44 (0) 1628 494026 E- mail: uk_ medinfo@ allergan. com
United Kingdom Allergan Ltd 1st Floor Marlow International The Parkway Marlow Bucks, SL7 1YL- UK Tel: + 44 (0) 1628 494026 E- mail: uk_ medinfo@ allergan. com
Lietuva Allergan Ltd 1st Floor Marlow International The Parkway Marlow Bucks, SL7 1YL- UK Jungtinė Karalystė Tel: + 44 (0) 1628 494026 E- mail: uk_ medinfo@ allergan. com
Το παρόν φύλλο οδηγιών χρήσης εγκρίθηκε για τελευταία φορά στις {ημερομηνία}.
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ): http: // www. emea. europa. eu /.
27
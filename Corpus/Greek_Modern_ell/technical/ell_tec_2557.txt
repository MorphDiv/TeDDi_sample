# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 474
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VENTAVIS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Ventavis; Το Ventavis είναι ένα διάλυμα για εισπνοή με εκνεφωτή.
Περιέχει τη δραστική ουσία ιλοπρόστη.
Σε ποιες περιπτώσεις χρησιμοποιείται το Ventavis; Το Ventavis χορηγείται ως αγωγή σε ενήλικες ασθενείς με πρωτοπαθή πνευμονική υπέρταση, ταξινομημένη στη λειτουργική κατηγορία ΙΙΙ για να βελτιώσει την ικανότητα για άσκηση (σωματική) και τα συμπτώματα της νόσου.
Πνευμονική υπέρταση είναι η υπερβολικά υψηλή πίεση των πνευμονικών αρτηριών. « Πρωτοπαθής » σημαίνει ότι η υψηλή πίεση δεν προκαλείται από άλλες ασθένειες της καρδιάς ή των πνευμόνων, ενώ η « λειτουργική κατηγορία » αναφέρεται στη σοβαρότητα των συμπτωμάτων της νόσου: η λειτουργική κατηγορία ΙΙΙ χαρακτηρίζεται από έντονο περιορισμό της σωματικής δραστηριότητας.
Δεδομένου του μικρού αριθμού ασθενών με πρωτοπαθή πνευμονική υπέρταση και, συνεπώς, της σπανιότητας της νόσου, το Ventavis χαρακτηρίστηκε « ορφανό φάρμακο » (φάρμακο που χρησιμοποιείται σε σπάνιες ασθένειες) στις 29 Δεκεμβρίου 2000.
Το φάρμακο χορηγείται μόνο με ιατρική συνταγή.
Πώς χρησιμοποιείται το Ventavis; Το Ventavis χορηγείται με εισπνοή, με τη χρήση ενός εκνεφωτή (ειδικό μηχάνημα που μετατρέπει το διάλυμα σε εκνέφωμα αερολύματος το οποίο εισπνέει ο ασθενής).
Η θεραπεία με Ventavis πρέπει να ξεκινά και να παρακολουθείται από ιατρό με πείρα στη θεραπεία της πνευμονικής υπέρτασης.
Η συνιστώμενη δόση είναι 2, 5 ή 5, 0 μικρογραμμάρια.
Οι ασθενείς πρέπει να ξεκινούν λαμβάνοντας τη χαμηλότερη δόση των 2, 5 μικρογραμμαρίων για την πρώτη εισπνοή, ακολουθούμενη από μια δόση 5, 0 μικρογραμμαρίων για τη δεύτερη εισπνοή.
Η δόση μπορεί στη συνέχεια να μειωθεί ξανά στα 2, 5 μικρογραμμάρια, εάν η μεγαλύτερη δόση δεν είναι ανεκτή.
Η χορήγηση του φαρμάκου πρέπει να γίνεται με ειδικό εκνεφωτή, τον λεγόμενο « δοσομετρικό », ο οποίος σταματά αυτόματα μόλις χορηγηθεί η σωστή δόση.
Λαμβάνεται έξι έως εννέα φορές την ημέρα.
Η δόση πρέπει να μειώνεται σε ασθενείς που εμφανίζουν ηπατική δυσλειτουργία.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Πώς δρα το Ventavis; Η πνευμονική υπέρταση είναι μια νόσος που καταβάλλει τον οργανισμό, κατά την οποία παρουσιάζεται σοβαρή σύσφιγξη (στένωση) των αιμοφόρων αγγείων των πνευμόνων.
Έχει δε ως αποτέλεσμα την υπερβολική αύξηση της πίεσης των αγγείων που μεταφέρουν το αίμα από τη δεξιά πλευρά της καρδιάς στους πνεύμονες.
Το Ventavis είναι ένα εισπνεόμενο σχήμα ιλοπρόστης, μιας ουσίας που παρουσιάζει μεγάλες ομοιότητες με την προστακυκλίνη, ένα φυσικώς παραγόμενο μόριο που προκαλεί διεύρυνση των αιμοφόρων αγγείων (διαστολή).
Με την αγγειοδιαστολή η αρτηριακή πίεση μειώνεται και τα συμπτώματα βελτιώνονται.
Ποιες μελέτες εκπονήθηκαν για το Ventavis; Το Ventavis συγκρίθηκε με εικονικό φάρμακο (εικονική θεραπεία) σε μια μελέτη στην οποία συμμετείχαν 203 ενήλικες ασθενείς με σταθερή πνευμονική υπέρταση κατηγορίας ΙΙΙ ή IV, είτε πρωτοπαθή είτε οφειλόμενη σε άλλες ασθένειες.
Ο κύριος δείκτης μέτρησης της αποτελεσματικότητας ήταν ο αριθμός των ασθενών που ανταποκρίθηκαν στην αγωγή μετά από 12 εβδομάδες.
Ως « ανταπόκριση » ορίζεται ο συνδυασμός της βελτίωσης κατά 10% της ικανότητας για άσκηση (η οποία υπολογίστηκε βάσει της απόστασης που κάλυψε ο ασθενής βαδίζοντας επί 6 λεπτά) και της βελτίωσης της κατάστασης του ασθενούς (η οποία υπολογίστηκε με την μείωση του βαθμού σοβαρότητας της ασθένειας κατά μία κατηγορία τουλάχιστον), χωρίς να επέλθει επιδείνωση της πνευμονικής υπέρτασης ή θάνατος.
Ποιο είναι το όφελος του Ventavis σύμφωνα με τις μελέτες; Το Ventavis αποδείχθηκε σε σημαντικό βαθμό αποτελεσματικότερο από το εικονικό φάρμακο:
17% των ασθενών που έλαβαν Ventavis ανταποκρίθηκαν στην αγωγή (17 στους 101) σε σύγκριση με το 5% των ασθενών που έλαβαν εικονικό φάρμακο (5 στους 102).
Εξετάζοντας ωστόσο τις διαφορετικές κατηγορίες ασθενών που συμμετείχαν στην μελέτη, διαπιστώνεται ότι σημαντικά για τους ασθενείς οφέλη υπήρξαν μόνο σε ασθενείς με πρωτοπαθή πνευμονική υπέρταση κατηγορίας ΙΙΙ.
Ποιοι κίνδυνοι συνδέονται με το Ventavis; Οι συχνότερες ανεπιθύμητες ενέργειες του φαρμάκου (που παρατηρούνται σε περισσότερους από 1 στους 10 ασθενείς) περιλαμβάνουν αγγειοδιάταση (τα αιμοφόρα αγγεία διευρύνονται και προκαλούν εξάψεις ή ερυθρίαση (κοκκίνισμα) του προσώπου), υπόταση (χαμηλή πίεση του αίματος) και βήχα.
Η πλήρης περιγραφή όλων των ανεπιθύμητων ενεργειών που αναφέρθηκαν με το Ventavis περιλαμβάνεται στο φύλλο οδηγιών χρήσης.
Το Ventavis δεν πρέπει να χορηγείται σε άτομα που παρουσιάζουν ενδεχομένως υπερευαισθησία (αλλεργία) στην ιλοπρόστη ή σε οποιοδήποτε από τα άλλα συστατικά.
Δεν πρέπει να χορηγείται σε ασθενείς που διατρέχουν κίνδυνο εμφάνισης αιμορραγίας, που πάσχουν από ορισμένα καρδιακά προβλήματα, που υπέστησαν προσφάτως εγκεφαλικό επεισόδιο ή σε ασθενείς των οποίων η πνευμονική υπέρταση οφείλεται σε απόφραξη ή στένωση φλέβας.
Δεν πρέπει επίσης να χρησιμοποιείται σε γυναίκες που κυοφορούν ή θηλάζουν.
Για ποιους λόγους εγκρίθηκε το Ventavis; Η Επιτροπή Φαρμάκων για Ανθρώπινη Χρήση (CHMP) αποφάσισε ότι, παρά τα περιορισμένα διαθέσιμα στοιχεία, τα οφέλη του Ventavis υπερτερούν των κινδύνων που συνδέονται με αυτό όταν χορηγείται σε ασθενείς με πρωτοπαθή πνευμονική υπέρταση κατηγορίας ΙΙΙ της ταξινόμησης NYHA, για να βελτιώσει την ικανότητα για σωματική άσκηση και τα συμπτώματα της νόσου.
Η επιτροπή εισηγήθηκε τη χορήγηση άδειας κυκλοφορίας για το Ventavis.
Το Ventavis έχει εγκριθεί με τη διαδικασία των « εξαιρετικών περιστάσεων », διότι, λόγω της σπανιότητας της ασθένειας, δεν έχει καταστεί δυνατόν να ληφθεί πλήρης πληροφόρηση για το φάρμακο.
Κάθε χρόνο, ο Ευρωπαϊκός Οργανισμός Φαρμάκων (ΕΜΕΑ) επανεξετάζει κάθε νέα πληροφορία που διατίθεται και η παρούσα περίληψη θα ενημερώνεται αναλόγως.
Ποιες πληροφορίες για το Ventavis αναμένεται να υποβληθούν; Η παρασκευάστρια εταιρεία του Ventavis θα πραγματοποιήσει περαιτέρω μελέτες, προκειμένου να συγκεντρώσει δεδομένα για τη μακροχρόνια χρήση του φαρμάκου.
2/ 3 Λοιπές πληροφορίες για το Ventavis:
Στις 16 Σεπτεμβρίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Bayer Schering Pharma AG για το Ventavis.
Η άδεια κυκλοφορίας ανανεώθηκε στις 16 Σεπτεμβρίου 2008.
Το μητρώο για τον χαρακτηρισμό του Ventavis ως ορφανού φαρμάκου διατίθεται εδώ.
Η πλήρης δημόσια έκθεση αξιολόγησης (EPAR) του Ventavis διατίθεται εδώ.
Τελευταία ενημέρωση της περίληψης:
09- 2008.
3/ 3
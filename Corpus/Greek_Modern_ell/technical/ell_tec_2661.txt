# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 770
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
AVAMYS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το AVAMYS; Το AVAMYS είναι ρινικό εκνέφωµα που περιέχει τη δραστική ουσία φουροϊκή φλουτικαζόνη.
Σε ποιες περιπτώσεις χρησιµοποιείται το AVAMYS; Το AVAMYS χρησιµοποιείται για τη θεραπεία των συµπτωµάτων της αλλεργικής ρινίτιδας.
Πρόκειται για φλεγµονή των ρινικών οδών που προκαλείται από αλλεργία και έχει τα εξής συµπτώµατα: καταρροή, µπουκωµένη/ βουλωµένη µύτη, κνησµό και φτάρνισµα.
Συχνά συνοδεύεται από συµπτώµατα που επηρεάζουν τα µάτια, όπως ερεθισµό, δακρύρροια ή κοκκινίλα.
Το AVAMYS προορίζεται για χορήγηση σε ενήλικες και παιδιά ηλικίας έξι ετών και άνω.
Το φάρµακο χορηγείται µόνο µε ιατρική συνταγή.
Πώς χρησιµοποιείται το AVAMYS; Η συνιστώµενη δόση του AVAMYS για ενήλικες και εφήβους ηλικίας 12 ετών και άνω είναι δύο ψεκασµοί σε κάθε ρουθούνι µία φορά την ηµέρα.
Η δόση µπορεί να µειωθεί σε ένα ψεκασµό σε κάθε ρουθούνι µόλις επιτευχθεί έλεγχος των συµπτωµάτων.
Για παιδιά ηλικίας µεταξύ έξι και δώδεκα ετών, η συνιστώµενη δόση είναι ένας ψεκασµός σε κάθε ρουθούνι µία φορά την ηµέρα, ωστόσο, εάν δεν επιτευχθεί έλεγχος των συµπτωµάτων, η δόση µπορεί να αυξηθεί σε δύο ψεκασµούς.
Για πλήρες θεραπευτικό όφελος, συνιστάται τακτική, προγραµµατισµένη χρήση ηµερησίως.
Η έναρξη της δράσης έχει παρατηρηθεί µόλις 8 ώρες µετά την αρχική χορήγηση.
Ενδέχεται όµως να χρειαστεί να περάσουν αρκετές ηµέρες θεραπείας για την επίτευξη του µέγιστου οφέλους.
Η διάρκεια της θεραπείας µε το AVAMYS πρέπει να περιορίζεται στην περίοδο που αντιστοιχεί στην έκθεση σε αλλεργιογόνα, όπως στη γύρη, στα ακάρεα της οικιακής σκόνης ή σε άλλα ζώα.
Πώς δρα το AVAMYS; Η δραστική ουσία του AVAMYS, η φουροϊκή φλουτικαζόνη, είναι κορτικοστεροειδές.
Η δράση του είναι παρόµοια µε αυτή των φυσικά παραγόµενων κορτικοστεροειδών ορµονών, περιορίζει δηλαδή τη δραστηριότητα του ανοσοποιητικού συστήµατος µέσω της προσκόλλησης στους υποδοχείς διαφόρων τύπων ανοσοποιητικών κυττάρων.
Το αποτέλεσµα που προκύπτει είναι η µείωση της αποδέσµευσης ουσιών που συµµετέχουν στη διαδικασία δηµιουργίας φλεγµονής, όπως της ισταµίνης, µειώνοντας τα συµπτώµατα της αλλεργίας.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged..
Ποιες µελέτες εκπονήθηκαν για το AVAMYS; Οι επιδράσεις του AVAMYS ελέγχθηκαν πρώτα σε πειραµατικά µοντέλα προτού µελετηθούν σε ανθρώπους.
Η αποτελεσµατικότητα του AVAMYS εξετάστηκε σε έξι βασικές µελέτες στις οποίες µετείχαν περίπου 2. 500 ασθενείς, όπου το AVAMYS συγκρίθηκε µε εικονικό φάρµακο (εικονική θεραπεία).
Οι πρώτες τέσσερις µελέτες εξέτασαν τη χορήγηση του AVAMYS σε ενήλικες και εφήβους ηλικίας 12 ετών και άνω.
Οι τρεις µελέτες ήταν βραχυχρόνιες, διάρκειας δύο εβδοµάδων, όπου µετείχαν συνολικά 886 ασθενείς µε εποχική αλλεργική ρινίτιδα, ενώ η τέταρτη µελέτη είχε διάρκεια τεσσάρων εβδοµάδων και µετείχαν συνολικά 302 ασθενείς µε χρόνιες (µη εποχικές) αλλεργίες, όπως αλλεργία στο τρίχωµα και στο δέρµα ζώων.
Οι δύο τελευταίες µελέτες διεξήχθησαν σε παιδιά ηλικίας µεταξύ δύο και έντεκα ετών, όπου δύο δόσεις του AVAMYS συγκρίθηκαν µε εικονικό φάρµακο.
Στην πρώτη µελέτη µετείχαν 558 παιδιά µε χρόνια αλλεργική ρινίτιδα και στη δεύτερη 554 παιδιά µε εποχική αλλεργική ρινίτιδα.
Σε όλες τις µελέτες, βασικός δείκτης µέτρησης της αποτελεσµατικότητας ήταν η αλλαγή σε τέσσερα αλλεργικά ρινικά συµπτώµατα.
Κάθε σύµπτωµα µετρήθηκε σε κλίµακα από το 0 έως το 3, µε µέγιστη συνολική βαθµολογία 12.
Ποιο είναι το όφελος του AVAMYS σύµφωνα µε τις µελέτες; Το AVAMYS ήταν αποτελεσµατικότερο από το εικονικό φάρµακο στη µείωση των συµπτωµάτων της αλλεργικής ρινίτιδας σε ασθενείς ηλικίας έξι ετών και άνω.
Στις µελέτες για την εποχική αλλεργική ρινίτιδα σε ενήλικες και εφήβους, το AVAMYS σε διάστηµα µεγαλύτερο των δύο εβδοµάδων µείωσε τη βαθµολογία των συµπτωµάτων κατά 3, 6 έως 5, 4 µονάδες, µε βαθµολογία εκκίνησης περίπου τους 9 βαθµούς, σε σύγκριση µε τη µείωση που παρατηρήθηκε µε το εικονικό φάρµακο η οποία ήταν της τάξης των 2, 3 έως 3, 7 µονάδων.
Στη µελέτη για τη χρόνια αλλεργική ρινίτιδα, το AVAMYS µείωσε τη βαθµολογία κατά 3, 6 µονάδες µετά από τέσσερις εβδοµάδες, σε σύγκριση µε τη µείωση που παρατηρήθηκε µε το εικονικό φάρµακο η οποία ήταν της τάξης των 2, 8 µονάδων.
Παρόµοια αποτελέσµατα παρατηρήθηκαν και σε παιδιά ηλικίας έξι ετών και άνω.
Ωστόσο, δεν κατέστη δυνατό να καθοριστεί η αποτελεσµατικότητα του AVAMYS σε παιδιά ηλικίας κάτω των έξι ετών, διότι ο αριθµός των παιδιών αυτής της ηλικιακής οµάδας που συµµετείχε στις µελέτες ήταν πολύ µικρός.
Ποιοι κίνδυνοι συνδέονται µε το AVAMYS; Η συχνότερη ανεπιθύµητη ενέργεια (εµφανίζεται σε περισσότερους από 1 στους 10 ασθενείς) µε το AVAMYS είναι η επίσταξη (ρινορραγία).
Η επίσταξη είναι γενικά ήπιας έως µέτριας βαρύτητας και εµφανίζεται συνήθως σε ενήλικες στους οποίους χορηγείται το AVAMYS για περισσότερες από έξι εβδοµάδες.
Ο πλήρης κατάλογος των ανεπιθύµητων ενεργειών που αναφέρθηκαν µε το AVAMYS περιλαµβάνεται στο φύλλο οδηγιών χρήσης.
Το AVAMYS δεν πρέπει να χορηγείται σε άτοµα που παρουσιάζουν υπερευαισθησία (αλλεργία) στη φουροϊκή φλουτικαζόνη ή σε οποιοδήποτε άλλο συστατικό του.
Για ποιους λόγους εγκρίθηκε το AVAMYS; Η Επιτροπή Φαρµάκων για Ανθρώπινη Χρήση (CHMP) αποφάσισε ότι τα οφέλη του AVAMYS υπερτερούν των κινδύνων που συνδέονται µε αυτό για τη θεραπεία των συµπτωµάτων της αλλεργικής ρινίτιδας σε ασθενείς ηλικίας έξι ετών ή άνω.
Η επιτροπή εισηγήθηκε τη χορήγηση άδειας κυκλοφορίας για το AVAMYS.
Λοιπές πληροφορίες για το AVAMYS:
Στις 11 Ιανουαρίου 2008, η Ευρωπαϊκή Επιτροπή χορήγησε άδεια κυκλοφορίας για το AVAMYS, η οποία ισχύει σε ολόκληρη την Ευρωπαϊκή Ένωση, στην Glaxo Group Ltd.
Η πλήρης δηµόσια έκθεση αξιολόγησης (EPAR) του AVAMYS διατίθεται εδώ.
Τελευταία ενηµέρωση της περίληψης:
11- 2007.
©EMEA 2008
2/ 2
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 598
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CORLENTOR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της CHMP, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Corlentor; Το Corlentor είναι ένα δισκίο χρώµατος σωµόν (επίµηκες 5 mg, τριγωνικό 7, 5 mg) για λήψη από του στόµατος αποκλειστικά.
Το Corlentor περιέχει τη δραστική ουσία ιβαβραδίνη σε δόσεις των 5 mg ή 7, 5 mg.
Σε ποιες περιπτώσεις χρησιµοποιείται το Corlentor; Το Corlentor χρησιµοποιείται για τη θεραπεία των συµπτωµάτων της χρόνιας σταθερής στηθάγχης (πόνοι στο στήθος, στη γνάθο, στη ράχη, οι οποίοι προκαλούνται από την καταβολή σωµατικής προσπάθειας και εξαιτίας προβληµάτων σχετικά µε την αιµατική ροή προς την καρδιά).
Το Corlentor χρησιµοποιείται σε ασθενείς µε φυσιολογικό φλεβοκοµβικό ρυθµό (καρδιακό παλµό), οι οποίοι παρουσιάζουν αντένδειξη ή δυσανεξία στους β- αποκλειστές (άλλος τύπος φαρµάκου για τη θεραπεία της στηθάγχης).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Corlentor; Η λήψη του Corlentor γίνεται από του στόµατος, δύο φορές την ηµέρα, π. χ. µία φορά το πρωί και µία φορά το βράδυ κατά τη διάρκεια των γευµάτων.
Η συνήθης συνιστώµενη δόση έναρξης του Corlentor είναι 5 mg δύο φορές την ηµέρα.
Στους ασθενείς ηλικίας 75 ετών και άνω µπορεί να χορηγείται δόση έναρξης 2, 5 mg πριν από την αύξηση της δόσης στα 5 mg.
Μετά από τρεις έως τέσσερις εβδοµάδες αγωγής, η δόση µπορεί να αυξηθεί στα 7, 5 mg δύο φορές την ηµέρα, ανάλογα µε την ανταπόκριση του ασθενούς στη θεραπεία.
Πώς δρα το Corlentor; Τα συµπτώµατα της στηθάγχης (πόνος στο στήθος, στον βραχίονα ή στη γνάθο) εκδηλώνονται όταν η καρδιά δεν λαµβάνει αρκετό οξυγονωµένο αίµα.
Στη χρόνια σταθερή στηθάγχη, τα συγκεκριµένα συµπτώµατα εµφανίζονται κατά την καταβολή σωµατικής προσπάθειας.
Το Corlentor είναι αµιγής παράγοντας µείωσης της καρδιακής συχνότητας.
Η ιβαβραδίνη, η δραστική ουσία στο Corlentor, δρα ως αναστολέας των διαύλων lf: πρόκειται για ειδικά κύτταρα στον φλεβόκοµβο, τον « βηµατοδότη » της καρδιάς, ο οποίος ελέγχει τις καρδιακές συστολές και ρυθµίζει τον καρδιακό παλµό.
Όταν οι δίαυλοι αποκλείονται, η καρδιακή συχνότητα µειώνεται, η λειτουργία της καρδιάς ελαττώνεται και
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int EMEA 2006 Reproduction and/ or distribution of this document is authorised for non commercial purposes only provided the EMEA is acknowledged χρειάζεται λιγότερη ποσότητα οξυγονωµένου αίµατος.
Το Corlentor συνεπώς µειώνει ή προλαµβάνει τα συµπτώµατα της στηθάγχης.
Ποιες µελέτες εκπονήθηκαν για το Corlentor; Το Corlentor έχει µελετηθεί σε τέσσερις κλινικές µελέτες διάρκειας 3 ή 4 µηνών, οι οποίες περιέλαβαν συνολικό αριθµό περίπου 3. 222 ασθενών, εκ των οποίων οι 2. 168 έλαβαν αγωγή µε Corlentor.
Το φάρµακο συγκρίθηκε µε placebo (εικονικό φάρµακο), ατενολόλη ή αµλοδιπίνη (άλλα φάρµακα που χρησιµοποιούνται για τη θεραπεία της στηθάγχης).
Μελετήθηκε επίσης και η δράση του ως « συµπληρωµατική » θεραπεία σε ασθενείς που λάµβαναν αµλοδιπίνη.
Ο κύριος δείκτης µέτρησης της αποτελεσµατικότητας ήταν οι δοκιµασίες κόπωσης, π. χ. η συνολική διάρκεια άσκησης πριν από την εκδήλωση της στηθάγχης.
Ποιο είναι το όφελος του Corlentor σύµφωνα µε τις µελέτες; Το Corlentor ήταν σηµαντικά αποτελεσµατικότερο σε σχέση µε το placebo σε ό, τι αφορά τη βελτίωση της ικανότητας σωµατικής άσκησης και εξίσου αποτελεσµατικό όσο η ατενολόλη και η αµλοδιπίνη.
Η προσθήκη όµως Corlentor σε αµλοδιπίνη δεν παρείχε περαιτέρω όφελος.
Ποιοι κίνδυνοι συνδέονται µε το Corlentor; Η συνηθέστερη ανεπιθύµητη ενέργεια (περισσότερο από 1 στους 10 ασθενείς) είναι τα φωτεινά φαινόµενα (« φωτοψίες », παροδική αυξηµένη φωτεινότητα σε περιορισµένη περιοχή του οπτικού πεδίου).
Άλλες συνήθεις ανεπιθύµητες ενέργειες είναι η θαµπή όραση, η βραδυκαρδία, η αρρυθµία, η κεφαλαλγία (συνήθως κατά τον πρώτο µήνα της αγωγής) και η ζάλη.
Για τον πλήρη κατάλογο των ανεπιθύµητων ενεργειών που έχουν αναφερθεί σχετικά µε το Corlentor, ανατρέξτε στο φύλλο οδηγιών χρήσης.
Το Corlentor δεν πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στην ιβαβραδίνη ή σε οποιοδήποτε άλλο συστατικό του φαρµάκου, που έχουν καρδιακή συχνότητα χαµηλότερη από 60 παλµούς ανά λεπτό σε ηρεµία, που έχουν σοβαρή υπόταση, που έχουν διάφορους τύπους καρδιοπαθειών (καρδιογενές σοκ, διαταραχές καρδιακού ρυθµού, καρδιακή προσβολή ή καρδιακή ανεπάρκεια), που έχουν σοβαρή ηπατοπάθεια ή που είναι σε εγκυµοσύνη ή θηλάζουν.
Για τον πλήρη κατάλογο των περιορισµών, ανατρέξτε στο φύλλο οδηγιών χρήσης.
Για ποιους λόγος εγκρίθηκε το Corlentor; Η Επιτροπή Φαρµάκων για Ανθρώπινη Χρήση (CHMP) διαπίστωσε ότι το Corlentor έχει επαρκή αποτελεσµατικότητα στη θεραπεία της στηθάγχης καθώς και αποδεκτό προφίλ ως προς την ασφάλεια ώστε να µπορεί να χορηγείται ως εναλλακτική θεραπεία σε ασθενείς µε χρόνια σταθερή στηθάγχη µε φυσιολογικό φλεβοκοµβικό ρυθµό στους οποίους δεν µπορούν να χορηγηθούν β- αναστολείς.
Η επιτροπή αποφάσισε ότι τα οφέλη του Corlentor υπερτερούν των κινδύνων και εισηγήθηκε τη χορήγηση άδειας κυκλοφορίας στο Corlentor.
Λοιπές πληροφορίες σχετικά µε το Corlentor:
Στις 25 Οκτωβρίου 2005, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Les Laboratoires Servier για το Corlentor.
Η πλήρης δηµόσια έκθεση αξιολόγησης (EPAR) του Corlentor διατίθεται εδώ.
Τελευταία ενηµέρωση της περίληψης:
03- 2006
EMEA 2006
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	part
# comments:	NA

ΠΑΡΑΡΤΗΜΑ I
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟЇΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 1000 IU/ 0, 5 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 2000 IU epoetin alfa * το οποίο αντιστοιχεί σε 16, 8 μικρογραμμάρια ανά ml 1 προγεμισμένη σύριγγα των 0, 5 ml περιέχει 1000 διεθνείς μονάδες (IU) το οποίο αντιστοιχεί σε 8, 4 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
2 4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον
3 τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg
4 (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
5 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
6 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
7 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
8 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
9 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
10 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
11
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
12 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
13 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
14 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
15 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 0, 5 ml (1000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
16 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 001 EU/ 1/ 07/ 411/ 002
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
17 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 2000 IU/ 1 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 2000 IU epoetin alfa * το οποίο αντιστοιχεί σε 16, 8 μικρογραμμάρια ανά ml 1 προγεμισμένη σύριγγα του 1 ml περιέχει 2000 διεθνείς μονάδες (IU) το οποίο αντιστοιχεί σε 16, 8 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
18 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
19 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
20 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
21 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
22 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
23 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
24 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
25 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
26 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
27
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
28 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
29 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
30 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
31 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 1 ml (2000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
32 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 003 EU/ 1/ 07/ 411/ 004
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
33 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 3000 IU/ 0, 3 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 10 000 IU epoetin alfa * το οποίο αντιστοιχεί σε 84, 0 μικρογραμμάρια ανά ml 1 προγεμισμένη σύριγγα των 0, 3 ml περιέχει 3000 διεθνείς μονάδες (IU) το οποίο αντιστοιχεί σε 25, 2 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
34 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
35 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
36 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
37 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
38 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
39 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
40 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
41 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
42 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
43
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
44 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
45 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
46 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
47 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 0, 3 ml (3000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
48 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 005 EU/ 1/ 07/ 411/ 006
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
49 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 4000 IU/ 0, 4 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 10 000 IU epoetin alfa * το οποίο αντιστοιχεί σε 84, 0 μικρογραμμάρια ανά ml 1 προγεμισμένη σύριγγα των 0, 4 ml περιέχει 4000 διεθνείς μονάδες (IU) το οποίο αντιστοιχεί σε 33, 6 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
50 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
51 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
52 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
53 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
54 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
55 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
56 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
57 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
58 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
59
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
60 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
61 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
62 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
63 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 0, 4 ml (4000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
64 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 007 EU/ 1/ 07/ 411/ 008
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
65 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 5000 IU/ 0, 5 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 10 000 IU epoetin alfa * το οποίο αντιστοιχεί σε 84, 0 μικρογραμμάρια ανά ml 1 προγεμισμένη σύριγγα των 0, 5 ml περιέχει 5000 διεθνείς μονάδες (IU) το οποίο αντιστοιχεί σε 42, 0 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
66 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
67 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
68 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
69 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
70 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
71 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
72 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
73 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
74 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
75
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
76 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
77 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
78 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
79 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 0, 5 ml (5000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
80 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 009 EU/ 1/ 07/ 411/ 010
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
81 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 6000 IU/ 0, 6 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 10 000 IU epoetin alfa * το οποίο αντιστοιχεί σε 84, 0 μικρογραμμάρια ανά ml 1 προγεμισμένη σύριγγα των 0, 6 ml περιέχει 6000 διεθνείς μονάδες (IU) το οποίο αντιστοιχεί σε 50, 4 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
82 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
83 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
84 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
85 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
86 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
87 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
88 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
89 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
90 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
Το φαρμακευτικό αυτό προϊόν περιέχει λιγότερο από 1 mmol νατρίου (23 mg) ανά δόση, δηλ. ουσιαστικά « ελεύθερο νατρίου ».
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Δεν υπάρχουν ενδείξεις ότι η θεραπεία με την epoetin alfa μεταβάλλει το μεταβολισμό άλλων φαρμακευτικών προϊόντων.
Εντούτοις, καθώς η κυκλοσπορίνη δεσμεύεται από τα ερυθροκύτταρα είναι δυνατή η αλληλεπίδραση των φαρμάκων.
Εάν η epoetin alfa χορηγηθεί ταυτόχρονα με κυκλοσπορίνη, θα πρέπει να παρακολουθούνται τα επίπεδα της κυκλοσπορίνης στο αίμα καθώς και να ρυθμιστεί η δόση της παράλληλα με την αύξηση του αιματοκρίτη.
Δεν υπάρχουν ενδείξεις για αλληλεπίδραση ανάμεσα στην epoetin alfa και τους G- CSF (παράγοντες διέγερσης αποικιών κοκκιοκυττάρων) ή τους GM- CSF (παράγοντες διέγερσης αποικιών κοκκιοκυττάρων- μονοκυττάρων) σε σχέση με την in vitro αιματολογική διαφοροποίηση ή τον πολλαπλασιασμό των δειγμάτων της βιοψίας του όγκου.
4. 6 Kύηση και γαλουχία
Δεν υπάρχουν επαρκείς και καλά ελεγχόμενες μελέτες σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα (βλέπε παράγραφο 5. 3).
Κατά συνέπεια:
91
- Σε ασθενείς με χρόνια νεφρική ανεπάρκεια, η epoetin alfa θα πρέπει να χρησιμοποιείται κατά
τη διάρκεια της κύησης μόνο εάν τα δυνητικά οφέλη υπερτερούν του δυνητικού κινδύνου για το έμβρυο.
- Σε έγκυες ή θηλάζουσες ασθενείς χειρουργείου που συμμετέχουν σε πρόγραμμα αυτόλογης
μετάγγισης, η χρήση της epoetin alfa δεν συνιστάται.
4. 7 Επιδράσεις στην ικανότητα οδήγησης και χειρισμού μηχανών
Το Epoetin alfa HEXAL δεν έχει καμία επίδραση στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Η ανεπιθύμητη ενέργεια που έχει παρατηρηθεί συχνότερα είναι η αύξηση της αρτηριακής πίεσης ή η επιδείνωση της υπάρχουσας υπέρτασης.
Ενδέχεται να σημειωθεί υπερτασική κρίση με συμπτώματα που προσομοιάζουν εκείνα της εγκεφαλοπάθειας.
Θα πρέπει να δίδεται προσοχή στις ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να συνιστούν πιθανό προειδοποιητικό σημείο.
Γενικά
Σε συσχέτιση με την epoetin alfa έχουν περιγραφεί μη ειδικά δερματικά εξανθήματα.
Συμπτώματα που προσομοιάζουν εκείνα της γρίπης όπως κεφαλαλγία, αρθραλγία, αίσθημα αδυναμίας, ζάλης και κόπωσης είναι δυνατό να εμφανιστούν, ειδικά κατά την έναρξη της θεραπευτικής αγωγής.
Έχει παρατηρηθεί θρομβοκυττάρωση αλλά η εμφάνισή της είναι πολύ σπάνια (βλέπε παράγραφο 4. 4).
Σε ασθενείς που λάμβαναν ερυθροποιητικούς παράγοντες, συμπεριλαμβανομένων ασθενών που έχουν λάβει την epoetin alfa, έχουν αναφερθεί θρομβωτικά/ αγγειακά επεισόδια, όπως ισχαιμία μυοκαρδίου, έμφραγμα μυοκαρδίου, αγγειακά εγκεφαλικά επεισόδια (εγκεφαλική αιμορραγία και εγκεφαλικό έμφρακτο), παροδικά ισχαιμικά επεισόδια, εν τω βάθει φλεβική θρόμβωση, αρτηριακή θρόμβωση, πνευμονική εμβολή, ανεύρυσμα, θρόμβωση της αμφιβληστροειδικής αρτηρίας και σχηματισμός θρόμβου σε τεχνητό νεφρό.
Με την epoetin alfa έχουν σπάνια αναφερθεί αντιδράσεις υπερευαισθησίας που περιλαμβάνουν μεμονωμένες περιπτώσεις αγγειοοιδήματος και αναφυλακτικής αντίδρασης.
Έχει αναφερθεί ερυθροβλαστοπενία επαγόμενη από αντίσωμα (αμιγής απλασία της ερυθράς σειράς - PRCA) μετά από μήνες έως χρόνια θεραπείας με την epoetin alfa.
Στους περισσότερους από αυτούς τους ασθενείς, έχουν παρατηρηθεί αντισώματα κατά της ερυθροποιητίνης (βλέπε παραγράφους 4. 3 και 4. 4 – Αμιγής Απλασία της Ερυθράς Σειράς).
Ενήλικες και παιδιατρικοί ασθενείς που υποβάλλονται σε αιμοδιύλιση, ενήλικες ασθενείς που υποβάλλονται σε περιτοναιοδιύλιση και ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση
Η ανεπιθύμητη ενέργεια που έχει παρατηρηθεί συχνότερα κατά τη διάρκεια της θεραπείας με την epoetin alfa είναι μία δοσοεξαρτώμενη αύξηση της αρτηριακής πίεσης ή επιδείνωση της υπάρχουσας υπέρτασης.
Η αύξηση αυτή της αρτηριακής πίεσης μπορεί να αντιμετωπιστεί με φαρμακευτικά προϊόντα.
Επιπλέον, συνιστάται η παρακολούθηση της αρτηριακής πίεσης ιδιαίτερα κατά την έναρξη της θεραπευτικής αγωγής.
Οι παρακάτω αντιδράσεις έχουν επίσης σημειωθεί σε μεμονωμένες περιπτώσεις ασθενών με φυσιολογική ή χαμηλή αρτηριακή πίεση: υπερτασική κρίση συνοδευόμενη από συμπτώματα που προσομοιάζουν με εγκεφαλοπάθεια (π. χ. κεφαλαλγίες και συγχυτική κατάσταση) και γενικευμένοι τονικοκλωνικοί σπασμοί, που χρήζουν της άμεσης προσοχής του θεράποντος ιατρού και εντατικής ιατρικής φροντίδας.
Θα πρέπει να δίδεται ιδιαίτερη προσοχή σε ξαφνικές διαξιφιστικές κεφαλαλγίες που προσομοιάζουν με ημικρανία επειδή μπορεί να αποτελούν πιθανό προειδοποιητικό σημείο.
92 Ενδέχεται να σημειωθεί θρόμβωση των αναστομώσεων, ιδιαίτερα στους ασθενείς που έχουν τάση προς υπόταση ή σε εκείνους που εμφανίζουν επιπλοκές στα αρτηριοφλεβικά συρίγγια (π. χ. στενώσεις, ανευρύσματα, κλπ.).
Σε αυτούς τους ασθενείς συνιστάται να γίνεται πρώιμη επανεξέταση της αναστόμωσης και να λαμβάνονται προφυλακτικά μέτρα κατά της θρόμβωσης με χορήγηση ακετυλοσαλικυλικού οξέος, για παράδειγμα.
Ενήλικες ασθενείς με καρκίνο που πάσχουν από συμπτωματική αναιμία και λαμβάνουν χημειοθεραπεία
Στους ασθενείς που λαμβάνουν τη θεραπευτική αγωγή με την epoetin alfa μπορεί να εμφανιστεί υπέρταση.
Κατά συνέπεια, τα επίπεδα της αιμοσφαιρίνης και η αρτηριακή πίεση θα πρέπει να παρακολουθούνται στενά.
Σε ασθενείς που λαμβάνουν ερυθροποιητικούς παράγοντες έχει παρατηρηθεί αυξημένη συχνότητα εμφάνισης θρομβωτικών αγγειακών επεισοδίων (βλέπε παράγραφο 4. 4 και παράγραφο 4. 8 - Γενικά)
Ασθενείς χειρουργείου σε προγράμματα αυτόλογης μετάγγισης
Ανεξάρτητα από τη θεραπεία με ερυθροποιητίνη, μπορεί να εμφανιστούν θρομβωτικά και αγγειακά συμβάντα σε ασθενείς χειρουργείου με υποκείμενη καρδιαγγειακή νόσο μετά από επαναλαμβανόμενη φλεβοτομία.
Συνεπώς, πρέπει να διενεργείται αντικατάσταση όγκου ρουτίνας σε αυτούς τους ασθενείς.
Ασθενείς προγραμματισμένοι για μείζονα ορθοπεδικά χειρουργεία
Παρά το γεγονός πως η κλινική εμπειρία είναι περιορισμένη, έχει παρατηρηθεί ότι στους ασθενείς που είναι προγραμματισμένοι για μείζονα ορθοπεδικά χειρουργεία, και έχουν αρχικές τιμές αιμοσφαιρίνης ανάμεσα σε 10 έως 13 g/ dl, η συχνότητα εμφάνισης θρομβωτικών / αγγειακών επεισοδίων (τα περισσότερα από τα οποία ήταν περιπτώσεις εν τω βάθει φλεβικής θρόμβωσης) στο συνολικό πληθυσμό των ασθενών που συμμετείχαν στις κλινικές δοκιμές ήταν παραπλήσια σε όλες τις ομάδες, τόσο ανάμεσα στις ομάδες που λάμβαναν διαφορετικές δοσολογίες της epoetin alfa όσο και ανάμεσα στην ομάδα που λάμβανε εικονικό φάρμακο.
Επιπλέον, στους ασθενείς με αρχικές τιμές αιμοσφαιρίνης > 13 g/ dl, δεν μπορεί να αποκλειστεί το ενδεχόμενο η θεραπεία με epoetin alfa να σχετίζεται με αυξημένο κίνδυνο εμφάνισης μετεγχειρητικών θρομβωτικών / αγγειακών επεισοδίων.
4. 9 Υπερδοσολογία
Το θεραπευτικό φάσμα της epoetin alfa είναι πολύ ευρύ.
Η υπερδοσολογία με epoetin alfa είναι δυνατό να προκαλέσει φαινόμενα τα οποία είναι προέκταση της φαρμακολογικής δράσης της ορμόνης.
Στην περίπτωση που παρατηρηθούν εξαιρετικά υψηλά επίπεδα αιμοσφαιρίνης, τότε μπορεί να γίνει φλεβοτομία.
Θα πρέπει να παρέχεται επιπλέον συμπτωματική υποστήριξη, ανάλογα με τις ανάγκες του ασθενούς.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: φάρμακο κατά της αναιμίας, κωδικός ATC:
B03XA01
Η ερυθροποιητίνη είναι μια γλυκοπρωτεΐνη η οποία διεγείρει, με τη μορφή του διεγερτικού παράγοντα της μίτωσης και της ορμόνης διαφοροποίησης, το σχηματισμό των ερυθροκυττάρων από πρόδρομα κύτταρα που προέρχονται από τον πληθυσμό των αρχέγονων κυττάρων.
Το φαινομενικό μοριακό βάρος της ερυθροποιητίνης είναι ανάμεσα στα 32. 000 και 40. 000 dalton.
Το πρωτεϊνικό κλάσμα του μορίου αποτελεί περίπου το 58% του συνόλου και αποτελείται από 165 αμινοξέα.
Οι τέσσερις υδατανθρακικές αλυσίδες ενώνονται με την πρωτεΐνη με τρεις N -
93 γλυκοσιδικούς δεσμούς και έναν Ο- γλυκοσιδικό δεσμό.
Η epoetin alfa που δημιουργήθηκε με γενετική τεχνολογία είναι γλυκοζυλιωμένη και είναι πανομοιότυπη στη σύνθεση ως προς τα αμινοξέα και τους υδρογονάνθρακες, με την ενδογενή ανθρώπινη ερυθροποιητίνη η οποία έχει απομονωθεί από τα ούρα αναιμικών ασθενών.
Το Epoetin alfa HEXAL έχει τη μεγαλύτερη δυνατή καθαρότητα σύμφωνα με την τελευταία τεχνολογία.
Συγκεκριμένα, στις συγκεντρώσεις του ενεργού συστατικού του που χρησιμοποιούνται στον άνθρωπο, δεν ανιχνεύεται κάποιο κατάλοιπο της κυτταρικής σειράς που χρησιμοποιήθηκε για την παραγωγή του.
Η βιολογική αποτελεσματικότητα της epoetin alfa έχει καταδειχθεί σε διάφορα in vivo μοντέλα ζώων (φυσιολογικοί και αναιμικοί αρουραίοι, πολυκυτταραιμικοί ποντικοί).
Μετά από τη χορήγηση της epoetin alfa αυξάνει ο αριθμός των ερυθροκυττάρων, οι τιμές της αιμοσφαιρίνης και ο αριθμός των δικτυοκυττάρων καθώς και ο ρυθμός ενσωμάτωσης του 59Fe.
Μετά από την επώαση με epoetin alfa έχει παρατηρηθεί in vitro αυξημένη ενσωμάτωση 3Η- θυμιδίνης στα ερυθροειδή εμπύρηνα κύτταρα του σπληνός (καλλιέργεια κυττάρων από σπλήνα ποντικού).
Με τη βοήθεια κυτταρικών καλλιεργειών ανθρώπινου μυελού των οστών κατέστη δυνατό να αποδειχτεί ότι η epoetin alfa διεγείρει συγκεκριμένα τον ερυθροποιητικό μηχανισμό και δεν επηρεάζει την παραγωγή των λευκών αιμοσφαιρίων.
Δεν ήταν ανιχνεύσιμες κυτταροτοξικές επιδράσεις της epoetin alfa στα κύτταρα του μυελού των οστών.
721 ασθενείς με καρκίνο που λάμβαναν χημειοθεραπεία χωρίς πλατίνες συμμετείχαν σε τρεις ελεγχόμενες με εικονικό φάρμακο μελέτες, από τους οποίους οι 389 ασθενείς είχαν αιματολογικές κακοήθειες (221 με πολλαπλό μυέλωμα, 144 με non- Hodgkin' s λέμφωμα, και 24 με άλλες αιματολογικές κακοήθειες) και οι 332 είχαν συμπαγείς όγκους (172 στο μαστό, 64 γυναικολογικούς, 23 στους πνεύμονες, 22 στον προστάτη, 21 γαστρεντερικούς, και 30 είχαν όγκους άλλου είδους).
Σε δύο μεγάλες, ανοιχτές μελέτες συμμετείχαν 2697 ασθενείς με καρκίνο που λάμβαναν χημειοθεραπεία χωρίς πλατίνες, από τους οποίους οι 1895 είχαν συμπαγείς όγκους (683 στο μαστό, 260 στους πνεύμονες, 174 γυναικολογικούς, 300 γαστρεντερικούς, και 478 είχαν όγκους άλλου είδους) και οι 802 είχαν αιματολογικές κακοήθειες.
Σε μία προοπτική, τυχαιοποιημένη, διπλή- τυφλή, ελεγχόμενη με εικονικό φάρμακο δοκιμή η οποία διεξάχθηκε σε 375 ασθενείς με αναιμία οι οποίοι εμφάνιζαν διαφόρων τύπων μη- μυελογενείς κακοήθειες και λάμβαναν χημειοθεραπεία χωρίς πλατίνες, σημειώθηκε μία σημαντική μείωση στα συμπτώματα που σχετίζονταν με την αναιμία (π. χ. κόπωση, μειωμένη ενέργεια και ελάττωση της δραστηριότητας), όπως αυτά μετρήθηκαν με τα παρακάτω όργανα και κλίμακες: γενική κλίμακα Λειτουργικής Αξιολόγησης της Αναιμίας κατά τη Θεραπεία του Καρκίνου (Functional Assessment of Cancer Therapy- Anaemia, FACT- An), κλίμακα κόπωσης FACT- An, και Κλίμακα Καρκινικών Γραμμικών Αναλόγων (Cancer Linear Analogue Scale, CLAS).
Δύο άλλες μικρότερες, τυχαιοποιημένες, ελεγχόμενες με εικονικό φάρμακο δοκιμές δεν κατάφεραν να αποδείξουν κάποια σημαντική βελτίωση επί των παραμέτρων της ποιότητας ζωής βάσει της κλίμακας EORTC- QLQ- C30 ή CLAS, αντίστοιχα.
Η ερυθροποιητίνη είναι ένας αυξητικός παράγοντας ο οποίος ως επί το πλείστον διεγείρει την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Η επιβίωση και η εξέλιξη των όγκων εξετάστηκαν σε πέντε μεγάλες ελεγχόμενες μελέτες στις οποίες συμπεριλήφθηκαν 2833 ασθενείς, από τις οποίες οι τέσσερις ήταν διπλές- τυφλές ελεγχόμενες με εικονικό φάρμακο μελέτες και η μία ήταν μελέτη γνωστοποιημένου φαρμάκου.
Στις μελέτες εντάχθηκαν είτε ασθενείς που υποβάλλονταν σε θεραπεία με χημειοθεραπεία (δύο μελέτες) είτε χρησιμοποιήθηκαν πληθυσμοί ασθενών στους οποίους οι ενισχυτικοί παράγοντες ερυθροποίησης δεν ενδείκνυνται: αναιμία σε ασθενείς με καρκίνο οι οποίοι δεν λάμβαναν χημειοθεραπεία και ασθενείς με καρκίνο της κεφαλής και του τραχήλου που λάμβαναν ακτινοθεραπεία.
Η στοχευόμενη συγκέντρωση αιμοσφαιρίνης στις δύο μελέτες ήταν > 13 g/ dl, ενώ στις υπόλοιπες τρεις μελέτες ήταν 12 - 14 g/ dl.
Στη μελέτη γνωστοποιημένου φαρμάκου δεν παρατηρήθηκε διαφορά στη συνολική επιβίωση μεταξύ
94 των ασθενών στους οποίους χορηγήθηκε ανασυνδυασμένη ανθρώπινη ερυθροποιητίνη και στα άτομα ελέγχου.
Στις τέσσερις ελεγχόμενες με εικονικό φάρμακο μελέτες, οι λόγοι κινδύνου για τη συνολική επιβίωση κυμάνθηκαν μεταξύ 1, 25 και 2, 47 υπέρ των ατόμων ελέγχου.
Αυτές οι μελέτες κατέδειξαν μια σταθερή, ανεξήγητη, στατιστικά σημαντική αύξηση της θνησιμότητας σε ασθενείς με αναιμία σχετιζόμενη με διάφορους συνήθεις καρκίνους, οι οποίοι λάμβαναν ανασυνδυασμένη ανθρώπινη ερυθροποιητίνη, σε σχέση με τα άτομα ελέγχου.
Το αποτέλεσμα της συνολικής επιβίωσης στις δοκιμές δεν μπόρεσε να εξηγηθεί ικανοποιητικά από τις διαφορές στην εμφάνιση θρόμβωσης και σχετικών επιπλοκών μεταξύ των ατόμων που λάμβαναν ανασυνδυασμένη ανθρώπινη ερυθροποιητίνη και εκείνων στην ομάδα ελέγχου.
Διενεργήθηκε επίσης μια συστηματική ανασκόπηση στην οποία συμπεριλήφθηκαν περισσότεροι από 9000 ασθενείς με καρκίνο, οι οποίοι πήραν μέρος σε 57 κλινικές δοκιμές.
Η μετα- ανάλυση των δεδομένων συνολικής επιβίωσης απέδωσε μια εκτίμηση σημείου λόγου κινδύνου 1, 08 υπέρ των ατόμων ελέγχου (95% CI:
0, 99, 1, 18, 42 δοκιμές και 8167 ασθενείς).
Ένας αυξημένος σχετικός κίνδυνος θρομβοεμβολικών συμβάντων (RR 1, 67, 95% CI:
1, 35, 2, 06, 35 δοκιμές και 6769 ασθενείς) παρατηρήθηκε σε ασθενείς στους οποίους χορηγήθηκε ανασυνδυασμένη ανθρώπινη ερυθροποιητίνη.
Υπάρχει αυξημένος κίνδυνος για θρομβοεμβολικά συμβάντα σε ασθενείς με καρκίνο στους οποίους χορηγείται ανασυνδυασμένη ανθρώπινη ερυθροποιητίνη και δεν μπορεί να αποκλειστεί μια αρνητική επίπτωση στη συνολική επιβίωση.
Ο βαθμός στον οποίο αυτά τα αποτελέσματα μπορεί να εφαρμόζονται στη χορήγηση ανασυνδυασμένης ανθρώπινης ερυθροποιητίνης σε ασθενείς με καρκίνο οι οποίοι υποβάλλονται σε χημειοθεραπεία, για την επίτευξη συγκεντρώσεων αιμοσφαιρίνης κάτω των 13 g/ dl, δεν είναι σαφής, καθώς συμπεριλήφθηκαν λίγοι ασθενείς με αυτά τα χαρακτηριστικά στα δεδομένα που ανασκοπήθηκαν.
5. 2 Φαρμακοκινητικές ιδιότητες
Ενδοφλέβια οδός
Οι μετρήσεις της epoetin alfa μετά από την ενδοφλέβια χορήγηση πολλαπλών δόσεων κατέδειξαν ότι ο χρόνος ημίσειας ζωής ήταν περίπου 4 ώρες στους υγιείς εθελοντές και ότι ο χρόνος ημίσειας ζωής ήταν ελαφρώς περισσότερο παρατεταμένος στους ασθενείς με νεφρική ανεπάρκεια, πλησιάζοντας τις 5 ώρες.
Στα παιδιά έχει αναφερθεί χρόνος ημίσειας ζωής περίπου ίσος με 6 ώρες.
Υποδόρια οδός
Μετά από την υποδόρια ένεση, τα επίπεδα της epoetin alfa στον ορό είναι πολύ μικρότερα από αυτά που επιτυγχάνονται μετά από την ενδοφλέβια ένεση, με τα επίπεδα να αυξάνουν σταδιακά και να φτάνουν στο μέγιστο 12 με 18 ώρες μετά από τη δόση.
Το μέγιστο επίπεδο είναι πάντα αρκετά χαμηλότερο από το αντίστοιχο μέγιστο επίπεδο που επιτυγχάνεται με την ενδοφλέβια οδό (περίπου το 1/ 20 της τιμής).
Δεν υπάρχει συσσώρευση: τα επίπεδα παραμένουν τα ίδια, είτε αυτά προσδιορίζονται 24 ώρες μετά από την πρώτη ένεση είτε 24 ώρες μετά από την τελευταία ένεση.
Ο χρόνος ημίσειας ζωής της υποδόριας οδού είναι δύσκολο να υπολογιστεί και εκτιμάται γύρω στις 24 ώρες.
Η βιοδιαθεσιμότητα της υποδόριας ενέσιμης epoetin alfa είναι πολύ μικρότερη από αυτή του ενδοφλεβίως χορηγούμενου φαρμάκου: περίπου 20%.
5. 3 Προκλινικά δεδομένα για την ασφάλεια
Σε ορισμένες προκλινικές τοξικολογικές μελέτες που έγιναν σε σκύλους και σε αρουραίους, αλλά όχι σε πιθήκους, η θεραπεία με epoetin alfa συσχετίστηκε με υποκλινική ίνωση του μυελού των οστών (η ίνωση του μυελού των οστών είναι μια γνωστή επιπλοκή της χρόνιας νεφρικής ανεπάρκειας στον άνθρωπο και μπορεί να σχετίζεται με δευτερογενή υπερπαραθυρεοειδισμό ή με άγνωστους παράγοντες.
Σε μια μελέτη που έγινε σε ασθενείς που υποβάλλονταν σε αιμοδιύλιση και λάμβαναν θεραπευτική αγωγή με epoetin alfa για 3 χρόνια, η συχνότητα εμφάνισης της ίνωσης του μυελού των οστών δεν αυξήθηκε σε σύγκριση με μια αντίστοιχη ομάδα μαρτύρων με ασθενείς που υποβάλλονταν σε αιμοδιύλιση αλλά δεν λάμβαναν θεραπευτική αγωγή με epoetin alfa).
95 Οι μελέτες που έγιναν σε ζώα κατέδειξαν, πως η epoetin alfa μειώνει το σωματικό βάρος του εμβρύου, επιβραδύνει την οστεοποίηση και αυξάνει την εμβρυική θνησιμότητα όταν χορηγείται σε εβδομαδιαίες δόσεις που είναι περίπου 20πλάσιες της συνιστώμενης εβδομαδιαίας δόσης στον άνθρωπο.
Οι μεταβολές αυτές ερμηνεύονται ως δευτερογενείς της μειωμένης πρόσληψης βάρους της μητέρας.
Δεν καταδείχθηκαν μεταβολές λόγω της epoetin alfa κατά τις δοκιμασίες μεταλλαξιογόνου δυναμικού σε καλλιέργειες βακτηριακών κυττάρων και κυττάρων θηλαστικών και σε μία in vivo δοκιμασία μικροπυρήνων που έγινε στους ποντικούς.
Δεν έχουν διεξαχθεί μακροχρόνιες μελέτες αναφορικά με το δυναμικό καρκινογένεσης.
Οι αναφορές στη βιβλιογραφία είναι αντικρουόμενες αναφορικά με το κατά πόσο οι ερυθροποιητίνες μπορούν να παίξουν κάποιο σημαντικό ρόλο ως επαγωγείς του πολλαπλασιασμού των όγκων.
Οι αναφορές αυτές βασίζονται σε in vitro ευρήματα που έχουν προκύψει από ανθρώπινα νεοπλασματικά δείγματα, η σημασία τους όμως δεν είναι σαφής σε ό, τι αφορά την κλινική πράξη.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Νάτριο φωσφορικό δισόξινο διυδρικό Δινάτριο φωσφορικό διυδρικό Νάτριο χλωριούχο Γλυκίνη Πολυσορβικό 80 Ύδωρ για ενέσιμα Υδροχλωρικό οξύ (για ρύθμιση του pH) Νατρίου υδροξείδιο (για ρύθμιση του pH)
6. 2 Ασυμβατότητες
Ελλείψει μελετών σχετικά με τη συμβατότητα, το παρόν φαρμακευτικό προϊόν δεν πρέπει να αναμειγνύεται με άλλα φαρμακευτικά προϊόντα.
6. 3 Διάρκεια ζωής
2 χρόνια
6. 4 Ιδιαίτερες προφυλάξεις κατά την φύλαξη του προϊόντος
Φυλάσσετε και μεταφέρετε σε ψυγείο (2°C - 8°C).
Μην καταψύχετε.
Φυλάσσετε την προγεμισμένη σύριγγα στο εξωτερικό κουτί για να προστατεύεται από το φως.
Στην περίπτωση της περιπατητικής χρήσης, ο ασθενής μπορεί να βγάλει το Epoetin alfa HEXAL από το ψυγείο και να το φυλάσσει σε θερμοκρασία όχι πάνω από 25°C για χρονικό διάστημα έως 3 ημέρες.
6. 5 Φύση και συστατικά του περιέκτη
Προγεμισμένες σύριγγες (γυαλί τύπου I) οι οποίες φέρουν έμβολο (ελαστικό με Teflon εξωτερικά) σφραγισμένες μέσα σε κυψέλη.
Οι σύριγγες περιέχουν 0, 6 ml (6000 IU) διαλύματος.
Οι σύριγγες φέρουν ανάγλυφους διαβαθμισμένους δακτυλίους και ο όγκος πλήρωσης υποδεικνύεται από μία αυτοκόλλητη ετικέτα, έτσι ώστε να είναι δυνατή η μερική χρήση εάν απαιτείται.
Συσκευασία των 1 ή 6 συρίγγων.
Μπορεί να μην κυκλοφορούν όλες οι συσκευασίες.
96 6. 6 Ιδιαίτερες προφυλάξεις απόρριψης και άλλος χειρισμός
Το Epoetin alfa HEXAL δεν πρέπει να χρησιμοποιείται
- σε περίπτωση που το διάλυμα δεν είναι διαυγές ή περιέχει σωματίδια.
- σε περίπτωση που η σφράγιση έχει παραβιαστεί.
- σε περίπτωση που το διάλυμα έχει κατά λάθος καταψυχθεί.
Οι προγεμισμένες σύριγγες είναι έτοιμες για χρήση (βλ. παράγραφο 4. 2 – Τρόπος χορήγησης).
Μετά την ένεση της απαραίτητης ποσότητας διαλύματος από την προγεμισμένη σύριγγα, πετάξτε το υπολειπόμενο περιεχόμενο.
Η προγεμισμένη σύριγγα δεν πρέπει να ανακινείται.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Hexal AG Industriestrasse 25 D- 83607 Holzkirchen Γερμανία
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 07/ 411/ 011 EU/ 1/ 07/ 411/ 012
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
28 Αυγούστου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
97 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟЇΟΝΤΟΣ
Epoetin alfa HEXAL 7000 IU/ 0, 7 ml ενέσιμο διάλυμα σε προγεμισμένη σύριγγα
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 10 000 IU epoetin alfa * το οποίο αντιστοιχεί σε 84, 0 μικρογραμμάρια ανά ml 1 προγεμισμένη σύριγγα των 0, 7 ml περιέχει 7000 διεθνείς μονάδες (IU) το οποίο αντιστοιχεί σε 58, 8 μικρογραμμάρια epoetin alfa
* Παρασκευάζεται με την τεχνολογία ανασυνδυασμένου DNA σε κυτταρική σειρά Ωοθηκών Κινεζικών Κρικητών (Chinese Hamster Ovary cell line) (CHO)
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα σε προγεμισμένη σύριγγα (ενέσιμο)
Διαυγές άχρωμο διάλυμα
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Θεραπεία της συμπτωματικής αναιμίας που σχετίζεται με χρόνια νεφρική ανεπάρκεια (CRF) σε ενήλικες και παιδιατρικούς ασθενείς:
- Θεραπεία της αναιμίας που σχετίζεται με χρόνια νεφρική ανεπάρκεια σε παιδιατρικούς και
ενήλικες ασθενείς που υποβάλλονται σε αιμοδιύλιση και σε ενήλικες ασθενείς που υποβάλλονται σε περιτοναιοδιύλιση (Βλ. παράγραφο 4. 4).
- Θεραπεία της σοβαρού βαθμού αναιμίας νεφρικής αιτιολογίας η οποία συνοδεύεται από κλινικά
συμπτώματα σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση (Βλ. παράγραφο 4. 4).
Θεραπεία της αναιμίας και μείωση της ανάγκης για μετάγγιση σε ενήλικες ασθενείς που λαμβάνουν χημειοθεραπεία για την αντιμετώπιση συμπαγών όγκων, κακοήθους λεμφώματος ή πολλαπλού μυελώματος, και με κίνδυνο μετάγγισης όπως κρίνεται βάσει της γενικής κατάστασης του ασθενούς (π. χ. καρδιαγγειακή κατάσταση, προϋπάρχουσα αναιμία κατά την έναρξη της χημειοθεραπείας).
Το Epoetin alfa HEXAL μπορεί να χρησιμοποιηθεί για αύξηση της απόδοσης αυτόλογου αίματος από ασθενείς σε πρόγραμμα αυτομετάγγισης.
Η χρήση του σε αυτήν την ένδειξη πρέπει να σταθμίζεται έναντι του αναφερόμενου κινδύνου θρομβοεμβολικών συμβάντων.
Η θεραπεία πρέπει να χορηγείται μόνο σε ασθενείς με αναιμία μέτριας βαρύτητας (αιμοσφαιρίνη (Hb) 10 – 13 g/ dl [6, 2 – 8, 1 mmol/ l], χωρίς έλλειψη σιδήρου), σε περίπτωση που οι διαδικασίες εξοικονόμησης αίματος είναι μη διαθέσιμες ή ανεπαρκείς, όταν το προγραμματισμένο μείζον χειρουργείο απαιτεί μεγάλο όγκο αίματος (4 ή περισσότερες μονάδες αίματος για τις γυναίκες και 5 ή περισσότερες μονάδες για τους άνδρες).
Το Epoetin alfa HEXAL μπορεί να χρησιμοποιηθεί πριν από μείζονα προγραμματισμένα ορθοπεδικά χειρουργεία, τα οποία θεωρητικά έχουν υψηλό αναμενόμενο κίνδυνο επιπλοκών κατά τη μετάγγιση, ώστε να μειώσει την έκθεση σε αλλογενικές μεταγγίσεις αίματος σε ενήλικες ασθενείς που δεν παρουσιάζουν έλλειψη σιδήρου.
Η χρήση του θα πρέπει να περιορίζεται σε ασθενείς με αναιμία
98 μέτριας βαρύτητας (π. χ.
Hb 10- 13 g/ dl) οι οποίοι δεν συμμετέχουν σε κάποιο πρόγραμμα αυτομετάγγισης και οι οποίοι αναμένεται να υποστούν μια απώλεια αίματος 900 έως 1800 ml.
4. 2 Δοσολογία και τρόπος χορήγησης
Η θεραπεία με Epoetin alfa HEXAL πρέπει να αρχίζει υπό την επίβλεψη ιατρών έμπειρων στη διαχείριση ασθενών με τις ανωτέρω ενδείξεις.
Δοσολογία
Θεραπεία της συμπτωματικής αναιμίας σε ενήλικες και παιδιατρικούς ασθενείς με χρόνια νεφρική ανεπάρκεια:
Στους ασθενείς με χρόνια νεφρική ανεπάρκεια, το φαρμακευτικό προϊόν πρέπει να χορηγηθεί ενδοφλέβια (βλ. παράγραφο 4. 4).
Η στοχευόμενη συγκέντρωση της αιμοσφαιρίνης κυμαίνεται μεταξύ 10 και 12 g/ dl (6, 2 - 7, 5 mmol/ l), εκτός από την περίπτωση των παιδιατρικών ασθενών στους οποίους η συγκέντρωση της αιμοσφαιρίνης θα πρέπει να κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Το Epoetin alfa HEXAL πρέπει να χορηγείται ενδοφλεβίως, έτσι ώστε η αύξηση της αιμοσφαιρίνης να μην υπερβαίνει τα 12 g/ dl (7, 5 mmol/ l).
Μια αύξηση της αιμοσφαιρίνης μεγαλύτερη από 2 g/ dl (1, 25 mmol/ l) για χρονικό διάστημα άνω των τεσσάρων εβδομάδων πρέπει να αποφεύγεται.
Σε περίπτωση που αυτό συμβεί, απαιτείται η κατάλληλη προσαρμογή της δόσης, όπως προβλέπεται.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Σε παιδιατρικούς ασθενείς, το συνιστώμενο στοχευόμενο εύρος αιμοσφαιρίνης κυμαίνεται μεταξύ 9, 5 και 11 g/ dl (5, 9 - 6, 8 mmol/ l).
Ένα σταθερό επίπεδο αιμοσφαιρίνης άνω των 12 g/ dl (7, 5 mmol/ l) πρέπει να αποφεύγεται.
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα, ή εάν το σταθερό επίπεδο αιμοσφαιρίνης υπερβαίνει τα 12 g/ dl (7, 5 mmol/ l), μειώστε τη δόση της epoetin alfa κατά 25%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση 25% κάτω από το προηγούμενο επίπεδο.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο της αναιμίας και των συμπτωμάτων της αναιμίας.
Πριν και κατά τη διάρκεια της θεραπευτικής αγωγής θα πρέπει να αξιολογούνται τα επίπεδα του σιδήρου στον οργανισμό και να χορηγούνται συμπληρώματα σιδήρου εάν είναι απαραίτητο.
Επίσης, πριν από την έναρξη της θεραπευτικής αγωγής με την epoetin alfa θα πρέπει να αποκλείονται άλλες πιθανές αιτίες της αναιμίας, όπως η έλλειψη βιταμίνης B12 ή φυλλικού οξέος.
Η έλλειψη κλινικής ανταπόκρισης στη θεραπεία με την epoetin alfa μπορεί να οφείλεται στα παρακάτω: έλλειψη σιδήρου, φυλλικού οξέος, ή βιταμίνης B12, δηλητηρίαση από αργίλιο, διαλείπουσες λοιμώξεις, επεισόδια που σχετίζονται με φλεγμονή ή με τραύμα, λανθάνουσα απώλεια αίματος, αιμόλυση και ίνωση του μυελού των οστών οποιασδήποτε αιτιολογίας.
Ενήλικες ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
99 Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σταδιακά σε χρονικό διάστημα τουλάχιστον τεσσάρων εβδομάδων.
Σε κάθε στάδιο, η αύξηση ή η ελάττωση της δόσης θα πρέπει να είναι ίση με 25 IU/ kg 3 φορές την εβδομάδα.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Η συνιστώμενη συνολική εβδομαδιαία δόση κυμαίνεται μεταξύ 75 και 300 IU/ kg χορηγούμενη μέσω της ενδοφλέβιας οδού.
Τα διαθέσιμα κλινικά δεδομένα υποδεικνύουν πως οι ασθενείς εκείνοι στους οποίους τα αρχικά επίπεδα της αιμοσφαιρίνης είναι πολύ χαμηλά (< 6 g/ dl ή < 3, 75 mmol/ l) μπορεί να χρειασθούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 8 g/ dl ή > 5 mmol/ l).
Παιδιατρικοί ασθενείς που υποβάλλονται σε αιμοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
50 IU/ kg 3 φορές την εβδομάδα μέσω της ενδοφλέβιας οδού.
Σε περίπτωση που χρειάζεται να αναπροσαρμοσθεί η δόση, αυτό θα πρέπει να γίνεται σε στάδια των 25 IU/ kg 3 φορές την εβδομάδα σε μεσοδιαστήματα τουλάχιστον 4 εβδομάδων μέχρις ότου επιτευχθεί ο επιθυμητός στόχος.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 9, 5 και 11 g/ dl (5, 9 - 6, 8 mmol/ l).
Σε γενικές γραμμές, τα παιδιά με σωματικό βάρος κάτω από 30 kg χρειάζονται υψηλότερες δόσεις συντήρησης συγκριτικά με τα παιδιά με σωματικό βάρος πάνω από 30 kg και τους ενήλικες.
Μέσα από κλινικές δοκιμές μετά από 6 μήνες θεραπείας διαπιστώθηκαν οι παρακάτω δόσεις συντήρησης:
Δόση (IU/ kg χορηγούμενη 3x / εβδομάδα)
Βάρος (kg) < 10 10 - 30 > 30
Μέση τιμή 100 75 33
Συνήθης δόση συντήρησης 75 - 150 60 - 150 30 - 100
Τα διαθέσιμα κλινικά δεδομένα υποδεικνύουν πως για τους ασθενείς στους οποίους τα αρχικά επίπεδα της αιμοσφαιρίνης είναι πολύ χαμηλά (< 6, 8 g/ dl ή < 4, 25 mmol/ l) μπορεί να χρειαστούν υψηλότερες δόσεις συντήρησης συγκριτικά με εκείνους στους οποίους η αναιμία κατά την έναρξη της θεραπείας είναι μικρότερης βαρύτητας (Hb > 6, 8 g/ dl or > 4, 25 mmol/ l).
Ενήλικες ασθενείς που υποβάλλονται σε περιτοναιοδιύλιση:
Η θεραπευτική αγωγή χωρίζεται σε δύο στάδια:
Φάση διόρθωσης:
Εναρκτήρια δόση ίση με 50 IU/ kg 2 φορές την εβδομάδα μέσω της ενδοφλέβιας οδού.
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 25 και 50 IU/ kg χορηγούμενη 2 φορές την εβδομάδα σε 2 ίσες ενέσεις.
Ενήλικες ασθενείς με νεφρική ανεπάρκεια που δεν υποβάλλονται ακόμη σε αιμοδιύλιση:
Η θεραπευτική αγωγή χωρίζεται σε δύο στάδια:
100 Φάση διόρθωσης:
Εναρκτήρια δόση ίση με 50 IU/ kg 3 φορές την εβδομάδα μέσω της ενδοφλέβιας οδού, ακολουθούμενη από, εάν χρειάζεται, μία αύξηση της δόσης με δοσολογικές αυξήσεις των 25 IU/ kg (3 φορές την εβδομάδα) μέχρις ότου επιτευχθεί ο επιθυμητός στόχος (αυτό θα πρέπει να γίνεται σε στάδια τουλάχιστον 4 εβδομάδων).
Φάση συντήρησης:
Αναπροσαρμογή της δόσης για τη διατήρηση των τιμών της αιμοσφαιρίνης στα επιθυμητά επίπεδα:
Hb μεταξύ 10 και 12 g/ dl (6, 2 - 7, 5 mmol/ l).
Δόση συντήρησης που κυμαίνεται μεταξύ 17 και 33 IU/ kg 3 φορές την εβδομάδα μέσω της ενδοφλέβιας οδού.
Η μέγιστη δόση δε θα πρέπει να υπερβαίνει τα 200 IU/ kg 3 φορές την εβδομάδα.
Θεραπεία ασθενών με αναιμία επαγόμενη από χημειοθεραπεία:
Το Epoetin alfa πρέπει να χορηγείται μέσω της υποδόριας οδού σε ασθενείς με αναιμία (π. χ. συγκέντρωση αιμοσφαιρίνης ≤ 10 g/ dl (6, 2 mmol/ l).
Τα συμπτώματα και επακόλουθα της αναιμίας μπορεί να ποικίλλουν ανάλογα με την ηλικία, το φύλο και τη συνολική επιβάρυνση της νόσου.
Απαιτείται αξιολόγηση της κλινικής πορείας και κατάστασης του κάθε ασθενούς από τον ιατρό.
Λόγω των διακυμάνσεων μεταξύ ασθενών, ενδέχεται να παρατηρηθούν περιστασιακά μεμονωμένες τιμές αιμοσφαιρίνης για ένα ασθενή υψηλότερες ή χαμηλότερες από το επιθυμητό επίπεδο αιμοσφαιρίνης.
Οι διακυμάνσεις της αιμοσφαιρίνης πρέπει να αντιμετωπίζονται μέσω διαχείρισης της δόσης, λαμβάνοντας υπόψη το στοχευόμενο εύρος αιμοσφαιρίνης από 10 g/ dl (6, 2 mmol/ l) έως 12 g/ dl (7, 5 mmol/ l).
Ένα σταθερό επίπεδο αιμοσφαιρίνης υψηλότερο από 12 g/ dl (7, 5 mmol/ l) πρέπει να αποφεύγεται.
Κατευθυντήριες οδηγίες για την κατάλληλη προσαρμογή της δόσης όταν παρατηρούνται τιμές αιμοσφαιρίνης άνω των 12 g/ dl (7, 5 mmol/ l) δίνονται παρακάτω.
Οι ασθενείς πρέπει να παρακολουθούνται στενά ώστε να διασφαλίζεται ότι χρησιμοποιείται η χαμηλότερη εγκεκριμένη δόση Epoetin alfa για τον επαρκή έλεγχο των συμπτωμάτων της αναιμίας.
Η θεραπεία με την epoetin alfa θα πρέπει να συνεχίζεται έως ένα μήνα μετά από το πέρας της χημειοθεραπείας.
Η εναρκτήρια δόση είναι 150 IU/ kg χορηγούμενη υποδόρια 3 φορές την εβδομάδα.
Εναλλακτικά, η epoetin alfa μπορεί να χορηγηθεί σε μία αρχική δόση ίση με 450 IU/ kg χορηγούμενη υποδόρια μία φορά την εβδομάδα.
Σε περίπτωση που έχει σημειωθεί αύξηση των επιπέδων της αιμοσφαιρίνης κατά τουλάχιστον 1 g/ dl (0, 62 mmol/ l) ή έχει αυξηθεί ο αριθμός των δικτυοερυθροκυττάρων κατά ≥ 40. 000 κύτταρα/ µl πάνω από τα αρχικά επίπεδα μετά από 4 εβδομάδες θεραπευτικής αγωγής, η δόση θα πρέπει να παραμείνει στα 150 IU/ kg χορηγούμενα 3 φορές την εβδομάδα ή στα 450 IU/ kg χορηγούμενα μία φορά την εβδομάδα.
Εάν η αύξηση των επιπέδων της αιμοσφαιρίνης είναι < 1 g/ dl (< 0, 62 mmol/ l) και έχει σημειωθεί αύξηση του αριθμού των δικτυοερυθροκυττάρων < 40. 000 κύτταρα/ µl πάνω από τα αρχικά επίπεδα, η δόση θα πρέπει να αυξάνεται σε 300 IU/ kg χορηγούμενα 3 φορές την εβδομάδα.
Εάν μετά από 4 εβδομάδες επιπλέον θεραπείας στη δόση των 300 IU/ kg χορηγούμενης 3 φορές την εβδομάδα, έχει σημειωθεί αύξηση ≥ 1 g/ dl (≥ 0, 62 mmol/ l) των επιπέδων της αιμοσφαιρίνης ή εάν ο αριθμός των δικτυοερυθροκυττάρων έχει αυξηθεί κατά ≥ 40. 000 κύτταρα/ µl η δόση θα πρέπει να παραμείνει στα 300 IU/ kg χορηγούμενα 3 φορές την εβδομάδα.
Εάν ωστόσο, η αύξηση της αιμοσφαιρίνης που έχει σημειωθεί είναι < 1 g/ dl (< 0, 62 mmol/ l) και ο αριθμός των δικτυοερυθροκυττάρων έχει αυξηθεί κατά < 40. 000 κύτταρα/ µl πάνω από τα αρχικά επίπεδα, είναι απίθανο να σημειωθεί κλινική ανταπόκριση στη θεραπεία με την epoetin alfa και η θεραπευτική αγωγή θα πρέπει να διακόπτεται.
101 Το συνιστώμενο δοσολογικό σχήμα περιγράφεται στο ακόλουθο διάγραμμα:
150 IU/ kg 3x/ εβδομάδα ή 450 IU/ kg μία φορά την εβδομάδα
επί 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ d
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Στοχευόμενη Hb (περίπου 12 g/ dl)
300 IU/ kg 3x/ εβδομάδα για 4 εβδομάδες
Αύξηση του αριθμού των δικτυοερυθροκυττάρων ≥ 40. 000/ µl ή αύξηση των επιπέδων της Hb ≥ 1 g/ dl
Αύξηση του αριθμού των δικτυοερυθροκυττάρων < 40. 000/ µl και αύξηση των επιπέδων της Hb < 1 g/ dl
Διακοπή της θεραπείας
Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl:
Εάν η αιμοσφαιρίνη αυξάνεται κατά περισσότερο από 2 g/ dl (1, 25 mmol/ l) το μήνα ή εάν η αιμοσφαιρίνη υπερβαίνει τα 12 g/ dl (7, 5 mmol/ l), η δόση θα πρέπει να μειώνεται κατά περίπου 25 έως 50%.
Εάν η αιμοσφαιρίνη υπερβαίνει τα 13 g/ dl (8, 1 mmol/ l), διακόψτε τη θεραπεία μέχρι να πέσει κάτω από 12 g/ dl (7, 5 mmol/ l) και τότε αρχίστε ξανά τη θεραπεία με epoetin alfa σε μια δόση κατά 25% χαμηλότερη από την προηγούμενη δόση.
Ενήλικες ασθενείς χειρουργείου σε πρόγραμμα αυτόλογης μετάγγισης:
Το Epoetin alfa HEXAL πρέπει να χορηγείται μέσω της ενδοφλέβιας οδού.
Κατά το χρόνο της αιμοδοσίας, το Epoetin alfa HEXAL πρέπει να χορηγείται μετά την ολοκλήρωση της διαδικασίας αιμοδοσίας.
Σε ασθενείς με αναιμία ήπιας βαρύτητας (αιματοκρίτης 33 - 39%) που απαιτούν προκατάθεση ≥ 4 μονάδων αίματος πρέπει να χορηγείται αγωγή με Epoetin alfa HEXAL σε δόση 600 IU/ kg σωματικού βάρους 2 φορές την εβδομάδα για 3 εβδομάδες πριν από το χειρουργείο.
Όλοι οι ασθενείς που υποβάλλονται σε αγωγή με Epoetin alfa HEXAL πρέπει να λαμβάνουν επαρκή αναπλήρωση σιδήρου (π. χ.
200 mg στοιχειώδους σιδήρου από του στόματος ημερησίως) καθ ’ όλη τη διάρκεια της θεραπείας.
Η χορήγηση αναπλήρωσηςσιδήρου πρέπει να ξεκινά όσο το δυνατόν
102 συντομότερα, ακόμα και αρκετές εβδομάδες πριν από την έναρξη της προκατάθεσης αυτόλογου αίματος, με στόχο την επίτευξη υψηλών αποθεμάτων σιδήρου πριν την έναρξη της θεραπείας με Epoetin alfa HEXAL.
Θεραπεία ενηλίκων ασθενών οι οποίοι έχουν προγραμματιστεί για μείζον ορθοπεδικό χειρουργείο:
Θα πρέπει να χρησιμοποιηθεί η υποδόρια οδός χορήγησης.
Η συνιστώμενη δόση είναι 600 IU/ kg epoetin alfa, χορηγούμενη εβδομαδιαίως για τρεις εβδομάδες (ημέρες 21, 14 και 7) πριν από το χειρουργείο καθώς και την ημέρα του χειρουργείου (ημέρα 0).
Στις περιπτώσεις όπου υπάρχει ανάγκη ιατρικής φύσης για να συντομευτεί ο χρόνος που προηγείται του χειρουργείου σε λιγότερο από τρεις εβδομάδες, θα πρέπει να χορηγούνται 300 IU/ kg epoetin alfa ημερησίως για 10 συνεχόμενες ημέρες πριν από το χειρουργείο, την ημέρα του χειρουργείου καθώς και για τέσσερις ημέρες αμέσως μετά από αυτό.
Κατά την προεγχειρητική περίοδο, εάν κατά τη διάρκεια αιματολογικών εξετάσεων διαπιστωθεί ότι τα επίπεδα της αιμοσφαιρίνης φτάνουν τα 15 g/ dl, ή παραπάνω, τότε θα πρέπει να σταματήσει η χορήγηση της epoetin alfa και να μη χορηγηθούν περαιτέρω δόσεις.
Θα πρέπει να υπάρξει μέριμνα ώστε να διασφαλιστεί ότι, κατά την ολοκλήρωση της θεραπευτικής αγωγής οι ασθενείς δεν θα παρουσιάζουν έλλειψη σιδήρου.
Όλοι οι ασθενείς που λαμβάνουν θεραπευτική αγωγή με epoetin alfa θα πρέπει να λαμβάνουν επαρκή αγωγή με συμπληρώματα σιδήρου (π. χ. από του στόματος αγωγή σιδήρου ίση με 200 mg Fe2+ ημερησίως) καθ 'όλη τη διάρκεια της θεραπευτικής αγωγής με την epoetin alfa.
Η χορήγηση συμπληρωμάτων σιδήρου θα πρέπει να αρχίσει πριν από τη θεραπεία με την epoetin alfa, ώστε να δημιουργηθούν επαρκή αποθέματα σιδήρου.
Τρόπος χορήγησης
Το Epoetin alfa HEXAL είναι ένα στείρο προϊόν το οποίο δεν περιέχει όμως συντηρητικά και που προορίζεται αποκλειστικά για μονήρη χρήση.
Χορηγείτε την απαιτούμενη ποσότητα.
Το παρόν φαρμακευτικό προϊόν δεν πρέπει να χορηγείται με ενδοφλέβια έγχυση, ή αναμεμιγμένο με άλλα φαρμακευτικά προϊόντα.
1.
Ενδοφλέβια ένεση: χρονικής διάρκειας ενός έως πέντε λεπτών, ανάλογα με τη συνολική δόση.
Σε ασθενείς που υποβάλλονται σε αιμοδιύλιση, μπορεί να χορηγηθεί μία στιγμιαία (bolus) ένεση κατά τη φάση της αιμοδιύλισης μέσω μίας κατάλληλης φλεβικής διόδου στη γραμμή της αιμοδιύλισης.
Εναλλακτικά, η ένεση μπορεί να χορηγηθεί κατά το τέλος της φάσης της αιμοδιύλισης μέσω μιας κατάλληλης διόδου εντός του συστήματος της αιμοδιύλισης, ακολουθούμενη από 10 ml ισοτονικού διαλύματος φυσιολογικού ορού που χρησιμεύουν για να ξεπλυθεί το σύστημα της διασωλήνωσης και να εξασφαλισθεί η ικανοποιητική μετάβαση της ένεσης του προϊόντος στην κυκλοφορία.
Στους ασθενείς που αντιδρούν στη θεραπεία με συμπτώματα που προσομοιάζουν με αυτά της γρίπης, είναι προτιμότερο η ένεση να χορηγείται σε βραδύτερο ρυθμό.
2.
Υποδόρια ένεση: γενικά δεν θα πρέπει να υπερβαίνεται ο μέγιστος όγκος του 1ml σε μια ενιέμενη περιοχή.
Στις περιπτώσεις που απαιτούνται μεγαλύτερες δόσεις, θα πρέπει να επιλέγονται περισσότερες από μια ενιέμενες περιοχές.
Οι ενέσεις πραγματοποιούνται στους μηρούς ή στο πρόσθιο κοιλιακό τοίχωμα.
Σε ασθενείς με χρόνια νεφρική ανεπάρκεια, το Epoetin alfa HEXAL δεν πρέπει να χορηγείται υποδόρια!
Πρέπει να χρησιμοποιείται η ενδοφλέβια οδός (βλ. παράγραφο 4. 4 - ασθενείς με χρόνια νεφρική ανεπάρκεια).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
Ασθενείς που αναπτύσσουν Αμιγή Απλασία της Ερυθράς Σειράς (PRCA) μετά από θεραπευτική αγωγή με οποιαδήποτε ερυθροποιητίνη δεν θα πρέπει να λαμβάνουν το Epoetin alfa HEXAL ή οποιαδήποτε άλλη ερυθροποιητίνη (βλέπε παράγραφο 4. 4 - Αμιγής Απλασία της Ερυθράς Σειράς).
103 Μη ελεγχόμενη υπέρταση.
Στην ένδειξη “ αύξηση της παραγωγής αυτόλογου αίματος ”: έμφραγμα του μυοκαρδίου ή εγκεφαλικό επεισόδιο εντός του μηνός πριν από τη θεραπεία, ασταθής στηθάγχη, αυξημένος κίνδυνος εν τω βάθει φλεβικής θρόμβωσης, όπως ιστορικό φλεβικής θρομβοεμβολικής νόσου.
Aσθενείς οι οποίοι για οποιονδήποτε λόγο δεν μπορούν να λάβουν επαρκή προφυλακτική αντιθρομβωτική αγωγή.
Η χρήση της epoetin alfa αντενδείκνυται σε ασθενείς με κάποια σοβαρή στεφανιαία, περιφερική αρτηριακή, καρωτιδική, αγγειακή εγκεφαλική νόσο, συμπεριλαμβανομένων των ασθενών που είχαν πρόσφατα κάποιο έμφραγμα του μυοκαρδίου ή κάποιο αγγειακό εγκεφαλικό επεισόδιο που είναι προγραμματισμένοι για μείζονα ορθοπεδικά χειρουργεία και που δε συμμετέχουν σε κάποιο πρόγραμμα αυτομετάγγισης.
4. 4 Ειδικές προειδοποιήσεις και προφυλάξεις κατά τη χρήση
Γενικά
Η αρτηριακή πίεση όλων των ασθενών που λαμβάνουν epoetin alfa, θα πρέπει να παρακολουθείται στενά και να λαμβάνονται όλα τα μέτρα για τη ρύθμισή της.
Στις περιπτώσεις της υπέρτασης που δεν έχει αντιμετωπιστεί, της ανεπαρκώς αντιμετωπιζόμενης ή της ανεπαρκώς ελεγχόμενης υπέρτασης, η epoetin alfa θα πρέπει να χρησιμοποιείται με προσοχή.
Είναι πιθανό να απαιτείται έναρξη ή αύξηση της αντιϋπερτασικής θεραπευτικής αγωγής.
Σε περίπτωση που δεν είναι δυνατός ο έλεγχος της αρτηριακής πίεσης, η θεραπευτική αγωγή με την epoetin alfa θα πρέπει να διακόπτεται.
Η epoetin alfa θα πρέπει να χρησιμοποιείται με προσοχή παρουσία επιληψίας και χρόνιας ηπατικής ανεπάρκειας.
Κατά τη διάρκεια της θεραπευτικής αγωγής με την epoetin alfa, είναι δυνατό να παρατηρηθεί μια μέτρια δοσοεξαρτώμενη αύξηση στον αριθμό των αιμοπεταλίων, η οποία να παραμένει μέσα στα φυσιολογικά όρια.
Η αύξηση αυτή ομαλοποιείται κατά την πορεία της συνεχιζόμενης θεραπείας.
Συνιστάται ο τακτικός έλεγχος του αριθμού των αιμοπεταλίων κατά τη διάρκεια των 8 πρώτων εβδομάδων της θεραπείας.
Πριν από την έναρξη της θεραπείας με την epoetin alfa θα πρέπει να λαμβάνονται υπόψη και να αντιμετωπίζονται θεραπευτικώς όλες οι άλλες αιτίες τις αναιμίας (έλλειψη σιδήρου, αιμόλυση, απώλεια αίματος, έλλειψη βιταμίνης B12 ή φυλλικού οξέος).
Στις περισσότερες περιπτώσεις, οι τιμές της φερριτίνης στον ορό πέφτουν ταυτόχρονα με την αύξηση του όγκου των συμπεπυκνωμένων κυττάρων.
Για να διασφαλιστεί η βέλτιστη θεραπευτική ανταπόκριση στην epoetin alfa, θα πρέπει να διασφαλίζεται η ύπαρξη επαρκών αποθεμάτων σιδήρου:
- η λήψη συμπληρωμάτων σιδήρου, π. χ.
200 - 300 mg Fe2+/ ημέρα λαμβανόμενα από του
στόματος (100 - 200 mg Fe2+/ ημέρα για τους παιδιατρικούς ασθενείς) συνιστάται για τους ασθενείς με χρόνια νεφρική ανεπάρκεια στους οποίους τα επίπεδα της φερριτίνης του ορού είναι κάτω από 100 ng/ ml
- η λήψη από του στόματος συμπληρωμάτων σιδήρου 200 - 300 mg Fe2+/ ημέρα συνιστάται για
όλους τους ασθενείς με καρκίνο στους οποίους το ποσοστό κορεσμού της τρανσφερρίνης είναι κάτω από 20%.
Όταν λαμβάνεται η απόφαση για την αύξηση της δόσης της epoetin alfa σε ασθενείς με καρκίνο πρέπει να λαμβάνονται υπόψη προσεκτικά και όλοι αυτοί οι αθροιστικοί παράγοντες της αναιμίας.
Στην προχειρουργική φάση, πρέπει πάντοτε να χρησιμοποιούνται καλές πρακτικές διαχείρισης του αίματος.
Αμιγής Απλασία της Ερυθράς Σειράς (PRCA) Μετά από μήνες έως χρόνια υποδόριας θεραπείας ερυθροποιητίνης, σε πολύ σπάνιες περιπτώσεις έχει αναφερθεί επαγόμενη από αντίσωμα PRCA.
Στους ασθενείς που εμφανίστηκε ξαφνική έλλειψη της αποτελεσματικότητας όπως αυτή ορίζεται από μείωση των επιπέδων της αιμοσφαιρίνης (1 έως 2 g/ dl
104 το μήνα) συνοδευόμενη από αυξημένη ανάγκη μεταγγίσεων, θα πρέπει να μετράται ο αριθμός των δικτυοερυθροκυττάρων και να διερευνώνται οι τυπικές αιτίες για τη μη ανταπόκριση (π. χ. έλλειψη σιδήρου, φυλλικού οξέος ή βιταμίνης B12, δηλητηρίαση αργιλίου, λοίμωξη ή φλεγμονή, απώλεια αίματος και αιμόλυση).
Εάν η τιμή των δικτυοερυθροκυττάρων όπως έχει διορθωθεί για την αναιμία (δηλ. ο “ δείκτης ” των δικτυοερυθροκυττάρων) είναι χαμηλή (< 20. 000/ mm3 ή < 20. 000/ μικρολίτρο ή < 0, 5%), οι τιμές των αιμοπεταλίων και των λευκοκυττάρων του αίματος είναι φυσιολογικές και δεν έχει βρεθεί κάποια άλλη αιτία απώλειας της αποτελεσματικότητας, θα πρέπει να προσδιορίζονται τα αντισώματα της ερυθροποιητίνης και να λαμβάνεται υπόψη η εξέταση του μυελού των οστών για τη διάγνωση της αμιγούς απλασίας της ερυθράς σειράς.
Εάν υπάρχει υποψία επαγόμενης από αντίσωμα αμιγούς απλασίας της ερυθράς σειράς (PRCA), η θεραπευτική αγωγή με το Epoetin alfa HEXAL πρέπει να διακόπτεται άμεσα.
Δεν πρέπει να ξεκινάει άλλη θεραπεία με ερυθροποιητίνη επειδή υπάρχει ο κίνδυνος διασταυρούμενης αντίδρασης.
Στις περιπτώσεις που ενδείκνυται θα πρέπει να χορηγείται στους ασθενείς κατάλληλη θεραπεία όπως είναι η μετάγγιση αίματος.
Ασθενείς με χρόνια νεφρική ανεπάρκεια
Τα δεδομένα ανοσογονικότητας για την υποδόρια χρήση του Epoetin alfa HEXAL σε ασθενείς που διατρέχουν τον κίνδυνο να αναπτύξουν επαγόμενη από αντίσωμα PRCA, δηλ. ασθενείς με αναιμία νεφρικής αιτιολογίας, δεν είναι επαρκή.
Συνεπώς, σε ασθενείς με αναιμία νεφρικής αιτιολογίας, το φαρμακευτικό προϊόν πρέπει να χορηγείται ενδοφλέβια.
Σε ασθενείς με χρόνια νεφρική ανεπάρκεια, η συγκέντρωση αιμοσφαιρίνης συντήρησης δεν πρέπει να υπερβαίνει το άνω όριο της στοχευόμενης συγκέντρωσης αιμοσφαιρίνης που συνιστάται στην παράγραφο 4. 2.
Σε κλινικές δοκιμές, παρατηρήθηκε αυξημένος κίνδυνος θανάτου και σοβαρά καρδιαγγειακά συμβάματα όταν χορηγήθηκαν ενισχυτικοί παράγοντες ερυθροποίησης (ESA) με στοχευόμενη συγκέντρωση αιμοσφαιρίνης άνω των 12 g/ dl (7, 5 mmol/ l).
Ελεγχόμενες κλινικές δοκιμές δεν έδειξαν σημαντικά οφέλη που θα μπορούσαν να αποδοθούν στη χορήγηση εποιητινών όταν η συγκέντρωση αιμοσφαιρίνης αυξάνεται πέρα από το επίπεδο που είναι απαραίτητο για τον έλεγχο των συμπτωμάτων της αναιμίας και την αποφυγή μετάγγισης αίματος.
Τα επίπεδα της αιμοσφαιρίνης πρέπει να μετρώνται σε τακτική βάση μέχρις ότου τα επίπεδα της σταθεροποιηθούν και έκτοτε περιοδικά.
Ο ρυθμός αύξησης της αιμοσφαιρίνης θα πρέπει να είναι περί το 1 g/ dl (0, 62 mmol/ l) το μήνα και δε θα πρέπει να υπερβαίνει τα 2 g/ dl (1, 25 mmol/ l) το μήνα έτσι ώστε να ελαχιστοποιηθεί ο κίνδυνος αύξησης της υπέρτασης.
Σε μεμονωμένες περιπτώσεις έχει παρατηρηθεί υπερκαλιαιμία.
Η διόρθωση της δόσης για την αναιμία ενδέχεται να οδηγήσει σε αύξηση της όρεξης και της πρόσληψης καλίου και πρωτεΐνης.
Η συνταγογραφούμενη αιμοδιύλιση θα πρέπει να αναπροσαρμόζεται περιοδικά προκειμένου να διατηρηθούν τα επίπεδα της ουρίας, της κρεατινίνης και του καλίου εντός του επιθυμητού εύρους.
Σε ασθενείς με χρόνια νεφρική ανεπάρκεια θα πρέπει να παρακολουθούνται τα επίπεδα των ηλεκτρολυτών στον ορό.
Εάν ανιχνευθούν αυξημένα (ή αυξανόμενα) επίπεδα καλίου στον ορό θα πρέπει να λαμβάνεται υπόψη η διακοπή της χορήγησης της epoetin alfa μέχρι να διορθωθεί η υπερκαλιαιμία.
Συχνά απαιτείται να αυξηθεί η δόση της ηπαρίνης κατά τη διάρκεια της αιμοδιύλισης ενώ διαρκεί η θεραπεία με την epoetin alfa λόγω της αύξησης του όγκου των συμπεπυκνωμένων κυττάρων.
Σε περίπτωση που η στάγδην συνεχής έγχυση της ηπαρίνης (heparinization) δεν είναι η βέλτιστη, είναι πιθανό να σημειωθεί απόφραξη του συστήματος της αιμοδιύλισης.
Σε ασθενείς με χρόνια νεφρική ανεπάρκεια και κλινικώς έκδηλη ισχαιμική καρδιακή νόσο ή συμφορητική καρδιακή ανεπάρκεια, οι συγκεντρώσεις της αιμοσφαιρίνης κατά τη θεραπεία συντήρησης δε θα πρέπει να υπερβαίνουν το ανώτερο όριο της στοχευόμενης συγκέντρωσης της αιμοσφαιρίνης όπως συνιστάται στην παράγραφο 4. 2.
105 Με βάση τις μέχρι σήμερα διαθέσιμες πληροφορίες, η διόρθωση της αναιμίας με τη χρήση της epoetin alfa σε ενήλικες ασθενείς με νεφρική ανεπάρκεια οι οποίοι δεν υποβάλλονται ακόμη σε αιμοδιύλιση δεν επιταχύνει το ρυθμό εξέλιξης της νεφρικής ανεπάρκειας.
Ενήλικες ασθενείς με καρκίνο που πάσχουν από συμπτωματική αναιμία και που λαμβάνουν χημειοθεραπεία
Σε ασθενείς με καρκίνο που λαμβάνουν χημειοθεραπεία, θα πρέπει να λαμβάνεται υπόψη η καθυστέρηση 2 - 3 εβδομάδων μεταξύ της χορήγησης της epoetin alfa και της εμφάνισης των ερυθροκυττάρων που έχουν δημιουργηθεί από την ερυθροποιητίνη εάν ενδείκνυται η θεραπεία με epoetin alfa (ασθενής που διατρέχει κίνδυνο μετάγγισης).
Τα επίπεδα της αιμοσφαιρίνης θα πρέπει να μετρώνται σε τακτική βάση μέχρι την επίτευξη των σταθερών επιπέδων και στη συνέχεια περιοδικά.
Σε περίπτωση που ο ρυθμός αύξησης των επιπέδων της αιμοσφαιρίνης υπερβαίνει τα 2 g/ dl (1, 25 mmol/ l) το μήνα ή εάν τα επίπεδα της αιμοσφαιρίνης υπερβαίνουν τα 13 g/ dl (8, 1 mmol/ l) το μήνα, πρέπει να γίνει προσεκτική αναπροσαρμογή της δόσης όπως αυτή περιγράφεται στην παράγραφο 4. 2 έτσι ώστε να ελαχιστοποιηθεί ο κίνδυνος εμφάνισης θρομβωτικών επεισοδίων (βλέπε παράγραφο 4. 2 Θεραπεία ασθενών με αναιμία επαγόμενη από χημειοθεραπεία - Αναπροσαρμογή της δόσης για τη διατήρηση της συγκέντρωσης αιμοσφαιρίνης μεταξύ 10 g/ dl - 12 g/ dl).
Επειδή η συχνότητα εμφάνισης των θρομβωτικών αγγειακών επεισοδίων που έχουν παρατηρηθεί σε ασθενείς με καρκίνο οι οποίοι λαμβάνουν ενισχυτικούς παράγοντες ερυθροποίησης είναι αυξημένη (βλέπε παράγραφο 4. 8), ο κίνδυνος αυτός θα πρέπει να σταθμίζεται προσεκτικά έναντι του αναμενόμενου οφέλους από τη θεραπεία (με την epoetin alfa) ιδιαίτερα στην περίπτωση ασθενών με καρκίνο οι οποίοι διατρέχουν αυξημένο κίνδυνο εμφάνισης θρομβωτικών αγγειακών επεισοδίων, όπως λόγω παχυσαρκίας, και ασθενείς με προηγούμενο ιστορικό θρομβωτικών αγγειακών επεισοδίων (π. χ. με εν τω βάθει φλεβική θρόμβωση ή με πνευμονική εμβολή).
Μια ερευνητική μελέτη (μελέτη BEST) σε γυναίκες με μεταστατικό καρκίνο του μαστού σχεδιάστηκε για να προσδιορίσει εάν η θεραπεία με epoetin alfa η οποία εκτείνεται πέρα από τη διόρθωση της αναιμίας θα μπορούσε να βελτιώσει τα αποτελέσματα της θεραπείας.
Στη συγκεκριμένη μελέτη, το ποσοστό των θανατηφόρων θρομβοεμβολικών συμβάντων ήταν υψηλότερο στις ασθενείς που λάμβαναν epoetin alfa από ό, τι σε εκείνες που λάμβαναν εικονικό φάρμακο (βλ. παράγραφο 5. 1).
Δεδομένων των παραπάνω, σε ορισμένες κλινικές περιπτώσεις, οι μεταγγίσεις αίματος πρέπει να αποτελούν την προτιμώμενη θεραπευτική αγωγή για την αντιμετώπιση της αναιμίας σε ασθενείς με καρκίνο.
Η απόφαση για τη χορήγηση ανασυνδυασμένων ερυθροποιητινών πρέπει να βασίζεται σε μια αξιολόγηση οφέλους- κινδύνου με τη συμμετοχή του κάθε ασθενούς, η οποία θα πρέπει επίσης να λαμβάνει υπόψη τις ειδικές κλινικές συνθήκες.
Οι παράγοντες που πρέπει να εξετάζονται σε αυτήν την αξιολόγηση πρέπει να περιλαμβάνουν τον τύπο του όγκου και το στάδιό του, το βαθμό της αναιμίας, το προσδόκιμο ζωής, το περιβάλλον στο οποίο ο ασθενής υποβάλλεται σε θεραπεία, καθώς και την προτίμηση του ασθενούς (βλ. παράγραφο 5. 1).
Ενήλικες ασθενείς χειρουργείου σε πρόγραμμα αυτόλογης μετάγγισης
Πρέπει να τηρούνται όλες οι ειδικές προειδοποιήσεις και προφυλάξεις που σχετίζονται με τα προγράμματα αυτόλογης μετάγγισης, ειδικά με την αντικατάσταση όγκου ρουτίνας.
Ασθενείς προγραμματισμένοι για μείζονα ορθοπεδικά χειρουργεία
Στους ασθενείς που είναι προγραμματισμένοι για μείζονα ορθοπεδικά χειρουργεία, το αίτιο της αναιμίας θα πρέπει, αν είναι δυνατό, να εντοπίζεται και να αντιμετωπίζεται πριν από την έναρξη της θεραπευτικής αγωγής με την epoetin alfa.
Τα θρομβωτικά επεισόδια ενδέχεται να αποτελέσουν ένα παράγοντα κινδύνου σε αυτό τον πληθυσμό και η πιθανότητα αυτή θα πρέπει σταθμίζεται προσεκτικά σε σχέση με τα οφέλη που προκύπτουν από την θεραπεία σε αυτή την ομάδα των ασθενών.
Οι ασθενείς που είναι προγραμματισμένοι για μείζονα ορθοπεδικά χειρουργεία θα πρέπει να λαμβάνουν επαρκή προφυλακτική αντιπηκτική αγωγή, καθώς είναι πιθανό στους ασθενείς αυτούς να
106 παρουσιαστούν θρομβωτικά και αγγειακά επεισόδια, ειδικά στις περιπτώσεις όπου υποβόσκει κάποια καρδιαγγειακή νόσος.
Επιπλέον, θα πρέπει να λαμβάνονται ειδικές προφυλάξεις στους ασθενείς που έχουν προδιάθεση για να αναπτύξουν εν τω βάθει φλεβική θρόμβωση.
Επιπλέον, στους ασθενείς με αρχικά επίπεδα αιμοσφαιρίνης > 13 g/ dl, δεν μπορεί να αποκλειστεί η πιθανότητα να συσχετιστεί η θεραπεία με epoetin alfa με αυξημένο κίνδυνο μετεγχειρητικών θρομβωτικών / αγγειακών επεισοδίων.
Επομένως, δε θα πρέπει να χρησιμοποιείται σε ασθενείς με αρχικά επίπεδα της αιμοσφαιρίνης > 13 g/ dl.
Δυναμικό αύξησης όγκου
Οι ερυθροποιητίνες αποτελούν αυξητικούς παράγοντες οι οποίοι ενεργοποιούν ως επί το πλείστον την παραγωγή των ερυθροκυττάρων.
Οι υποδοχείς της ερυθροποιητίνης μπορεί να εκφραστούν στην επιφάνεια διαφόρων νεοπλασματικών κυττάρων.
Όπως ισχύει για όλους τους αυξητικούς παράγοντες, υπάρχει ο φόβος πως οι εποιητίνες θα μπορούσαν να επάγουν την αύξηση όγκων.
Σε διάφορες ελεγχόμενες μελέτες, οι εποιητίνες δεν έχει καταδειχθεί ότι βελτιώνουν τη συνολική επιβίωση ή ότι μειώνουν τον κίνδυνο της εξέλιξης όγκων σε ασθενείς με αναιμία σχετιζόμενη με καρκίνο.
Σε ελεγχόμενες κλινικές μελέτες, η χρήση της Epoetin alfa και άλλων ενισχυτικών παραγόντων ερυθροποίησης (ESA) καταδείχθηκε ότι:
- μείωσε τον περιοχικό τοπικό έλεγχο σε ασθενείς με προχωρημένο καρκίνο της κεφαλής και του
τραχήλου οι οποίοι υποβάλλονταν σε θεραπεία ακτινοβολίας, όταν χορηγήθηκε με στόχο μια συγκέντρωση αιμοσφαιρίνης μεγαλύτερη από 14 g/ dl (8, 7 mmol/ l),
- μείωσε τη συνολική επιβίωση και αύξησε τους θανάτους που αποδόθηκαν στην εξέλιξη της
νόσου στους 4 μήνες σε ασθενείς με μεταστατικό καρκίνο του μαστού οι οποίες υποβάλλονταν σε χημειοθεραπεία, όταν χορηγήθηκε με στόχο μια συγκέντρωση αιμοσφαιρίνης 12 - 14 g/ dl (7, 5 – 8, 7 mmol/ l),
- αύξησε τον κίνδυνο θανάτου όταν χορηγήθηκε με στόχο μια συγκέντρωση αιμοσφαιρίνης
12 g/ dl (7, 5 mmol/ l) σε ασθενείς με ενεργή κακοήθη νόσο που δεν υποβάλλονταν ούτε σε χημειοθεραπεία ούτε σε θεραπεία ακτινοβολίας.
Η χρήση των ESA δεν ενδείκνυται για χρήση στο συγκεκριμένο πληθυσμό ασθενών.
Έκδοχα
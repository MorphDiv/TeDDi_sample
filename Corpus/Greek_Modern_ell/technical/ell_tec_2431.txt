# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 609
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
KEPIVANCE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Εξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Kepivance; To Kepivance είναι φιαλίδιο που περιέχει σκόνη για την παρασκευή ενέσιμου διαλύματος.
Κάθε φιαλίδιο περιέχει 6, 25 mg της δραστικής ουσίας, της παλιφερμίνης.
Σε ποιες περιπτώσεις χρησιμοποιείται το Kepivance; Το Kepivance χρησιμοποιείται για τη μείωση της συχνότητας, της διάρκειας και της σοβαρότητας της βλεννογονίτιδας του στόματος (φλεγμονή του εσωτερικού του στόματος που ποικίλλει από πόνο και ερύθημα μέχρι έλκωση βαριάς μορφής).
Το Kepivance χορηγείται σε ασθενείς που κινδυνεύουν να αναπτύξουν σοβαρή βλεννογονίτιδα του στόματος επειδή πάσχουν από καρκίνο του αίματος και υποβάλλονται σε μυελοεκκαθαριστική θεραπεία (θεραπείες που καταστρέφουν τον μυελό των οστών) και σε θεραπεία με μοσχεύματα αυτόλογων αρχέγονων κυττάρων (μόσχευμα αιμοποιητικών κυττάρων που προέρχεται από τους ίδιους τους ασθενείς).
Το φάρμακο χορηγείται μόνο με ιατρική συνταγή.
Πώς χρησιμοποιείται το Kepivance; Η χρήση του Kepivance πρέπει να πραγματοποιείται υπό την επίβλεψη ιατρού πεπειραμένου στην αντικαρκινική θεραπεία.
Χορηγείται με ενδοφλέβια ένεση (σε φλέβα) σε ημερήσια δόση 60 μικρογραμμαρίων ανά κιλό σωματικού βάρους, σε συνολικά έξι δόσεις.
Τρεις δόσεις χορηγούνται σε τρεις διαδοχικές ημέρες πριν από την έναρξη της μυελοεκκαθαριστικής θεραπείας, με την τελευταία δόση να χορηγείται 24 έως 48 ώρες πριν από την έναρξη της θεραπείας.
Οι υπόλοιπες τρεις δόσεις χορηγούνται σε τρεις διαδοχικές ημέρες μετά την μυελοεκκαθαριστική θεραπεία, με την πρώτη δόση να χορηγείται την ημέρα της μεταμόσχευσης των αρχέγονων κυττάρων.
Δεν έχουν πραγματοποιηθεί μελέτες για το Kepivance σε παιδιά, εφήβους ή ηλικιωμένους.
Πώς δρα το Kepivance; Η δραστική ουσία του Kepivance, η παλιφερμίνη, είναι ένας αυξητικός παράγοντας που διεγείρει τα « επιθηλιακά » κύτταρα που καλύπτουν το στόμα και τη γαστρεντερική οδό, για να μεγαλώσουν και να αναπτυχθούν.
Η παλιφερμίνη προσομοιάζει σε μεγάλο βαθμό με έναν φυσικό αυξητικό παράγοντα που υπάρχει στο σώμα και ονομάζεται αυξητικός παράγοντας των κερατινοκυττάρων (KGF).
Σε φυσιολογικές συνθήκες, ο οργανισμός αντικαθιστά τα επιθηλιακά κύτταρα του στόματος τακτικά, ανά διαστήματα λίγων ημερών.
Σε ασθενείς που λαμβάνουν χημειοθεραπεία ή ακτινοθεραπεία, τα 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged κύτταρα δεν αντικαθίστανται τόσο σύντομα με αποτέλεσμα την ανάπτυξη της βλεννογονίτιδας του στόματος.
Το Kepivance διεγείρει την ανάπτυξη των εν λόγω κυττάρων, βοηθώντας στη μείωση της συχνότητας εμφάνισης, της σοβαρότητας και της διάρκειας της βλεννογονίτιδας του στόματος σε ασθενείς που πάσχουν από καρκίνο και υποβάλλονται σε εντατική θεραπεία.
Η παλιφερμίνη παράγεται με μία μέθοδο γνωστή ως « τεχνολογία ανασυνδυασμένου DNA », από ένα βακτήριο στο οποίο έχει ενσωματωθεί ένα γονίδιο (DNA) που του επιτρέπει να παράγει την παλιφερμίνη.
Η παλιφερμίνη που παράγεται ως υποκατάστατο έχει παρόμοια δράση με τον φυσικά παραγόμενο KGF.
Ποιες μελέτες εκπονήθηκαν για το Kepivance; Το Kepivance μελετήθηκε σε 212 ασθενείς στους οποίους χορηγήθηκαν μεγάλες δόσεις κυτταροτοξικής θεραπείας για την αντιμετώπιση του καρκίνου του αίματος (κυρίως μη Hodgkin λέμφωμα).
Η παλιφερμίνη συγκρίθηκε με εικονικό φάρμακο (εικονική θεραπεία).
Ο βασικός δείκτης μέτρησης της αποτελεσματικότητας ήταν ο αριθμός των ημερών κατά τη διάρκεια των οποίων οι ασθενείς αντιμετώπιζαν σοβαρή βλεννογονίτιδα του στόματος.
Ποιο είναι το όφελος του Kepivance σύμφωνα με τις μελέτες; Ο μέσος όρος των ημερών κατά τις οποίες οι ασθενείς αντιμετώπιζαν σοβαρή βλεννογονίτιδα του στόματος ήταν σημαντικά μικρότερος με τη χορήγηση του Kepivance (3, 7 ημέρες) σε σύγκριση με το εικονικό φάρμακο (10, 4 ημέρες).
Οι ασθενείς που λάμβαναν Kepivance ανέφεραν επίσης λιγότερους πόνους στο στόμα και το φάρυγγα καθώς και βελτίωση στην κατάποση, την πόση, τη λήψη τροφής και την ομιλία.
Ποιοι κίνδυνοι συνδέονται με το Kepivance; Οι συχνότερες ανεπιθύμητες ενέργειες κατά τη χορήγηση του Kepivance (εμφανίζονται σε περισσότερους από 1 στους 10 ασθενείς) είναι αλλοίωση της γεύσης, αύξηση του πάχους ή αλλαγή του χρώματος του στόματος/ γλώσσας, εξάνθημα, κνησμός (φαγούρα), ερύθημα (ερυθρότητα), αρθραλγία (πόνος στις αρθρώσεις), οίδημα (κατακράτηση υγρών), άλγος και πυρετός.
Ο πλήρης κατάλογος των ανεπιθύμητων ενεργειών που αναφέρθηκαν με το Kepivance περιλαμβάνεται στο φύλλο οδηγιών χρήσης.
Το Kepivance δεν πρέπει να χορηγείται σε άτομα που παρουσιάζουν υπερευαισθησία (αλλεργία) στην παλιφερμίνη, σε πρωτεΐνες που παράγονται από το Escherichia coli (βακτήριο) ή σε οποιοδήποτε άλλο συστατικό του φαρμάκου.
Για ποιους λόγους εγκρίθηκε το Kepivance; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Kepivance υπερτερούν των κινδύνων που συνδέονται με αυτό, όταν χορηγείται για τον περιορισμό της συχνότητας εμφάνισης, της διάρκειας και της σοβαρότητας της βλεννογονίτιδας του στόματος σε ασθενείς με αιματολογικές κακοήθειες που λαμβάνουν μυελοεκκαθαριστική θεραπεία, η οποία σχετίζεται με υψηλή συχνότητα εμφάνισης σοβαρής βλεννογονίτιδας και απαιτεί υποστήριξη με αυτόλογα αρχέγονα κύτταρα.
Η επιτροπή εισηγήθηκε τη χορήγηση άδειας κυκλοφορίας για το Kepivance.
Λοιπές πληροφορίες για το Kepivance:
Στις 25 Οκτωβρίου 2005, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Amgen Europe B. V για το Kepivance.
Η πλήρης δημόσια έκθεση αξιολόγησης (EPAR) του Kepivance διατίθεται εδώ.
Τελευταία ενημέρωση της περίληψης:
03- 2007.
©EMEA 2007
2/ 2
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ Ι
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
QUADRAMET, ενέσιμο διάλυμα.
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε ml διαλύματος περιέχει 1, 3 GBq Σαμάριου [153Sm] lexidronam pentasodium κατά την ημερομηνία αναφοράς (που αντιστοιχεί σε 20 έως 46 µg/ ml σαμαρίου ανά φιαλίδιο)
Η ειδική ραδιενέργεια του Σαμάριου είναι κατά προσέγγιση 28 – 65 MBq/ µg σαμάριου.
Κάθε φιαλίδιο περιέχει 2- 4 GBq κατά την ημερομηνία αναφοράς.
Το σαμάριο- 153 εκπέμπει μεσαίας ενέργειας βήτα σωματίδια παράλληλα με ένα απεικονίσιμο γάμμα φωτόνιο και έχει χρόνο υποδιπλασιασμού 46, 3 ώρες (1, 93 ημέρες).
Οι κυριότερες εκπομπές ακτινοβολίας του σαμαρίου- 153 αναφέρονται στον Πίνακα 1.
ΠΙΝΑΚΑΣ 1:
ΚΥΡΙΕΣ ΕΚΠΟΜΠΕΣ ΑΚΤΙΝΟΒΟΛΙΑΣ ΤΟΥ ΣΑΜΑΡΙΟΥ- 153 Ακτινοβολία Βήτα Βήτα Βήτα Γάμμα
Ενέργεια (keV) * 640 710 810 103
Ποσοστό 30% 50% 20% 29%
* Οι μέγιστες ενέργειες αναφέρονται στις εκπομπές βήτα, ενώ η μέση ενέργεια των σωματιδίων βήτα είναι 233 keV.
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Ενέσιμο διάλυμα.
Διαυγές, άχρωμο έως ανοικτό κίτρινο διάλυμα με pH μεταξύ 7, 0 και 8, 5.
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Το QUADRAMET ενδείκνυται για την ανακούφιση των οστικών πόνων σε ασθενείς με πολλαπλές, οδυνηρές, οστεοβλαστικές σκελετικές μεταστάσεις που προσλαμβάνουν διφωσφονικά σεσημασμένα με τεχνήτιο [99mTc] για το σπινθηρογράφημα των οστών.
Η παρουσία οστεοβλαστικών μεταστάσεων που προσλαμβάνουν διφωσφονικά σεσημασμένα με τεχνήτιο [99mTc] πρέπει να επιβεβαιώνεται πριν από τη θεραπεία.
4. 2 Δοσολογία και τρόπος χορήγησης
Το QUADRAMET πρέπει να χορηγείται μόνον από γιατρούς έμπειρους στη χρήση ραδιοφαρμακευτικών σκευασμάτων και μετά από πλήρη ογκολογική αξιολόγηση του ασθενούς από εξειδικευμένους γιατρούς.
2 Η συνιστώμενη δόση του QUADRAMET είναι 37 MBq ανά κιλό σωματικού βάρους και πρέπει να χορηγείται δια βραδείας ενδοφλέβιας έγχυσης, μέσω προκαθορισμένης ενδοφλέβιας οδού κατά τη διάρκεια ενός λεπτού.
Το QUADRAMET δεν πρέπει να αραιώνεται πριν από τη χρήση του.
Ασθενείς που ανταποκρίνονται στο QUADRAMET νιώθουν γενικά να αρχίζει η ανακούφιση από τον πόνο εντός 1 εβδομάδας μετά τη θεραπεία.
Η ανακούφιση από τους πόνους μπορεί να διαρκέσει από 4 εβδομάδες έως 4 μήνες.
Ασθενείς που αισθάνονται μείωση του πόνου μπορούν να ενθαρρυνθούν να ελαττώσουν τη χρήση οπιοειδών αναλγητικών.
Η επανάληψη της χορήγησης του QUADRAMET πρέπει να βασίζεται στην ατομική επιτυχή ανταπόκριση του ασθενούς σε προηγούμενη θεραπεία και στα κλινικά συμπτώματα.
Ένα ελάχιστο χρονικό διάστημα 8 εβδομάδων θεωρείται εύλογο για να αποκατασταθεί επαρκώς η λειτουργία του μυελού των οστών.
Τα στοιχεία σχετικά με την ασφάλεια της επανάληψης της δόσης είναι περιορισμένα και βασίζονται σε παρηγορητική χρήση του προϊόντος.
Το QUADRAMET δεν συνιστάται για χρήση σε παιδιά κάτω των 18 ετών εξαιτίας της έλλειψης δεδομένων σχετικά με την ασφάλεια και την αποτελεσματικότητα.
4. 3 Αντενδείξεις
Το QUADRAMET αντενδείκνυται σε: • Υπερευαιθησία στο δραστικό συστατικό (αιθυλενοδιαμινοτετραμεθυλενοφωσφονικό οξύ - ethylenediaminetetramethylenephosphonate (EDTMP) ή παρεμφερείς φωσφονικές ενώσεις) ή σε οποιοδήποτε εκ των εκδόχων. • Εγκύους (Βλ. παράγραφο 4. 6). • Ασθενείς που υποβλήθηκαν σε χημειοθεραπεία ή θεραπεία με εξωτερική ακτινοβολία ημισωματικού πεδίου εντός των προηγουμένων 6 εβδομάδων.
Το QUADRAMET χρησιμοποιείται μόνον ως ανακουφιστικός παράγοντας και δεν θα πρέπει να χρησιμοποιείται ταυτόχρονα με μυελοτοξική χημειοθεραπεία γιατί τότε μπορεί να αυξηθεί η μυελοτοξικότητα.
Δεν θα πρέπει να χρησιμοποιείται ταυτόχρονα με άλλα διφωσφονικά αν εμφανιστεί επίδραση σε σπινθηρογραφήματα οστών με χρήση διφωσφονικάώνσεσημασμένων με τεχνήτιο [99mTc].
4. 4 Ειδικές προειδοποιήσεις και προφυλάξεις κατά τη χρήση
Εν τη απουσία κλινικών στοιχείων, η εγχυόμενη ραδιενέργεια πρέπει να προσαρμόζεται στη νεφρική λειτουργία.
Δεν συνιστάται η χρήση του QUADRAMET σε ασθενείς με στοιχεία μειωμένου αποθέματος μυελού των οστών από προηγούμενη θεραπεία ή άλλη ασθένεια, εκτός εάν το δυνητικό όφελος της θεραπείας υπερισχύει των κινδύνων.
Λόγω πιθανής καταστολής του μυελού των οστών μετά τη χορήγηση, θα πρέπει να γίνονται εξετάσεις αίματος σε εβδομαδιαία βάση επί 8 εβδομάδες τουλάχιστον, αρχίζοντας 2 εβδομάδες μετά τη χορήγηση του QUADRAMET ή μέχρι την αποκατάσταση επαρκούς λειτουργίας του μυελού των οστών.
Ο ασθενής θα πρέπει να ενθαρρύνεται να λαμβάνει από το στόμα (ή με ενδοφλέβια χορήγηση) ποσότητα υγρών τουλάχιστον 500 ml πριν από την έγχυση και θα πρέπει να ενθαρρύνεται να κενώνει την κύστη του όσο το δυνατόν πιο συχνά μετά την ένεση για να ελαχιστοποιεί την έκθεσή της στην ακτινοβολία.
3 Επειδή η αποβολή του QUADRAMET είναι ταχεία, οι προφυλάξεις οι σχετικές με την απεκκρινόμενη δια των ούρων ραδιενέργεια δεν απαιτείται να λαμβάνονται ύστερα από 6- 12 ώρες μετά τη χορήγηση.
Ειδικές προφυλάξεις, όπως καθετηριασμός της ουροδόχου κύστης, θα πρέπει να λαμβάνονται εντός έξι ωρών από τη χορήγηση σε ασθενείς με ακράτεια για να ελαχιστοποιηθεί ο κίνδυνος μόλυνσης του ρουχισμού, των σκεπασμάτων και του περιβάλλοντος του ασθενούς από ραδιενέργεια.
Για τους άλλους ασθενείς, τα ούρα θα πρέπει να συλλέγονται επί τουλάχιστον έξι (6) ώρες.
Καθετηριασμός της ουροδόχου κύστης θα πρέπει να γίνεται σε ασθενείς με ουρική απόφραξη.
Τα ραδιοφαρμακευτικά σκευάσματα μπορούν να παραλαμβάνονται, να χρησιμοποιούνται και να χορηγούνται μόνον από εξουσιοδοτημένα άτομα σε καθορισμένους κλινικούς χώρους.
Η παραλαβή, φύλαξη, χρήση, μεταφορά και απόρριψη πρέπει να γίνονται σύμφωνα με τους κανονισμούς ή/ και τις απαραίτητες άδειες των τοπικών αρμόδιων οργανισμών.
Τα ραδιοφαρμακευτικά σκευάσματα θα πρέπει να προετοιμάζονται από το χρήστη με τρόπο που θα ανταποκρίνεται στις απαιτήσεις που αφορούν την ασφάλεια από ακτινοβολία αλλά και τις φαρμακευτικές απαιτήσεις.
Θα πρέπει να λαμβάνονται οι κατάλληλες άσηπτες προφυλάξεις προκειμένου να υπάρχει συμμόρφωση προς τις απαιτήσεις των Κανόνων Καλής Παρασκευής (Good Manufacturing Practice) για φαρμακευτικά σκευάσματα.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Λόγω των πιθανών προσθετικών επιδράσεων στο μυελό των οστών, η θεραπεία δεν θα πρέπει να χορηγείται ταυτόχρονα με χημειοθεραπεία ή θεραπεία από πηγή εξωτερικής ακτινοβολίας.
Το QUADRAMET μπορεί να χορηγηθεί μετά από οποιαδήποτε από τις δύο μορφές θεραπείας, εφόσον υπάρξει επαρκής αποκατάσταση του μυελού των οστών.
4. 6 Κύηση και γαλουχία
Το QUADRAMET αντενδείκνυται (βλ.
4. 3) κατά την εγκυμοσύνη..
Η πιθανότητα εγκυμοσύνης θα πρέπει να αποκλείεται αυστηρά..
Οι γυναίκες που είναι ικανές προς τεκνοποίηση θα πρέπει να χρησιμοποιούν αποτελεσματική αντισύλληψη κατά τη διάρκεια της θεραπείας και καθ’ όλη την περίοδο της μετέπειτα παρακολούθησης (follow- up).
Δεν υπάρχουν διαθέσιμα κλινικά δεδομένα σχετικά με την απέκκριση του QUADRAMET στο ανθρώπινο γάλα. ε.
Επομένως, αν η χορήγηση του QUADRAMET θεωρηθεί απαραίτητη, ο θηλασμός θα πρέπει να αντικατασταθεί από άλλες μορφές σίτισης και το απεκκρινόμενο γάλα να απορρίπτεται.
4. 7 Επιδράσεις στην ικανότητα οδήγησης και χειρισμού μηχανών
Δεν πραγματοποιήθηκαν μελέτες σχετικά με τις επιδράσεις στην ικανότητα οδήγησης και χειρισμού μηχανών.
4. 8 Ανεπιθύμητες ενέργειες
Παρατηρήθηκε μείωση των λευκών αιμοσφαιρίων και των αιμοπεταλίων και αναιμία σε ασθενείς που ελάμβαναν το QUADRAMET.
Σε κλινικές δοκιμές, ο αριθμός των λευκών αιμοσφαιρίων και των αιμοπεταλίων έφθανε στο κατώτατο σημείο της τάξης περίπου του 40% έως 50% 3 έως 5 εβδομάδες μετά από μία δόση, και γενικά επέστρεφαν στα προ της θεραπείας επίπεδα 8 εβδομάδες μετά τη θεραπεία.
Οι λίγοι ασθενείς που παρουσίασαν αιμοποιητική τοξικότητα βαθμίδας 3 ή 4 είχαν συνήθως ιστορικό πρόσφατης θεραπείας με εξωτερική ακτινοβολία ή χημειοθεραπείας ή νόσο ταχείας εξέλιξης με πιθανή προσβολή του μυελού των οστών.
4 Οι αναφορές θρομβοκυτταροπενίας μετά τη διάθεση του προϊόντος στην αγορά περιλάμβαναν μεμονωμένες αναφορές ενδοκρανιακής αιμορραγίας και περιπτώσεις με μοιραία κατάληξη.
Μικρός αριθμός ασθενών ανέφερε παροδική αύξηση του πόνου των οστών αμέσως μετά την έγχυση (αντίδραση με εμφάνιση ερυθήματος).
Η αντίδραση αυτή είναι συνήθως ήπια και αυτοπεριοριζόμενη, εμφανιζόμενη εντός 72 ωρών από την έγχυση.
Ανάλογες αντιδράσεις ανταποκρίνονται συνήθως καλά στη λήψη αναλγητικών.
. Ανεπιθύμητες ενέργειες όπως η ναυτία, έμετος, διάρροια και εφίδρωση έχουν αναφερθεί.
Αντιδράσεις υπερευαισθησίας, περιλαμβανομένων και σπανίων αναφυλακτικών αντιδράσεων, έχουν αναφερθεί μετά τη χορήγηση του QUADRAMET.
Ελάχιστοι ασθενείς παρουσίασαν συμπιέσεις νωτιαίου μυελού/ ριζών, διάχυτη ενδαγγειακή πήξη και εγκεφαλικά επεισόδια.
Η εμφάνιση των συμβάντων αυτών μπορεί να συνδεθεί με την εξέλιξη της νόσου του ασθενούς.
Όταν υπάρχουν μεταστάσεις στη σπονδυλική στήλη σε αυχενικό- ραχιαίο επίπεδο, δεν μπορεί να εξαιρεθεί ένας αυξημένος κίνδυνος για συμπίεση του νωτιαίου μυελού.
Η δόση ακτινοβολίας που προκύπτει από τη θεραπευτική έκθεση ενδέχεται να έχει ως αποτέλεσμα υψηλότερη επίπτωση καρκίνου και μεταλλάξεων.
Σε όλες τις περιπτώσεις, είναι απαραίτητο να διασφαλίζεται ότι οι κίνδυνοι της ακτινοβολίας είναι λιγότεροι από την ίδια τη νόσο.
4. 9 Υπερδοσολογία
Το προϊόν θα πρέπει να χορηγείται μόνον από εξειδικευμένο προσωπικό σε κατάλληλους κλινικούς χώρους.
Επομένως, υπάρχει ελάχιστη πιθανότητα φαρμακολογικής υπερδοσολογίας.
Οι αναμενόμενοι κίνδυνοι σχετίζονται με ακούσια χορήγηση υπερβολικής ραδιενέργειας.
Η δόση της ακτινοβολίας στο σώμα μπορεί να περιοριστεί με την πρόκληση διούρησης και συχνής κένωσης της κύστης.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία:
Διάφορα ραδιοφαρμακευτικά σκευάσματα για την ανακούδιση του πόνου.
Κωδικός αριθμός συστήματος ανατομικής- θεραπευτικής ταξινόμησης (ATC):
V10BX02
Το QUADRAMET έχει χημική συγγένεια με το σκελετικό ιστό και συγκεντρώνεται σε περιοχές των οστών σε στενή σχέση με τον υδροξυ- απατίτη.
Μελέτες σε αρουραίους έδειξαν ότι το QUADRAMET αποβάλλεται ταχέως από το αίμα και εντοπίζεται σε αναπτυσσόμενες περιοχές της μεσοκυττάριας ουσίας των οστών, ειδικά στη στιβάδα του οστεοειδούς που υπόκειται σε προσθήκη μεταλλικών στοιχείων.
Σε κλινικές μελέτες που χρησιμοποιούν τεχνικές επίπεδης απεικόνισης, ο λόγος συσσώρευσης του QUADRAMET σε αλλοιωμένο προς φυσιολογικό οστό είναι περίπου 5 και ο λόγος συσσώρευσης σε αλλοιωμένο προς μαλακό ιστό είναι περίπου 6.
Επομένως, οι περιοχές που παρουσιάζουν μεταστάσεις μπορούν να συσσωρεύσουν σημαντικά μεγαλύτερες ποσότητες QUADRAMET από ότι το περιβάλλον φυσιολογικό οστό.
5 5. 2 Φαρμακοκινητικές ιδιότητες
Στους ασθενείς, γίνεται ταχεία αποβολή του QUADRAMET από το αίμα.
Τριάντα λεπτά μετά την έγχυση του σκευάσματος σε 22 ασθενείς, μόνον 9, 6 ± 2, 8% της χορηγούμενης ραδιενέργειας παρέμενε στο πλάσμα.
Στις 4 και στις 24 ώρες, η ραδιενέργεια του πλάσματος είχε μειωθεί από 1, 3 ± 0, 7% σε 0, 05 ± 0, 03%.
Η αποβολή μέσω των ούρων έγινε κυρίως κατά τις πρώτες 4 ώρες (30, 3 ± 13, 5%).
Στις 12 ώρες, 35, 3 ± 13, 6% της χορηγηθείσας ραδιενέργειας είχε αποβληθεί μέσω των ούρων.
Ανάλυση δειγμάτων ούρων έδειξε ότι η ραδιενέργεια ήταν παρούσα ως ακέραιο σύμπλοκο.
Μικρότερη αποβολή μέσω των ούρων έγινε σε ασθενείς με εκτεταμένες οστικές μεταστάσεις, άσχετα από την ποσότητα του ραδιοφαρμακευτικού σκευάσματος που χορηγήθηκε.
Η συνολική σκελετική πρόσληψη του QUADRAMET σε μελέτες 453 ασθενών με διάφορες πρωτογενείς εστίες κακοήθειας ήταν 65, 5 ± 15, 5% της χορηγηθείσας ραδιενέργειας.
Βρέθηκε θετική συσχέτιση ανάμεσα στην σκελετική πρόσληψη και τον αριθμό των μεταστατικών σημείων.
Αντίθετα, η σκελετική πρόσληψη ήταν αντιστρόφως ανάλογη προς τη ραδιενέργεια του πλάσματος στα 30 λεπτά.
5. 3 Προκλινικά δεδομένα για την ασφάλεια
Τα προϊόντα της ραδιόλυσης του Sm- EDTMP έδειξαν νεφρική τοξικότητα σε αρουραίους και σκύλους, με επίπεδο χωρίς καμία επίπτωση της τάξης των 2, 5 mg/ kg.
Χορήγηση επαναλαμβανόμενης δόσης σαμαρίου [153Sm] - EDTMP σε σκύλους υποδήλωνε ελαφρώς μεγαλύτερο χρόνο για αποκατάσταση της καταστολής του μυελού των οστών και των περιφερικών αιματολογικών παραμέτρων σε σύγκριση με την αποκατάσταση μετά από τη χορήγηση μίας μόνο δόσης.
Το ραδιενεργό Sm- EDTMP δεν έχει ελεγχθεί για μεταλλαξογόνο/ καρκινογόνο δράση αλλά, λόγω της δόσης ακτινοβολίας, που προκύπτει από τη θεραπευτική έκθεση, θα πρέπει να θεωρηθεί ότι παρουσιάζει κίνδυνο γονοτοξικότητας/ καρκινογένεσης.
Μη ραδιενεργό Sm- EDTMP δεν έδειξε πιθανότητα μετάλλαξης σε μια σειρά δοκιμών in vivo και in vitro.
Τα ίδια αποτελέσματα παρατηρήθηκαν για Sm- EDTMP εμπλουτισμένο με ραδιολυτικά στοιχεία αποσύνθεσης.
Σε μια μελέτη ενδεχόμενης καρκινογένεσης του EDTMP, προέκυψαν οστεοσαρκώματα σε αρουραίους μετά από χορήγηση υψηλών δόσεων.
Λόγο έλλειψης γονοτοξικών ιδιοτήτων, τα αποτελέσματα αυτά μπορούν να αποδοθούν στις χηλικές ιδιότητες του EDTMP που οδηγούν σε διαταραχές του οστικού μεταβολισμού.
Δεν έχουν εκτελεστεί μελέτες για την εκτίμηση της επίδρασης του QUADRAMET στη γονιμότητα.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Συνολικό EDTMP (EDTMP. H2O) Άλας νατρίου Ασβεστίου- EDTMP (Ca) Συνολικό νάτριο (Na) Ενέσιμο ύδωρ
6. 2 Ασυμβατότητες
Ελλείψει μελετών ασυμβατότητας, το παρόν φαρμακευτικό προϊόν δεν θα πρέπει να συνδυάζεται με άλλα φαρμακευτικά προϊόντα.
6 6. 3 Διάρκεια ζωής
1 ημέρα από την ημερομηνία αναφοράς για τη δραστικότητα που αναγράφεται στην ετικέτα.
Χρήση εντός 6 ωρών από την απόψυξη.
Μετά την απόψυξη, μην καταψύχετε και πάλι.
6. 4 Ιδιαίτερες προφυλάξεις κατά την φύλαξη του προϊόντος
Το QUADRAMET παραδίδεται κατεψυγμένο σε ξηρό πάγο.
Να φυλάσσεται κατεψυγμένο σε θερμοκρασία από - 10° C έως - 20° C μέσα στην αρχική συσκευασία
Οι διαδικασίες φύλαξης θα πρέπει να είναι σύμφωνα με τους τοπικούς κανονισμούς για ραδιενεργές ουσίες.
6. 5 Φύση και συστατικά του περιέκτη
Φιαλίδιο των 15 ml, άχρωμο, από γυαλί, τύπου Ι της Ευρωπαϊκής Φαρμακοποιίας, που κλείνει με πώμα από χλωροβουτύλιο/ ελαστικό και επικάλυψη από teflon και κάψουλα αλουμινίου.
Κάθε φιαλίδιο περιέχει από 1, 5 ml (2 GBq κατά τη βαθμονόμηση) έως 3, 1 ml (4 GBq κατά τη βαθμονόμηση) ενέσιμου διαλύματος.
6. 6 Ιδιαίτερες προφυλάξεις απόρριψης και άλλος χειρισμός
Η χορήγηση ραδιοφαρμακευτικών σκευασμάτων δημιουργεί κινδύνους σε άλλα άτομα από εξωτερική ακτινοβολία ή μόλυνση από ούρα, έμετο κ. λπ.
Επομένως, θα πρέπει να λαμβάνονται προφυλάξεις για προστασία από την ακτινοβολία, σύμφωνα με τους ισχύοντες εθνικούς κανονισμούς.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
(Βλ. παράγραφο 12, για λεπτομερείς οδηγίες παρασκευής του προϊόντος)
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
CIS bio international Boîte Postale 32 F- 91192 GIF- SUR- YVETTE Cedex ΓΑΛΛΙΑ
8.
ΑΡΙΘΜΟΣ ΑΔΕΙΑΣ ΚΥΚΛΟΦΟΡΙΑΣ
EU/ 1/ 97/ 057/ 001
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ/ ΑΝΑΝΕΩΣΗΣ ΤΗΣ ΑΔΕΙΑΣ
Ημερομηνία της πρώτης έγκρισης:
05. 02. 1998 Ημερομηνία της τελευταίας ανανέωσης: 05. 02. 2003
7 10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
11.
ΔΟΣΙΜΕΤΡΙΑ
Οι υπολογιζόμενες απορροφούμενες δόσεις ακτινοβολίας σε ένα μέσο ενήλικα ασθενή από ενδοφλέβια έγχυση του QUADRAMET εμφανίζονται στον Πίνακα 2.
Οι δοσιμετρικοί υπολογισμοί βασίσθηκαν σε κλινικές μελέτες βιοκατανομής με χρήση μεθόδων που αναπτύχθηκαν για τους υπολογισμούς της δόσης ακτινοβολίας από την Επιτροπή MIRD (Medical Internal Radiation Dose) της Εταιρείας Πυρηνικής Ιατρικής.
Επειδή το QUADRAMET αποβάλλεται μέσω των ούρων, η έκθεση στην ακτινοβολία βασίσθηκε σε ένα διάστημα 4, 8 ωρών για την κένωση της κύστης.
Οι υπολογισμοί της δόσης ακτινοβολίας για τα οστά και το μυελό θεωρούν ότι η ραδιενέργεια αποθηκεύεται στις επιφάνειες των οστών, σύμφωνα με αυτοραδιογραφήματα οστικών δειγμάτων, που έγιναν σε ασθενείς στους οποίους χορηγήθηκε το QUADRAMET.
Η δόση ακτινοβολίας σε ειδικά όργανα, τα οποία ενδέχεται να μην είναι το όργανο- στόχος της θεραπείας, μπορεί να επηρεασθεί σημαντικά από παθοφυσιολογικές αλλαγές που προκαλούνται από την εξέλιξη της νόσου.
Αυτό θα πρέπει να λαμβάνεται υπόψη κατά την χρήση των ακόλουθων πληροφοριών:
ΠΙΝΑΚΑΣ 2:
ΑΠΟΡΡΟΦΟΥΜΕΝΕΣ ΔΟΣΕΙΣ ΑΚΤΙΝΟΒΟΛΙΑΣ Όργανο Επινεφρίδια Εγκέφαλος Θώρακας Χοληδόχος κύστη Τοίχωμα ανιόντος κόλου Τοίχωμα κατιόντος κόλου Λεπτό έντερο Τοίχωμα του μυοκαρδίου Νεφροί Ήπαρ Πνεύμονες Μύες Ωοθήκες Πάγκρεας Ερυθρός μυελός Επιφάνειες οστών Δέρμα Σπλήνας Στομάχι Όρχεις Θύμος αδένας Θυρεοειδής Τοίχωμα ουροδόχου κύστης Μήτρα Αποτελεσματική δόση (mSv/ MBq)
Απορροφούμενη δόση ανά έγχυση ραδιενέργειας (mGy/ MBq) 0, 009 0, 011 0, 003 0, 004 0, 005 0, 010 0, 006 0, 005 0, 018 0, 005 0, 008 0, 007 0, 008 0, 005 1, 54 6, 76 0, 004 0, 004 0, 004 0, 005 0, 004 0, 007 0, 973 0, 011 0, 307
8 Για το προϊόν αυτό, η αποτελεσματική δόση που προκύπτει από έγχυση ραδιενέργειας 2590 MBq είναι 796 mSv.
Για χορηγηθείσα ραδιενέργεια 2590 MBq, η τυπική δόση ακτινοβολίας στο όργανο- στόχο, τις σκελετικές μεταστάσεις, είναι 86, 5 Gy και οι τυπικές δόσεις ακτινοβολίας στα κρίσιμα όργανα είναι: επιφάνειες φυσιολογικών οστών 17, 5 Gy, ερυθρός μυελός 4, 0 Gy, τοίχωμα ουροδόχου κύστης 2, 5 Gy, νεφροί 0, 047 Gy και ωοθήκες 0, 021 Gy.
12.
ΟΔΗΓΙΕΣ ΠΑΡΑΣΚΕΥΗΣ ΡΑΔΙΟΦΑΡΜΑΚΩΝ
Επιτρέψτε στο προϊόν να αποψυχθεί σε θερμοκρασία δωματίου πριν από τη χορήγηση.
Το διάλυμα προς έγχυση θα πρέπει να επιθεωρείται οπτικά πριν από τη χρήση.
Θα πρέπει να είναι διαυγές χωρίς σωματίδια.
Ο χειριστής θα πρέπει να προσέχει στην προφύλαξη των ματιών κατά την επιθεώρηση του διαλύματος για διαύγεια.
Η δραστικότητα θα πρέπει να μετριέται μέσω ενός βαθμονομητή δόσης αμέσως προ της χορήγησης.
Η επαλήθευση της δόσης προς χορήγηση και της ταυτοποίησης του ασθενούς είναι απαραίτητες πριν από τη χορήγηση του QUADRAMET.
Για λόγους ραδιολογικής ασφάλειας, ο ασθενής θα πρέπει να λαμβάνει τη θεραπεία σε εγκαταστάσεις με κατάλληλη συμφωνία για τη θεραπευτική χρήση ραδιοενεργών μη σφραγισμένων πηγών.
Στον ασθενή θα επιτρέπεται η έξοδος όταν ο ρυθμός έκθεσης συμμορφώνεται με τα όρια που προδιαγράφονται από τις ισχύουσες σχετικές διατάξεις.
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
Λεπτομερή πληροφοριακά στοιχεία για το παρόν προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ) http: // www. emea. europa. eu /
9 ΠΑΡΑΡΤΗΜΑ ΙΙ
Α.
ΚΑΤΟΧΟΙ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΙ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
10 Α.
ΚΑΤΟΧΟΙ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΙ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παραγωγού που είναι υπεύθυνος για την αποδέσμευση των παρτίδων
CIS bio international Boîte Postale 32 F- 91192 Gif- sur- Yvette cedex Γαλλία
Β.
OI ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• OI ΟΡΟΙ ΚΑΙ OI ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται περιορισμένη ιατρική συνταγή (βλ. παράρτημα Ι:
Περίληψη των χαρακτηριστικών του προϊόντος, παράγραφος 4. 2.
• ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΟΥ
Δεν εφαρμόζεται.
11 ΠΑΡΑΡΤΗΜΑ ΙΙΙ
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣHΣ
12 Α.
ΕΠΙΣΗΜΑΝΣΗ
13 ΕΛΑΧΙΣΤΕΣ ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ ΜΕΤΑΛΛΙΚΟ ΚΟΥΤΙ / ΔΟΧΕΙΟ ΑΠΟ ΜΟΛΥΒΔΟ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
QUADRAMET ενέσιμο διάλυμα
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Σαμάριο [153Sm] lexidronam pentasodium:
1, 3 GBq/ ml κατά την ημερομηνία αναφοράς
(Που αντιστοιχεί σε 20 έως 46 µg/ ml σαμαρίου)
3.
ΚΑΤΑΛΟΓΟΣ ΕΚΔΟΧΩΝ
Συνολικό EDTMP (EDTMP. H2O) Άλας νατρίου Ασβεστίου- EDTMP (Ca), Συνολικό νάτριο (Na) Ενέσιμο ύδωρ
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
Ενέσιμο διάλυμα σε φιαλίδιο μίας δόσης.
ml
GBq/ φιαλίδιο,
(12 h CET)
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Διαβάστε το φύλλο οδηγιών πριν από τη χορήγηση.
Για ενδοφλέβια χρήση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
14 8.
ΗΜΕΡΟΜΗΝΙΑ ΛΗΞΗΣ
ΛΗΞΗ:
ΗΗ/ ΜΜ/ ΕΕΕΕ
(12 h CET)
9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
Να φυλλάσσεται κατεψυγμένο σε θερμοκρασία από – 10° C έως - 20° C μέσα στην αρχική συσκευασία
Χρήση εντός 6 ωρών από την απόψυξη
10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
Απορρίψτε ως ραδιενεργό απόβλητο σύμφωνα με την τοπική νομοθεσία
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
CIS bio international, Boîte Postale 32, 91192 GIF- SUR- YVETTE Cedex, ΓΑΛΛΙΑ
12.
ΑΡΙΘΜΟΣ ΑΔΕΙΑΣ ΚΥΚΛΟΦΟΡΙΑΣ
EU/ 1/ 97/ 057/ 001
13.
ΑΡΙΘΜΟΣ ΠΑΡΤΙΔΑΣ
Παρτίδα:
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗΡΟΦΟΡΙΕΣ ΣΕ BRAILLE
< Η αιτιολόγηση για να μην περιληφθεί η γραφή Braille είναι αποδεκτή. >
15 ΕΛΑΧΙΣΤΕΣ ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΙΣ ΜΙΚΡΕΣ ΣΤΟΙΧΕΙΩΔΕΙΣ ΣΥΣΚΕΥΑΣΙΕΣ
ΓΥΑΛΙΝΟ ΦΙΑΛΙΔΙΟ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ ΚΑΙ ΟΔΟΣ ΧΟΡΗΓΗΣΗΣ
QUADRAMET, ενέσιμο διάλυμα Σαμάριο [153Sm] lexidronam pentasodium Για ενδοφλέβια χρήση
2.
ΤΡΟΠΟΣ ΧΟΡΗΓΗΣΗΣ
3.
ΗΜΕΡΟΜΗΝΙΑ ΛΗΞΗΣ
ΛΗΞΗ:
ΗΗ/ ΜΜ/ ΕΕΕΕ
(12 h CET)
4.
ΑΡΙΘΜΟΣ ΠΑΡΤΙΔΑΣ
Παρτίδα:
5.
ΠΕΡΙΕΧΟΜΕΝΟ ΚΑΤΑ ΒΑΡΟΣ, ΚΑΤ 'ΟΓΚΟ Ή ΚΑΤΑ ΜΟΝΑΔΑ
ml
GBq/ φιαλίδιο,
(12 h CET)
6.
ΑΛΛΑ ΣΤΟΙΧΕΙΑ
Κατασκευαστής:
CIS bio international.
16 Β.
ΦΥΛΛΟ ΟΔΗΓΙΩΝ ΧΡΗΣΗΣ
17 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟΝ ΧΡΗΣΤΗ
QUADRAMET, ενέσιμο διάλυμα Σαμάριο [153Sm] lexidronam pentasodium
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να παίρνετε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε οποιεσδήποτε περαιτέρω απορίες, ρωτήστε το γιατρό σας ή το φαρμακοποιό σας.
- Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
Το παρόν φύλλο οδηγιών περιέχει:
1.
Τι είναι το QUADRAMET και ποια είναι η χρήση του 2.
Τι πρέπει να γνωρίζετε προτού πάρετε το QUADRAMET 3.
Πώς να πάρετε το QUADRAMET 4.
Πιθανές ανεπιθύμητες ενέργειες 5.
Πώς να φυλάσσεται το QUADRAMET 6.
Λοιπές πληροφορίες
1.
ΤΙ ΕΙΝΑΙ ΤΟ QUADRAMET ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
Το QUADRAMET είναι φαρμακευτικό προϊόν που χρησιμοποιείται μόνο για θεραπευτικούς σκοπούς.
Το παρόν ραδιοφάρμακο χρησιμοποιείται για τη θεραπεία πόνου των οστών που οφείλεται στην ασθένειά σας.
Το QUADRAMET έχει υψηλή χημική συγγένειαως προς το σκελετικό ιστό.
Μετά την έγχυση συγκεντρώνεται στα σημεία αλλοιώσεων των οστών.
Επειδή το QUADRAMET περιέχει μικρές ποσότητες ραδιενεργού στοιχείου, του σαμαρίου 153, οι ακτινοβολίες χορηγούνται τοπικά στα σημεία αλλοιώσεων των οστών, επιτρέποντας την ανάπτυξη ανακουφιστικής δράσης σε σχέση με τον πόνο των οστών.
2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΙΝ ΝΑ ΠΑΡΕΤΕ ΤΟ QUADRAMET
Μην πάρετε το QUADRAMET:
• Σε περίπτωση υπερευαισθησίας (αλλεργίας) στο αιθυλενοδιαμινοτετραμεθυλενοφωσφονικό οξύ (EDTMP) ή παρόμοια φωσφονικά σκευάσματα • Σε περίπτωση εγκυμοσύνης • Αν υποβληθήκατε σε χημειοθεραπεία ή θεραπεία με εξωτερική ακτινοβολία ημισωματικού πεδίου εντός των προηγουμένων 6 εβδομάδων.
Προσέξτε ιδιαιτέρως με το QUADRAMET:
Το QUADRAMET δεν συνιστάται για χρήση σε παιδιά κάτω των 18 ετών.
Ο γιατρός σας θα λαμβάνει δείγματα αίματος σε εβδομαδιαία βάση για περίοδο τουλάχιστον 8 εβδομάδων ώστε να ελέγχει τον αριθμό των αιμοπεταλίων, των λευκών και των ερυθρών αιμοσφαιρίων σας, τα οποία ενδέχεται να μειωθούν ελαφρώς λόγω της θεραπείας.
18 Κατά τη διάρκεια 6 ωρών μετά την έγχυση του QUADRAMET, ο γιατρός σας θα σας ενθαρρύνει να λαμβάνετε υγρά και να ουρείτε όσο πιο συχνά γίνεται..
Αυτός θα αποφασίσει πότε θα μπορέσετε να αναχωρήσετε από το τμήμα της πυρηνικής ιατρικής.
Σε περίπτωση ακράτειας ούρων ή ουρικής απόφραξης, θα σας βάλουν καθετήρα κύστεως για περίπου 6 ώρες.
Για τους άλλους ασθενείς, τα ούρα θα πρέπει να συλλέγονται επί τουλάχιστον 6 ώρες.
Αν υπάρχει πρόβλημα με τη νεφρική λειτουργία σας, η ποσότητα του προϊόντος θα προσαρμοστεί ανάλογα.
Λήψη άλλων φαρμάκων:
Παρακαλείσθε να ενημερώσετε τον γιατρό ή τον φαρμακοποιό σας εάν παίρνετε ή έχετε πάρει πρόσφατα άλλα φάρμακα, ακόμα και αυτά που δεν σας έχουν χορηγηθεί με συνταγή.
Κύηση και θηλασμός
Το QUADRAMET δεν πρέπει να χορηγείται σε εγκύους.
Αν η χορήγηση του QUADRAMET σε θηλάζουσα κριθεί απαραίτητη, θα πρέπει να διακόπτεται ο θηλασμός.
Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
3.
ΠΩΣ ΝΑ ΠΑΡΕΤΕ ΤΟ QUADRAMET
Ο γιατρός σας θα θέλει να υποβληθείτε σε ειδικό σπινθηρογράφημα πριν από τη χορήγηση του QUADRAMET για να βεβαιωθεί αν υπάρχει πιθανότητα να ωφεληθείτε από το QUADRAMET.
Δοσολογία:
Θα πρέπει να γίνεται έγχυση μίας μόνο δόσης 37 megaBecquerel (το becquerel είναι η μονάδα μέτρησης της ραδιενέργειας) QUADRAMET ανά κιλό σωματικού βάρους.
Εάν έχετε την εντύπωση ότι η δράση του QUADRAMET είναι είτε υπερβολικά ισχυρή είτε υπερβολικά ασθενής, ενημερώστε το γιατρό ή το φαρμακοποιό σας.
Τρόπος και οδός χορήγησης:
Το QUADRAMET πρέπει να χορηγείται με βραδεία έγχυση εντός φλέβας.
Συχνότητα χορήγησης:
Αυτό το φαρμακευτικό προϊόν δεν προορίζεται για έγχυση σε κανονική ή συνεχή βάση.
Ωστόσο, η χορήγηση μπορεί να επαναληφθεί μετά από περίοδο 8 εβδομάδων μετά την έγχυση, ανάλογα με την πορεία της ασθένειάς σας.
Διάρκεια θεραπείας
Θα σας επιτραπεί να αναχωρήσετε από το τμήμα πυρηνικής ιατρικής μετά από μία δοσιμετρική παρακολούθηση (γενικώς, εντός 6 ωρών από την έγχυση του QUADRAMET).
Εάν πάρετε μεγαλύτερη δόση QUADRAMET από την κανονική
Το QUADRAMET παρέχεται σε φιαλίδιο μίας δόσης.
Είναι απίθανο να λάβει χώρα υπερδοσολογία λόγω λάθους.
19 Η δόση της ακτινοβολίας στο σώμα μπορεί να περιοριστεί με την αυξημένη πρόσληψη υγρών και τη συχνή κένωση της κύστης.
Εάν έχετε περισσότερες ερωτήσεις σχετικά με τη χρήση αυτού του προϊόντος ρωτήστε < το γιατρό ή τον φαρμακοποιό σας.
4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα έτσι και το QUADRAMET μπορεί να προκαλέσει ανεπιθύμητες ενέργειες αν και δεν παρουσιάζονται σε όλους τους ανθρώπους.
Οι ανεπιθύμητες ενέργειες λόγω της χορήγησης του QUADRAMET συνδέονται με μείωση των ερυθρών και των λευκών αιμοσφαιρίων και των αιμοπεταλίων.
Έχουν αναφερθεί περιπτώσεις αιμορραγίας, κάποιες εκ των οποίων σοβαρές.
Γι 'αυτό το λόγο θα πρέπει να κάνετε οπωσδήποτε εξετάσεις αίματος επί μερικές εβδομάδες μετά την έγχυση του QUADRAMET.
Κατ 'εξαίρεση, μπορεί να αισθανθείτε ελαφρά αύξηση του πόνου των οστών μερικές ημέρες μετά την έγχυση του QUADRAMET.
Δεν θα πρέπει να θορυβηθείτε, αν συμβεί κάτι τέτοιο.
Στην περίπτωση αυτή, θα αυξηθεί ελαφρώς η ποσότητα του φαρμάκου για την ανακούφιση του πόνου.
Αυτή η παρενέργεια είναι μετρίας έντασης και μικρής διάρκειας και θα εξαφανιστεί μετά από μερικές ώρες.
Ανεπιθύμητες ενέργειες όπως ναυτία, έμετος, διάρροια και εφίδρωση έχουν αναφερθεί.
Αντιδράσεις υπερευαισθησίας, περιλαμβανομένων και σπανίων αναφυλακτικών αντιδράσεων, έχουν αναφερθεί μετά τη χορήγηση του QUADRAMET.
Σε σπάνιες περιπτώσεις, έχουν παρατηρηθεί οι ακόλουθες ανεπιθύμητες ενέργειες: νευραλγία, διαταραχές πήξης, εγκεφαλικά επεισόδια.
Αυτές οι παρενέργειες θεωρήθηκε ότι σχετίζονταν με την εξέλιξη της ασθένειας.
Αν αισθανθείτε πόνο στην πλάτη ή αισθητικές ανωμαλίες, ενημερώστε το γιατρό σας το συντομότερο δυνατό.
Εάν κάποια ανεπιθύμητη ενέργεια γίνεται σοβαρή, ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ QUADRAMET
Να φυλάσσεται σε μέρη που δεν το φθάνουν και δεν το βλέπουν τα παιδιά.
Να μη χρησιμοποιείτε το QUADRAMET μετά την ημερομηνία λήξης που αναγράφεται στην ετικέτα.
Το QUADRAMET λήγει 1 ημέρα μετά την ημερομηνία αναφοράς για τη δραστικότητα που αναφέρεται στην ετικέτα.
Να φυλάσσεται σε θερμοκρασία – 10° C έως – 20° C στην κατάψυξη, μέσα στην αρχική συσκευασία.
Το QUADRAMET πρέπει να χρησιμοποιείται εντός 6 ωρών από την απόψυξη.
Μετά την απόψυξη, μην καταψύχετε και πάλι.
Η ετικέτα του προϊόντος περιλαμβάνει τις κατάλληλες συνθήκες φύλαξης και την ημερομηνία λήξης για την παρτίδα του προϊόντος.
Το προσωπικό του νοσοκομείου θα διασφαλίσει ότι το προϊόν φυλάσσεται σωστά και ότι δεν θα σας χορηγηθεί μετά την αναγραφόμενη ημερομηνία λήξης.
20 Οι διαδικασίες φύλαξης θα πρέπει να είναι σύμφωνα με τους εθνικούς κανονισμούς για ραδιενεργά υλικά.
6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το QUADRAMET Η δραστική ουσία σαμάριο [153Sm] lexidronam pentasodium.
Κάθε ml διαλύματος περιέχει 1, 3 GBq Σαμάριου [153Sm] lexidronam pentasodium κατά την ημερομηνία αναφοράς (που αντιστοιχεί σε 20 έως 46 µg/ ml σαμαρίου ανά φιαλίδιο).
Τα άλλα συστατικά είναι Συνολικό EDTMP (EDTMP. H2O), άλας νατρίου Ασβεστίου- EDTMP (Ca), Συνολικό νάτριο (Na), ενέσιμο ύδωρ.
Εμφάνιση του QUADRAMET και περιεχόμενο της συσκευασίας Το QUADRAMET είναι ένα ενέσιμο διάλυμα.
Το παρόν φαρμακευτικό προϊόν είναι ένα διαυγές, άχρωμο έως ανοιχτό κίτρινο διάλυμα, το οποίο είναι συσκευασμένο σε φιαλίδιο των 15 ml, άχρωμο, από γυαλί, τύπου Ι της Ευρωπαϊκής Φαρμακοποιίας, που κλείνει με πώμα από χλωροβουτύλιο/ ελαστικό και επικάλυψη από teflon και κάψουλα αλουμινίου.
Κάθε φιαλίδιο περιέχει από 1, 5 ml (2 GBq κατά την αναφορά) έως 3, 1 ml (4 GBq κατά την αναφορά) ενέσιμου διαλύματος.
Κάτοχος της άδειας κυκλοφορίας και παραγωγός
CIS bio international Boîte Postale 32 F- 91192 Gif- sur- Yvette cedex Γαλλία
Το παρόν φύλλο οδηγιών χρήσης εγκρίθηκε για τελευταία φορά στις ().
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ): http: // www. emea. europa. eu /.
Οι πληροφορίες που ακολουθούν απευθύνονται μόνο σε γιατρούς ή επαγγελματίες του τομέα υγειονομικής περίθαλψης:
Για λεπτομερή πληροφοριακά στοιχεία ανατρέξτε στην Περίληψη των Χαρακτηριστικών του Προϊόντος QUADRAMET.
21 ΟΔΗΓΙΕΣ ΧΡΗΣΗΣ ΚΑΙ ΧΕΙΡΙΣΜΟΥ ΚΑΙ ΑΠΟΡΡΙΨΗ
Διαβάστε προσεκτικά τις οδηγίες χρήσης, πριν ξεκινήσετε τη διαδικασία της προετοιμασίας.
Όλες οι διαδικασίες θα πρέπει να εκτελούνται με χρήση άσηπτων συνθηκών και με τη λήψη των συνήθων προφυλάξεων που αφορούν τη χρήση ραδιονουκλεϊδίων.
Χρήση ραδιοφαρμακευτικών σκευασμάτων
Τα ραδιοφαρμακευτικά σκευάσματα θα πρέπει να χρησιμοποιούνται μόνον από εξειδικευμένο προσωπικό με την κατάλληλη κρατική άδεια για τη χρήση και το χειρισμό ραδιονουκλεϊδίων.
Το παρόν ραδιοφαρμακευτικό σκεύασμα μπορεί να παραλαμβάνεται, να χρησιμοποιείται και να χορηγείται μόνον από εξουσιοδοτημένα άτομα σε καθορισμένους κλινικούς χώρους.
Η παραλαβή, φύλαξη, χρήση, μεταφορά και απόρριψη του σκευάσματος πρέπει να γίνονται σύμφωνα με τους κανονισμούς ή/ και τις απαραίτητες άδειες των τοπικών αρμόδιων οργανισμών.
Τα ραδιοφαρμακευτικά σκευάσματα θα πρέπει να προετοιμάζονται από το χρήστη με τρόπο που θα ανταποκρίνεται στις απαιτήσεις που αφορούν την ασφάλεια από ακτινοβολία αλλά και τις φαρμακευτικές απαιτήσεις.
Θα πρέπει να λαμβάνονται οι κατάλληλες άσηπτες προφυλάξεις προκειμένου να υπάρχει συμμόρφωση προς τις απαιτήσεις των Κανόνων Καλής Παρασκευής (Good Manufacturing Practice) για φαρμακευτικά σκευάσματα.
Μέθοδος παρασκευής
Αφήστε το προϊόν να αποψυχθεί σε θερμοκρασία δωματίου πριν από τη χορήγηση.
Το ενέσιμο διάλυμα θα πρέπει να επιθεωρηθεί οπτικά πριν από τη χρήση.
Θα πρέπει να είναι διαυγές, χωρίς σωματίδια.
Ο χειριστής θα πρέπει να προσέχει ώστε να προστατεύει τα μάτια του ενώ επιθεωρεί το διάλυμα ως προς τη διαύγεια.
Η δραστικότητα θα πρέπει να μετράται με ένα δοσομετρητή ακριβώς πριν τη χορήγηση.
Η επαλήθευση της προς χορήγηση δόσης και η λήψη του ιστορικού του ασθενούς είναι διαδικασίες απαραίτητες πριν από τη χορήγηση του QUADRAMET.
Θα πρέπει να τηρούνται οι συνήθεις προφυλάξεις σχετικά με την αποστείρωση και την προστασία από ακτινοβολία.
Η χορήγηση ραδιοφαρμακευτικών σκευασμάτων δημιουργεί κινδύνους σε άλλα άτομα από εξωτερική ακτινοβολία ή μόλυνση από ούρα, έμετο κ. λπ.
Επομένως, θα πρέπει να λαμβάνονται προφυλάξεις για προστασία από την ακτινοβολία, σύμφωνα με τους ισχύοντες εθνικούς κανονισμούς.
Για λόγους ασφάλειας σχετικά με την ακτινοβολία, ο ασθενής θα πρέπει να νοσηλεύεται σε νοσοκομείο που διαθέτει τη σχετική άδεια για θεραπευτική χρήση ανοικτών ραδιενεργών πηγών.
Θα του δοθεί άδεια εξόδου όταν τα ποσοστά έκθεσης θα είναι σε συμφωνία με τα όρια που προδιαγράφονται από τους ισχύοντες κανονισμούς.
Τα ραδιενεργά απόβλητα πρέπει να απορρίπτονται σύμφωνα με τους σχετικούς εθνικούς και διεθνείς κανονισμούς.
22
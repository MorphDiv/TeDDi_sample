# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 721
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CERVARIX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Cervarix; Το Cervarix είναι εμβόλιο σε μορφή ενέσιμου εναιωρήματος που περιέχει καθαρές « πρωτεΐνες L1 » για δύο τύπους του ιού των ανθρώπινων θηλωμάτων (τύποι 16 και 18).
Διατίθεται σε φιαλίδιο ή σε προγεμισμένη σύριγγα.
Σε ποιες περιπτώσεις χρησιμοποιείται το Cervarix; Το Cervarix χρησιμοποιείται για προστασία έναντι προκαρκινικών τραχηλικών βλαβών (μη φυσιολογική ανάπτυξη κυττάρων) και του καρκίνου του τραχήλου της μήτρας που προκαλούνται από λοίμωξη από τον ιό των ανθρώπινων θηλωμάτων (HPV) τύποι 16 ή 18.
H χρήση του Cervarix βασίζεται στην απόδειξη της αποτελεσματικότητάς του σε γυναίκες ηλικίας 15 έως 25 ετών και της ανοσογονικότητάς του (της ικανότητάς του να αναγκάζει το ανοσοποιητικό σύστημα να αποκρίνεται στο εμβόλιο) σε κορίτσια και γυναίκες ηλικίας 10 έως 25 ετών.
Το Cervarix χορηγείται σύμφωνα με τις επίσημες συστάσεις.
Το φάρμακο χορηγείται μόνο με ιατρική συνταγή.
Πώς χρησιμοποιείται το Cervarix; Το Cervarix χορηγείται σε άτομα ηλικίας 10 ετών και άνω, σε τρεις δόσεις, μεσολαβούντος διαστήματος ενός μήνα μεταξύ της πρώτης και της δεύτερης δόσης και πέντε μηνών μεταξύ της δεύτερης και της τρίτης δόσης.
Τα άτομα που λαμβάνουν την πρώτη δόση του Cervarix συνιστάται να ολοκληρώνουν και τις τρεις δόσεις.
Το εμβόλιο χορηγείται με ένεση στον μυ του άνω τμήματος του βραχίονα.
Δεν συνιστάται η χορήγηση του Cervarix σε κορίτσια ηλικίας κάτω των 10 ετών, λόγω έλλειψης πληροφοριών σχετικά με την ασφάλεια και την ανοσογονικότητα στην εν λόγω ομάδα.
Πώς δρα το Cervarix; Οι ιοί των θηλωμάτων είναι ιοί που προκαλούν κονδυλώματα και μη φυσιολογική ανάπτυξη των ιστών.
Υπάρχουν πάνω από 100 τύποι ιών των θηλωμάτων, ορισμένοι δε από αυτούς σχετίζονται με καρκίνους των γεννητικών οργάνων.
Οι τύποι 16 και 18 των ιών των ανθρώπινων θηλωμάτων προκαλούν περίπου το 70% των περιπτώσεων καρκίνου του τραχήλου της μήτρας.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Όλοι οι ιοί των θηλωμάτων έχουν κέλυφος ή « καψίδιο » που αποτελείται από τις καλούμενες « πρωτεΐνες L1 ».
Το Cervarix περιέχει καθαρές πρωτεΐνες L1 για δύο τύπους ιών των ανθρώπινων θηλωμάτων (HPV): τους τύπους 16 και 18.
Οι πρωτεΐνες που περιέχει το Cervarix παράγονται με μέθοδο γνωστή ως « τεχνολογία ανασυνδυασμένου DNA », κατά την οποία σε ένα κύτταρο ενσωματώνεται ένα γονίδιο (DNA) που καθιστά το κύτταρο ικανό να παράγει πρωτεΐνες L1.
Η δομή των εν λόγω πρωτεϊνών μοιάζει με τη δομή των σωματιδίων του ιού (δομές που μοιάζουν με τον HPV ώστε να αναγνωρίζονται εύκολα από τον οργανισμό).
Το εμβόλιο παράγεται με τη χρήση « ενισχυτικού συστήματος » που περιέχει MPL, δηλαδή ένα καθαρό λιπίδιο (λιπώδης ουσία) που προέρχεται από βακτήριο και δρα ως ανοσοδιεγερτικό: ενισχύει την απόκριση του ανοσοποιητικού συστήματος (το σύστημα που καταπολεμά τις νόσους) στο εμβόλιο.
Το εμβόλιο είναι « προσροφημένο », που σημαίνει ότι τα σωματίδια της πρωτεΐνης L1 που προσομοιάζουν στον ιό και το MPL είναι σταθεροποιημένα σε ένωση αργιλίου για την επίτευξη καλύτερης ανοσολογικής απόκρισης.
Όταν το εμβόλιο χορηγείται στον ασθενή, το ανοσοποιητικό σύστημα παράγει αντισώματα έναντι των πρωτεϊνών L1.
Τα αντισώματα βοηθούν στην καταστροφή του ιού.
Μετά από τον εμβολιασμό, όταν το άτομο εκτεθεί ξανά στους ιούς, το ανοσοποιητικό του σύστημα θα είναι σε θέση να παράγει αντισώματα γρηγορότερα, βοηθώντας στην προστασία του ατόμου έναντι νόσων που προκαλούνται από τους εν λόγω ιούς.
Ποιες μελέτες εκπονήθηκαν για το Cervarix; Οι επιδράσεις του Cervarix ελέγχθηκαν αρχικά σε πειραματικά μοντέλα, προτού να μελετηθούν σε ανθρώπους.
Στη βασική μελέτη μετείχαν σχεδόν 19. 000 γυναίκες ηλικίας από 15 έως 25 ετών.
Το Cervarix συγκρίθηκε με άλλο εμβόλιο, ανενεργό έναντι του ιού των ανθρώπινων θηλωμάτων (στην προκειμένη περίπτωση εμβόλιο κατά του ιού της ηπατίτιδας Α).
Η μελέτη εξέτασε τον αριθμό των γυναικών που δεν είχαν προσβληθεί στο παρελθόν από τους τύπους 16 και 18 του ιού των ανθρώπινων θηλωμάτων και ανέπτυξαν προκαρκινικές τραχηλικές βλάβες που σχετίζονται με λοίμωξη από τους εν λόγω τύπους του HPV.
Κατά την αξιολόγηση οι μελέτες βρίσκονταν σε εξέλιξη και θα συνεχισθούν για χρονικό διάστημα έως και τεσσάρων ετών.
Δύο πρόσθετες μελέτες εξέτασαν επίσης την ανάπτυξη αντισωμάτων στους τύπους 16 και 18 του HPV σε 2. 225 κορίτσια ηλικίας μεταξύ 10 και 14 ετών.
Οι μελέτες συνέκριναν τα επίπεδα αντισωμάτων πριν από τον εμβολιασμό και μετά από την τρίτη δόση του εμβολίου (μήνας επτά).
Ποιο είναι το όφελος του Cervarix σύμφωνα με τις μελέτες; Το Cervarix ήταν αποτελεσματικότερο από το εμβόλιο σύγκρισης στην πρόληψη της μη φυσιολογικής ανάπτυξης των κυττάρων στον τράχηλο της μήτρας.
Στη βασική μελέτη, μετά από 15 μήνες κατά μέσο όρο, δύο από τις σχεδόν 8. 000 γυναίκες που έλαβαν τουλάχιστον μία δόση του Cervarix και δεν είχαν μολυνθεί από τους τύπους 16 και 18 του HPV στο παρελθόν ανέπτυξαν προκαρκινικές τραχηλικές βλάβες που σχετίζονται με τους εν λόγω τύπους του HPV, σε σύγκριση με 21 από τις περίπου 8. 000 γυναίκες που έλαβαν το άλλο εμβόλιο.
Οι πρόσθετες μελέτες κατέδειξαν ότι όλα τα κορίτσια ηλικίας 10 έως 14 ετών που έλαβαν Cervarix ανέπτυξαν προστατευτικά επίπεδα αντισωμάτων έναντι των τύπων 16 και 18 του HPV.
Το γεγονός αυτό καταδεικνύει ότι το εμβόλιο είναι πιθανό να είναι αποτελεσματικό στην πρόληψη της λοίμωξης από HPV σε κορίτσια από την ηλικία των 10 ετών και άνω.
Ποιοι κίνδυνοι συνδέονται με το Cervarix; Οι συχνότερες ανεπιθύμητες ενέργειες (εμφανίζονται σε περισσότερους από 1 στους 10 ασθενείς) του Cervarix είναι πονοκέφαλος, μυαλγία (πόνος στους μυς), αντιδράσεις στο σημείο της ένεσης όπως πόνος, ερυθρότητα και οίδημα, και επίσης κόπωση.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Cervarix περιλαμβάνεται στο φύλλο οδηγιών χρήσης.
Το Cervarix δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη δραστική ουσία ή σε οποιοδήποτε άλλο συστατικό του εμβολίου.
Ο εμβολιασμός των ατόμων που είναι άρρωστα ή εμφανίζουν υψηλό πυρετό πρέπει να αναβάλλεται.
Για ποιους λόγους εγκρίθηκε το Cervarix; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Cervarix υπερτερούν των κινδύνων που σχετίζονται με αυτό για την πρόληψη προκαρκινικών τραχηλικών βλαβών και του
2/ 2 καρκίνου του τραχήλου της μήτρας που σχετίζονται αιτιολογικά με τους τύπους 16 και 18 του ιού των ανθρώπινων θηλωμάτων (HPV).
Η επιτροπή εισηγήθηκε τη χορήγηση άδειας κυκλοφορίας για το Cervarix.
Λοιπές πληροφορίες για το Cervarix:
Στις 20 Σεπτεμβρίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην GlaxoSmithKline Biologicals s. a. για το Cervarix.
Η πλήρης δημόσια έκθεση αξιολόγησης (EPAR) του Cervarix διατίθεται εδώ.
Τελευταία ενημέρωση της περίληψης:
10- 2008.
3/ 3
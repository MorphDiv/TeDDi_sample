# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 076
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ADVOCATE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Advocate;
Το Advocate είναι ένα αντιπαρασιτικό διάλυµα, σε χρώµα κίτρινο προς καστανωπό, το οποίο περιέχει δύο δραστικές ουσίες, την ιµιδακλοπρίδη και τη µοξιδεκτίνη.
Το Advocate διατίθεται σε διάφορες περιεκτικότητες και τύπους συσκευασίας, για χορήγηση σε γάτες ή σκύλους, ανάλογα µε το µέγεθος του ζώου που υποβάλλεται σε θεραπεία.
Σε ποιες περιπτώσεις χρησιµοποιείται το Advocate;
Το Advocate χορηγείται σε γάτες και σκύλους που πάσχουν ή κινδυνεύουν από µικτές παρασιτώσεις (οι οποίες προκαλούνται από διάφορα είδη παρασίτων): • για τη θεραπεία και πρόληψη των παρασιτώσεων από ψύλλους σε γάτες και σκύλους • ως µέρος στρατηγικής θεραπείας για την αλλεργική από ψύλλους δερµατίτιδα (µια αλλεργική αντίδραση από τσιµπήµατα ψύλλων) σε γάτες και σκύλους • για τη θεραπεία της ωτοδηκτικής ψώρας σε γάτες και σκύλους • για τη θεραπεία της φθειρίασης από ψείρες µε µασητικά στοµατικά µόρια σε σκύλους • για τη θεραπεία δερµατικών παθήσεων που προκαλούνται από παρασιτικά ακάρεα (σαρκοπτική ψώρα και δεµοδήκωση) σε σκύλους • για την πρόληψη της διροφιλαρίωσης σε γάτες και σκύλους • για τη θεραπεία της ασθένειας angiostrongylus cantonensis σε σκύλους • για τη θεραπεία λοιµώξεων από ορισµένες γαστρεντερικές ασκαρίδες (όπως αυτές ορίζονται στο φύλλο οδηγιών χρήσης) σε σκύλους και γάτες.
Λεπτοµερείς πληροφορίες για το χρονικό διάστηµα δράσης του φαρµάκου έναντι κάθε παρασίτου και για τη συχνότητα χορήγησης της θεραπείας µε Advocate περιλαµβάνονται στο φύλλο οδηγιών χρήσης.
Το Advocate χορηγείται σε γάτες και σκύλους µε τη χρήση προγεµισµένων πιπεττών για τοπική εξωτερική χρήση (spot- on).
Πρόκειται για µικρούς πλαστικούς περιέκτες µε τη σωστή ποσότητα Advocate που απαιτείται για τη θεραπεία µιας γάτας ή ενός σκύλου.
Το Advocate για γάτες διατίθεται σε 2 διαφορετικά µεγέθη πιπεττών ανάλογα µε το βάρος της γάτας.
Το Advocate για σκύλους διατίθεται σε 4 διαφορετικά µεγέθη πιπεττών ανάλογα µε το βάρος του σκύλου.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ολόκληρο το περιεχόµενο µιας πιπέττας εφαρµόζεται στο δέρµα του ζώου, αφού πρώτα διαχωριστεί το τρίχωµα.
Στις γάτες, το φαρµακευτικό προϊόν εφαρµόζεται στον τράχηλο του ζώου, στη βάση του κρανίου.
Στους σκύλους, χορηγείται στην περιοχή µεταξύ των δύο ωµοπλατών στο κάτω µέρος του κεφαλιού του ζώου, αλλά για µεγάλους σκύλους (άνω των 25 kg) το προϊόν πρέπει να χορηγείται σε 3 ή 4 σηµεία κατά µήκος της ράχης του ζώου, ενώ αυτό στέκεται στα πόδια του, από τους ώµους έως τη βάση της ουράς.
Πώς δρα το Advocate;
Οι δύο δραστικές ουσίες που περιέχονται στο Advocate αλληλεπιδρούν µε τους υποδοχείς των παρασίτων.
Η ιµιδακλοπρίδη επηρεάζει συγκεκριµένους υποδοχείς (νικοτινεργικοί υποδοχείς ακετυλοχολίνης) του νευρικού συστήµατος των ψειρών και των ψύλλων, µε αποτέλεσµα την παράλυση και τη νέκρωσή τους.
Στα υπόλοιπα παράσιτα, η µοξιδεκτίνη επηρεάζει διάφορους υποδοχείς (GABA (γ- αµινο- βουτυρικοί) υποδοχείς και δίοδοι ιόντων χλωρίου που ελέγχονται από το γλουταµικό οξύ) µε αποτέλεσµα την παράλυση, τη νέκρωση και την απόπτωσή τους.
Ποιες µελέτες εκπονήθηκαν για το Advocate;
Υποβλήθηκαν δεδοµένα σχετικά µε την φαρµακευτική ποιότητα, την ανοχή του φαρµάκου από τις γάτες και τους σκύλους, την ασφάλειά του για τους ανθρώπους (άτοµα που έρχονται σε επαφή µε το προϊόν) και για το περιβάλλον.
Η αποτελεσµατικότητα των προϊόντων έναντι των συγκεκριµένων παρασίτων εξετάστηκε σε εργαστηριακές µελέτες.
Ακολούθως, η αποτελεσµατικότητα επιβεβαιώθηκε σε αρκετές µελέτες υπό πραγµατικές συνθήκες σε γάτες και σκύλους, οι οποίες διενεργήθηκαν σε διάφορες γεωγραφικές τοποθεσίες της Ευρώπης.
Υποβλήθηκαν σε θεραπεία γάτες και σκύλοι από διάφορες φυλές, ηλικιακές οµάδες και βάρη.
Η αποτελεσµατικότητα του προϊόντος µετρήθηκε µε την εξέταση του αριθµού των ζώντων παρασίτων σε διάφορα χρονικά διαστήµατα µετά από τη θεραπεία.
Ποιο είναι το όφελος του Advocate σύµφωνα µε τις µελέτες;
Τα αποτελέσµατα των εργαστηριακών δοκιµών και των δοκιµών υπό πραγµατικές συνθήκες σε γάτες και σκύλους κατέδειξαν ότι το Advocate είναι αποτελεσµατικό όταν χορηγείται σύµφωνα µε το φύλλο οδηγιών χρήσης (βλέπε παραπάνω « Σε ποιες περιπτώσεις χρησιµοποιείται το Advocate; » ή, για περισσότερες λεπτοµέρειες, το φύλλο οδηγιών χρήσης).
Ποιοι κίνδυνοι συνδέονται µε το Advocate;
Τόσο στις γάτες όσο και στους σκύλους οι συχνότερες ανεπιθύµητες ενέργειες είναι τοπικές αντιδράσεις στο σηµείο χορήγησης του προϊόντος, όπως για παράδειγµα παροδικός κνησµός και, σε σπάνιες περιπτώσεις, λιπαρότητα του τριχώµατος και ερυθρότητα του δέρµατος.
Σε σπάνιες περιπτώσεις έχει εµφανιστεί επίσης έµετος.
Οι εν λόγω ανεπιθύµητες ενέργειες εξαφανίζονται χωρίς περαιτέρω θεραπεία.
Εάν η γάτα ή ο σκύλος γλείψει το σηµείο εφαρµογής του προϊόντος, ενδέχεται να εµφανίσει έντονη σιελόρροια για σύντοµο χρονικό διάστηµα και στη συνέχεια να εµφανίσει συµπτώµατα έλλειψης µυϊκού συντονισµού, τρόµου, ανωµαλιών στην αναπνοή και/ ή εµέτου.
Οι σκύλοι και οι γάτες που ζυγίζουν λιγότερο από 1 κιλό πρέπει να υποβάλλονται σε θεραπεία µετά από ειδική εξέταση από κτηνίατρο.
Το Advocate δεν πρέπει να χορηγείται σε γάτες ηλικίας µικρότερης των 9 εβδοµάδων.
Το Advocate δεν πρέπει να χορηγείται σε σκύλους ηλικίας µικρότερης των 7 εβδοµάδων.
Όπως συµβαίνει και µε τα άλλα προϊόντα της ίδιας κατηγορίας, το Advocate δεν πρέπει να χορηγείται σε άρρωστες ή εξασθενηµένες γάτες ή σκύλους.
Καθώς το Advocate διατίθεται σε διαφορετικές περιεκτικότητες, ανάλογα µε το εάν προορίζεται για γάτες ή για σκύλους, είναι πολύ σηµαντικό για
©EMEA 2007
Σελίδα 2/ 3
κάθε είδος ζώου να χρησιµοποιούνται τα αντίστοιχα προϊόντα.
Κανένα προϊόν δεν πρέπει να χρησιµοποιείται για άλλο είδος ζώου.
Το Advocate είναι βλαβερό για τους υδρόβιους οργανισµούς και για το λόγο αυτό το προϊόν δεν πρέπει να εισέλθει σε τάφρους, λιµνάζοντα ύδατα ή ρυάκια.
Οι σκύλοι δεν πρέπει να κολυµπούν σε τάφρους, λιµνάζοντα ύδατα ή ρυάκια για 4 ηµέρες µετά από τη θεραπεία.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Πριν από τη χρήση διαβάστε το φύλλο οδηγιών χρήσης.
Προληπτικά, πρέπει να αποφεύγεται η επαφή των πιπεττών µε το δέρµα και δεν πρέπει να χαϊδεύετε ή να περιποιείστε το τρίχωµα του ζώου έως ότου στεγνώσει το σηµείο όπου εφαρµόστηκε το προϊόν.
Κατά τη χορήγηση του Advocate, δεν πρέπει να καπνίζετε, να τρώτε ή να πίνετε και µετά από τη χρήση πρέπει να πλένετε σχολαστικά τα χέρια σας.
Σε περίπτωση τυχαίας έκθεσης στο προϊόν, πλύντε τα µάτια µε άφθονο νερό ή πλύντε το δέρµα µε νερό και σαπούνι.
Άτοµα µε γνωστό ιστορικό ευαισθησίας στη βενζυλική αλκοόλη, την ιµιδακλοπρίδη ή την µοξιδεκτίνη πρέπει να χορηγούν το προϊόν µε προσοχή.
Ο διαλύτης του Advocate ενδέχεται να δηµιουργήσει κηλίδες κατά την επαφή του µε συγκεκριµένα υλικά, όπως δέρµα, ύφασµα, πλαστικό και λακαρισµένες επιφάνειες.
Ως εκ τούτου η επαφή µε τα εν λόγω υλικά πρέπει να αποφεύγεται.
Για ποιους λόγους εγκρίθηκε το Advocate;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Advocate υπερτερούν των κινδύνων που σχετίζονται µε αυτό κατά τη χορήγησή του σε γάτες και σκύλους που πάσχουν ή κινδυνεύουν από µικτές παρασιτώσεις και εισηγήθηκε τη χορήγηση άδειας κυκλοφορίας για το Advocate.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Advocate:
Στις 2 Απριλίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Bayer HealthCare AG (πρώην Bayer AG) για το Advocate.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
08 - 2007
©EMEA 2007
Σελίδα 3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 325
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VANIQA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Vaniqa; Το Vaniqa είναι λευκή κρέμα η οποία περιέχει 11, 5% της δραστικής ουσίας εφλορνιθίνη.
Σε ποιες περιπτώσεις χρησιμοποιείται το Vaniqa; Το Vaniqa ενδείκνυται για τη θεραπεία υπέρμετρης τριχοφυΐας στο πρόσωπο των γυναικών.
Υπέρμετρη τριχοφυΐα στο πρόσωπο σημαίνει υπερβολική ανάπτυξη σκληρών τριχών στο πρόσωπο, που συχνά μοιάζουν με τα γένια των ανδρών.
Το φάρμακο χορηγείται μόνο με ιατρική συνταγή.
Πώς χρησιμοποιείται το Vaniqa; Το Vaniqa απλώνεται με λεπτό στρώμα κρέμας στις προσβληθείσες περιοχές, οι οποίες προηγουμένως έχουν καθαρισθεί και στεγνώσει, δύο φορές ημερησίως (με διαφορά μεταξύ τους τουλάχιστον οκτώ ώρες) και κατόπιν ακολουθεί επάλειψη.
Βελτίωση μπορεί να εμφανισθεί μέσα σε οκτώ εβδομάδες από την έναρξη της θεραπείας.
Η συνεχιζόμενη θεραπεία μπορεί να έχει ως αποτέλεσμα την περαιτέρω βελτίωση και είναι απαραίτητο να διατηρούνται οι ευεργετικές δράσεις.
Η χρήση του Vaniqa θα πρέπει να διακόπτεται, εάν δεν εμφανισθούν ευεργετικές δράσεις μέσα σε τέσσερις μήνες από την έναρξη της θεραπείας.
Οι γυναίκες που χρησιμοποιούν το Vaniqa πρέπει να συνεχίζουν να χρησιμοποιούν μια μέθοδο αποτρίχωσης (εκρίζωση, ξύρισμα).
Πώς δρα το Vaniqa; Το Vaniqa περιέχει τη δραστική ουσία εφλορνιθίνη.
Η εφλορνιθίνη αναστέλλει τη δράση του ενζύμου αποκαρβοξυλάση της ορνιθίνης.
Το ένζυμο αυτό βρίσκεται στο βολβό του θυλακίου της τρίχας και ελέγχει την ανάπτυξη της τριχοφυΐας.
Όταν το ένζυμο αυτό αναστέλλεται, μειώνεται η ανάπτυξη των τριχών.
Ποιες μελέτες εκπονήθηκαν για το Vaniqa; Η αποτελεσματικότητα του Vaniqa μελετήθηκε σε δύο κλινικές μελέτες, με 596 γυναίκες οι οποίες υποβλήθηκαν σε θεραπεία με Vaniqa για 24 εβδομάδες ή έλαβαν εικονικό φάρμακο (εικονική θεραπεία με κρέμα που δεν περιείχε καμία δραστική ουσία).
Η αποτελεσματικότητα της θεραπείας εκτιμήθηκε από γιατρό στο τέλος της μελέτης που βαθμολόγησε την υπέρμετρη τριχοφυΐα ως: « καθαρή/ σχεδόν καθαρή », « αισθητή βελτίωση », « βελτίωση » ή « καμία βελτίωση/ επιδείνωση », 48 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged ώρες μετά, αφού οι γυναίκες είχαν ξυρίσει τα σημεία του προσώπου και την περιοχή κάτω από το πηγούνι όπου είχε εφαρμοστεί η θεραπεία.
Ποιο είναι το όφελος του Vaniqa σύμφωνα με τις μελέτες; Βελτίωση παρουσιάζεται το νωρίτερο 8 εβδομάδες μετά την έναρξη της θεραπείας.
Σε αμφότερες τις μελέτες παρατηρήθηκε σημαντική βελτίωση με το Vaniqa έναντι του εικονικού φαρμάκου.
Μετά τον συνδυασμό των αποτελεσμάτων, παρατηρήθηκε επιτυχές αποτέλεσμα (που βαθμολογήθηκε ως « καθαρό/ σχεδόν καθαρό » ή « αισθητή βελτίωση ») σε 35% των γυναικών που υποβλήθηκαν σε θεραπεία με το Vaniqa, έναντι 9% εκείνων που έλαβαν εικονικό φάρμακο.
Ποιοι κίνδυνοι συνδέονται με το Vaniqa; Η συνηθέστερη ανεπιθύμητη ενέργεια (που παρουσιάζεται σε περισσότερους από 1 στους 10 ασθενείς) είναι ακμή.
Άλλες συνήθεις ανεπιθύμητες ενέργειες είναι ψευδοθυλακίτιδα στην περιοχή του γενείου (αναστολή ανάπτυξης τριχοφυΐας), αλωπεκία (τριχόπτωση), αίσθημα κεντρίσματος στο δέρμα, αίσθημα καύσου στο δέρμα, ξηροδερμία, κνησμός (φαγούρα), ερύθημα (κοκκίνισμα του δέρματος), αίσθημα μουδιάσματος στο δέρμα, ερεθισμένο δέρμα, εξάνθημα και θυλακίτιδα (μόλυνση των θυλακίων των τριχών).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Vaniqa περιλαμβάνεται στο φύλλο οδηγιών χρήσεως.
To Vaniqa δεν πρέπει να χρησιμοποιείται σε άτομα που ενδέχεται να παρουσιάσουν υπερευαισθησία (αλλεργία) στην εφλορνιθίνη ή σε οποιοδήποτε άλλο από τα συστατικά.
Για ποιους λόγους εγκρίθηκε το Vaniqa; Η Επιτροπή Φαρμάκων για Ανθρώπινη Χρήση (CHMP) αποφάσισε ότι τα οφέλη του Vaniqa υπερτερούν των κινδύνων που συνδέονται με αυτό για τη θεραπεία της υπέρμετρης τριχοφυΐας στο πρόσωπο των γυναικών.
Η επιτροπή εισηγήθηκε τη χορήγηση άδειας κυκλοφορίας για το Vaniqa (να καταστεί διαθέσιμο στους γιατρούς).
Λοιπές πληροφορίες για το Vaniqa:
Στις 20 Μαρτίου 2001 η Ευρωπαϊκή Επιτροπή χορήγησε άδεια κυκλοφορίας για το Vaniqa, η οποία ισχύει σε ολόκληρη την Ευρωπαϊκή Ένωση.
Ο κάτοχος της άδειας κυκλοφορίας είναι η εταιρεία Laboratorios Almirall, S. A.
Η πλήρης δημόσια έκθεση αξιολόγησης (EPAR) του Vaniqa διατίθεται εδώ.
Τελευταία ενημέρωση της περίληψης:
08- 2008.
©EMEA 2008
2/ 2
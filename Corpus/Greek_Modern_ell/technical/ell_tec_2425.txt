# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 501
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
BONVIVA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Bonviva; Το Bonviva είναι φάρμακο που περιέχει τη δραστική ουσία ιβαντρονικό οξύ.
Διατίθεται ως λευκά, μακρόστενα δισκία (150 mg) ή ως ενέσιμο διάλυμα (3 mg).
Σε ποιες περιπτώσεις χρησιμοποιείται το Bonviva; Το Bonviva χρησιμοποιείται για τη θεραπεία της οστεοπόρωσης (ασθένεια που καθιστά τα οστά πολύ εύθραυστα) σε γυναίκες μετά την εμμηνόπαυση οι οποίες διατρέχουν κίνδυνο καταγμάτων.
Η επίδραση του φαρμάκου στη μείωση του κινδύνου των καταγμάτων της σπονδυλικής στήλης έχει καταδειχθεί σε μελέτες, αλλά η επίδρασή του στη μείωση του κινδύνου των καταγμάτων του αυχένα του μηριαίου οστού (άνω μέρος του οστού του μηρού) δεν έχει τεκμηριωθεί.
Το φάρμακο χορηγείται μόνο με ιατρική συνταγή.
Πώς χρησιμοποιείται το Bonviva; Το Bonviva χορηγείται είτε από το στόμα σε μορφή δισκίων είτε ως ενδοφλέβια ένεση.
Σε περίπτωση λήψης δισκίων, η δοσολογία είναι ένα δισκίο κάθε μήνα.
Το δισκίο πρέπει πάντα να λαμβάνεται μετά από ολονύκτια νηστεία, μία ώρα πριν από την πρώτη λήψη τροφής ή υγρού ροφήματος (εκτός από νερό) και καταπίνεται με ένα γεμάτο ποτήρι νερό βρύσης.
Ο ασθενής δεν πρέπει να ξαπλώσει για μία ώρα μετά τη λήψη του δισκίου.
Η δοσολογία για την ενέσιμη μορφή του φαρμάκου είναι 3 mg μία φορά κάθε τρεις μήνες.
Οι ασθενείς που λαμβάνουν Bonviva πρέπει να λαμβάνουν επίσης συμπληρώματα βιταμίνης D και ασβεστίου, εάν η πρόσληψη των συγκεκριμένων ουσιών μέσω της τροφής είναι ανεπαρκής.
Το Bonviva δεν συνιστάται σε ασθενείς με σοβαρά νεφρικά προβλήματα.
Πώς δρα το Bonviva; Η οστεοπόρωση παρουσιάζεται όταν δεν αναπτύσσονται επαρκώς νέα οστά για να αντικαταστήσουν όσα έχουν εξασθενήσει.
Σταδιακά, τα οστά γίνονται λεπτά, εύθραυστα και περισσότερο επιρρεπή σε κατάγματα.
Η οστεοπόρωση είναι συνηθέστερη στις γυναίκες μετά την εμμηνόπαυση, όταν μειώνονται τα επίπεδα των οιστρογόνων, που είναι γυναικείες ορμόνες.
Η δραστική ουσία που περιέχει το Bonviva, το ιβαντρονικό οξύ, είναι ένα διφωσφονικό άλας.
Αναστέλλει τη δράση των οστεοκλαστών, δηλαδή των κυττάρων του οργανισμού που εμπλέκονται στη φθορά του οστίτη ιστού και, επομένως, οι απώλειες των οστών είναι μικρότερες.
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged.
Ποιες μελέτες εκπονήθηκαν για το Bonviva; Το Bonviva μελετήθηκε σε τρεις βασικές μελέτες στις οποίες μετείχαν γυναίκες με οστεοπόρωση.
Στην πρώτη μελέτη, στην οποία συμμετείχαν σχεδόν 3. 000 γυναίκες, το Bonviva, λαμβανόμενο σε δισκία των 2, 5 mg μία φορά την ημέρα, συγκρίθηκε με εικονικό φάρμακο (εικονική θεραπεία).
Εξετάσθηκε ο αριθμός των νέων καταγμάτων στη σπονδυλική στήλη που υπέστησαν οι ασθενείς κατά τη διάρκεια τριών ετών.
Στις άλλες δύο μελέτες έγινε σύγκριση μεταξύ των δισκίων μηνιαίας λήψης των 150 mg (1. 609 ασθενείς) και των ενέσεων (1. 395 ασθενείς) με τα δισκία των 2, 5 mg λαμβανόμενα μία φορά την ημέρα.
Οι μελέτες εξέτασαν τη μεταβολή στην πυκνότητα των οστών της σπονδυλικής στήλης και του ισχίου κατά τη διάρκεια δύο ετών.
Επισημαίνεται ότι τα δισκία μονής ημερήσιας λήψης των 2, 5 mg που χρησιμοποιήθηκαν στις μελέτες δεν είναι πλέον εγκεκριμένα.
Ποιο είναι το όφελος του Bonviva σύμφωνα με τις μελέτες; Στην πρώτη μελέτη, η καθημερινή λήψη δισκίων Bonviva των 2, 5 mg μείωσε τον κίνδυνο νέων καταγμάτων της σπονδυλικής στήλης κατά 62% σε σύγκριση με το εικονικό φάρμακο.
Οι άλλες δύο μελέτες κατέδειξαν ότι τα μηνιαία δισκία των 150 mg και οι ενέσεις ήταν αποτελεσματικότερα από τη δόση των 2. 5 mg μία φορά την ημέρα για την ενίσχυση της πυκνότητας των οστών της σπονδυλικής στήλης και του ισχίου.
Σε περίοδο δύο ετών, η πυκνότητα των οστών της σπονδυλικής στήλης αυξήθηκε κατά 7% με τη λήψη των μηνιαίων δισκίων και κατά 6% με τις ενέσεις, έναντι 5% με τα δισκία ημερήσιας λήψης.
Η πυκνότητα των οστών του ισχίου αυξήθηκε κατά 4% με τα δισκία μηνιαίας λήψης και κατά 3% με τις ενέσεις, έναντι 2% με τα δισκία ημερήσιας λήψης.
Ποιοι κίνδυνοι συνδέονται με το Bonviva; Οι συχνότερες ανεπιθύμητες ενέργειες των δισκίων Bonviva (εμφανίζονται σε 1 έως 10 στους 100 ασθενείς) είναι γαστρίτιδα (φλεγμονή του στομάχου), διάρροια, πόνος στην κοιλιά (στομάχι), δυσπεψία, ναυτία (αίσθημα αδιαθεσίας), γριππώδη συμπτώματα, κόπωση (κούραση), μυοσκελετικοί πόνοι (πόνοι στους μυς και στα οστά), αρθραλγία (πόνος στις αρθρώσεις), μυαλγία (μυϊκός πόνος), μυοσκελετική δυσκαμψία.
Με τις ενέσεις έχουν εμφανιστεί, επίσης, δυσκοιλιότητα, πονοκέφαλος, οσφυαλγία (πόνος στη μέση) σε 1 έως 10 στους 100 ασθενείς.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Bonviva περιλαμβάνεται στο φύλλο οδηγιών χρήσης.
Το Bonviva δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στο ιβαντρονικό οξύ ή σε οποιοδήποτε από τα άλλα συστατικά του φαρμάκου, ούτε σε ασθενείς με υποασβεστιαιμία (χαμηλά επίπεδα ασβεστίου στο αίμα).
Η θεραπεία με Bonviva μπορεί να σχετίζεται με οστεονέκρωση της γνάθου (βλάβη στον οστίτη ιστό της γνάθου).
Για τους ασθενείς που λαμβάνουν το φάρμακο και παράλληλα υποβάλλονται σε οδοντιατρική θεραπεία απαιτείται προσοχή.
Για ποιους λόγους εγκρίθηκε το Bonviva; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Bonviva υπερτερούν των κινδύνων που συνδέονται με αυτό για τη θεραπεία της οστεοπόρωσης σε μετεμμηνοπαυσιακές γυναίκες με αυξημένο κίνδυνο κατάγματος.
Ως εκ τούτου, η επιτροπή εισηγήθηκε τη χορήγηση άδειας κυκλοφορίας για το Bonviva.
Λοιπές πληροφορίες για το Bonviva:
Στις 23 Φεβρουαρίου 2004 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Roche Registration Limited για το Bonviva.
Η άδεια κυκλοφορίας ανανεώθηκε στις 23 Φεβρουαρίου 2009.
Η πλήρης δημόσια έκθεση αξιολόγησης (EPAR) του Bonviva διατίθεται εδώ.
Τελευταία ενημέρωση της περίληψης:
02- 2009.
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ CVMP/ 487721/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PORCILIS AR- T DF
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Porcilis AR- T DF; Το Porcilis AR- T DF είναι ένα εµβόλιο για χοίρους.
Πρόκειται για ένα φιαλίδιο που περιέχει ενέσιµο εναιώρηµα.
Το Porcilis AR- T DF περιέχει ένα µη τοξικό ανασυνδυασµένο παράγωγο (βλέπε « Πώς δρα το Porcilis AR- T DF; ») της τοξίνης Pasteurella multocida και αδρανοποιηµένα κύτταρα Bordetella bronchiseptica.
Σε ποιες περιπτώσεις χρησιµοποιείται το Porcilis AR- T DF; Το Porcilis AR- T DF χρησιµοποιείται για τη µείωση των κλινικών συµπτωµάτων της προϊούσας ατροφικής ρινίτιδας (µια ασθένεια κατά την οποία οι ιστοί της µύτης προσβάλλονται από λοίµωξη και νεκρώνονται) σε χοιρίδια.
Το εµβόλιο χορηγείται µόνο σε σύες (θηλυκοί χοίροι).
Τα χοιρίδιά τους αποκτούν ανοσοποίηση µε την πρόσληψη του πρωτογάλακτος από τις µητέρες.
Το Porcilis AR- T DF χορηγείται σε δόση των 2 ml, µε ενδοµυϊκή ένεση (ένεση σε µυ) σε θηλυκούς χοίρους ηλικίας 18 εβδοµάδων και άνω.
Το εµβόλιο χορηγείται πίσω από το αυτί.
Ο πρώτος εµβολιασµός θα πρέπει να διενεργείται 6 εβδοµάδες πριν από την αναµενόµενη ηµεροµηνία τοκετού (ηµεροµηνία γέννησης των χοιριδίων) και ακολουθείται από δεύτερη δόση 4 εβδοµάδες αργότερα.
Για τη διατήρηση της ανοσίας αρκεί η έγχυση µιας δόσης 2 – 4 εβδοµάδες πριν από κάθε επόµενο τοκετό.
Πώς δρα το Porcilis AR- T DF; Η προϊούσα ατροφική ρινίτιδα προκαλείται από τοξίνες του βακτηρίου Pasteurella multocida.
Το Porcilis AR- T DF περιέχει ένα µη τοξικό ανασυνδυασµένο παράγωγο (βλέπε παρακάτω) της τοξίνης Pasteurella multocida καθώς και αδρανοποιηµένα βακτηριακά κύτταρα Bordetella bronchiseptica.
Το βακτήριο αυτό εµφανίζεται συχνά µαζί µε την Pasteurella multocida και επιδεινώνει την ασθένεια.
Όταν οι σύες εµβολιάζονται, η µικρή αυτή έκθεση βοηθάει το ανοσοποιητικό σύστηµα του χοίρου να αναγνωρίσει και να επιτεθεί στο βακτήριο.
Όταν εκτεθούν εκ νέου σε µεταγενέστερη φάση της ζωής τους σε κάποιο από αυτά τα βακτήρια, οι χοίροι ή δεν θα προσβληθούν από λοίµωξη ή θα προσβληθούν από πολύ πιο ήπιες µορφές λοίµωξης.
Τα νεογέννητα χοιρίδια των συών αποκτούν αυτήν την ανοσία µέσω του πρωτογάλακτος που λαµβάνουν από τη µητέρα τους.
Ένα δραστικό συστατικό του Porcilis AR- T DF, η τοξίνη Pasteurella multocida, παράγεται µε µία µέθοδο γνωστή ως « τεχνολογία ανασυνδυασµένου DNA ».
Η τοξίνη Pasteurella multocida παράγεται από ένα βακτηριακό κύτταρο στο οποίο έχει ενσωµατωθεί ένα γονίδιο (DNA) το οποίο του επιτρέπει
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged να παράγει το τοξοειδές Pasteurella multocida, µια γενετικώς τροποποιηµένη τοξίνη η οποία διαθέτει επαρκή ανοσογόνο δραστηριότητα και είναι απαλλαγµένη από τοξικές ιδιότητες.
Ποιες µελέτες εκπονήθηκαν για το Porcilis AR- T DF; Το Porcilis AR- T DF µελετήθηκε σε σύες, όπου συγκρίθηκε µε άλλο εµβόλιο για την προϊούσα ατροφική ρινίτιδα.
Σε αυτήν την µελέτη, λήφθηκε αίµα από κάθε νεογνό χοιρίδιο κάθε θηλυκού χοίρου το οποίο εξετάστηκε για την ύπαρξη αντισωµάτων τοξίνης Pasteurella multocida και κυττάρων Bordetella bronchiseptica.
Παράλληλα, εξετάστηκε η χρονική διάρκεια της δραστικότητας του Porcilis AR- T DF.
Ο κύριος δείκτης µέτρησης της αποτελεσµατικότητας ήταν ο αριθµός αντισωµάτων των κυττάρων Bordetella bronchiseptica και της τοξίνης Pasteurella multocida.
Ποιο είναι το όφελος του Porcilis AR- T DF σύµφωνα µε τις µελέτες; Οι δοκιµές κατέδειξαν επαρκή προστασία έναντι των κλινικών συµπτωµάτων της προϊούσας ατροφικής ρινίτιδας.
Τα χοιρίδια παρουσίασαν επίπεδα αντισωµάτων ενάντια στην προϊούσα ατροφική ρινίτιδα συγκρίσιµα µε αυτά άλλου εγκεκριµένου εµβολίου.
Στη µελέτη διάρκειας της επίδρασης, της οποίας βασικός δείκτης ήταν τα επίπεδα αντισωµάτων, καταδείχτηκε ότι ο επαναληπτικός εµβολιασµός µε µία δόση είχε ως αποτέλεσµα την σαφή ενίσχυση της ανταπόκρισης (δηλαδή τα επίπεδα αντισωµάτων που προέκυψαν ήταν ακόµη υψηλότερα σε σύγκριση µε τα επίπεδα που υπήρχαν µετά από τον κύριο εµβολιασµό).
Ποιες είναι οι ανεπιθύµητες ενέργειες του Porcilis AR- T DF; Το Porcilis AR- T DF µπορεί να προκαλέσει προσωρινή αύξηση της θερµοκρασίας του σώµατος κατά 1, 5 °C και, σε ορισµένους χοίρους, έως και 3°C την ηµέρα του εµβολιασµού ή την επόµένη ηµέρα.
Άλλες ανεπιθύµητες ενέργειες είναι η µειωµένη δραστηριότητα και η απώλεια της όρεξης στο 10- 20% των ζώων κατά την ηµέρα του εµβολιασµού καθώς και/ ή µια παροδική εξοίδηση (µέγιστης διαµέτρου:
10 cm) στο σηµείο χορήγησης της ένεσης για διάστηµα µέχρι δύο εβδοµάδες.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το Porcilis AR- T DF περιέχει παραφινέλαιο.
Σε περίπτωση τυχαίας ένεσης µπορεί να προκληθεί έντονος πόνος και εξοίδηση, ιδιαιτέρως εάν η ένεση γίνει σε άρθρωση ή σε δάκτυλο.
Σε σπάνιες περιπτώσεις αυτό µπορεί να έχει ως αποτέλεσµα απώλεια του δακτύλου.
Εάν κατά λάθος ενεθείτε µε αυτό το προϊόν, ακόµη και εάν η ποσότητα του φαρµάκου είναι πολύ µικρή, αναζητήστε αµέσως ιατρική συµβουλή, επιδεικνύοντας στον ιατρό το εσώκλειστο φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά από την ιατρική εξέταση, ζητήστε και πάλι ιατρική συµβουλή.
Για ποιους λόγους εγκρίθηκε το Porcilis AR- T DF; Η επιτροπή φαρµάκων για κτηνιατρική χρήση (CVMP) συµφώνησε ότι τα οφέλη του Porcilis AR- T DF υπερτερούν των κινδύνων που σχετίζονται µε αυτό στη µείωση των κλινικών συµπτωµάτων της προϊούσας ατροφικής ρινίτιδας σε χοιρίδια, και εισηγήθηκε τη χορήγηση άδειας κυκλοφορίας για το Porcilis AR- T DF.
Η σχέση οφέλους/ κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης.
Λοιπές πληροφορίες για το Porcilis AR- T DF:
Στις 16 Νοεµβρίου 2000, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International B. V για το Porcilis AR- T DF.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
11- 2006.
2/ 2
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 670
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EXJADE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Exjade; Το Exjade είναι φάρμακο που περιέχει τη δραστική ουσία deferasirox (δεφερασιρόξη).
Διατίθεται υπό μορφή στρογγυλών, λευκών διασπειρόμενων δισκίων τα οποία αναμιγνύονται με υγρό και παράγουν εναιώρημα για πόσιμη χρήση από τον ασθενή.
Κάθε δισκίο περιέχει 125 mg, 250 mg ή 500 mg δεφερασιρόξης.
Σε ποιες περιπτώσεις χρησιμοποιείται το Exjade; Το Exjade χρησιμοποιείται για τη θεραπεία μιας πάθησης που ονομάζεται « χρόνια υπερφόρτωση με σίδηρο » (υπερβολική ποσότητα σιδήρου στον οργανισμό), η οποία προκαλείται από τις επαναλαμβανόμενες μεταγγίσεις αίματος. • Το Exjade χορηγείται για τη μείωση της ποσότητας του σιδήρου στον οργανισμό ασθενών ηλικίας από έξι ετών και άνω, οι οποίοι πάσχουν από κληρονομική ασθένεια που ονομάζεται μείζων β- μεσογειακή αναιμία και υποβάλλονται σε συχνές μεταγγίσεις αίματος για τη θεραπεία της.
Οι ασθενείς που πάσχουν από μείζονα β- μεσογειακή αναιμία δεν μπορούν να παράγουν αρκετή αιμοσφαιρίνη (η πρωτεΐνη που υπάρχει στα ερυθρά αιμοσφαίρια και μεταφέρει το οξυγόνο στον οργανισμό) και χρειάζονται τακτικές μεταγγίσεις αίματος.
Ως συχνές μεταγγίσεις ορίζονται τα 7 ml συμπυκνωμένων ερυθροκυττάρων κατ ’ ελάχιστο ανά χιλιόγραμμο σωματικού βάρους σε διάστημα ενός μήνα. • Το Exjade χορηγείται επίσης όταν η δεφεροξαμίνη (άλλο φάρμακο που χορηγείται για τη θεραπεία της υπερφόρτωσης με σίδηρο) αντενδείκνυται ή είναι ανεπαρκής σε ασθενείς που πάσχουν από άλλους τύπους αναιμίας, σε παιδιά ηλικίας από δύο έως πέντε ετών και σε ασθενείς με μείζονα β- μεσογειακή αναιμία που υποβάλλονται σε λιγότερο συχνές μεταγγίσεις αίματος.
Το Exjade χαρακτηρίστηκε στις 13 Μαρτίου 2002 « ορφανό φάρμακο » (φάρμακο που χρησιμοποιείται σε σπάνιες ασθένειες), επειδή ο αριθμός των ασθενών που πάσχουν από χρόνια υπερφόρτωση με σίδηρο είναι μικρός και η ασθένεια αυτή θεωρείται σπάνια.
Το φάρμακο χορηγείται μόνο με ιατρική συνταγή.
Πώς χρησιμοποιείται το Exjade; Η θεραπεία με το Exjade πρέπει να ξεκινά και να παρακολουθείται από ιατρό με πείρα στη θεραπεία της χρόνιας υπερφόρτωσης με σίδηρο που οφείλεται σε συχνές μεταγγίσεις αίματος.
Το Exjade πρέπει 7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. να χορηγείται μόνο σε ασθενείς που δεν αντιμετωπίζουν προβλήματα με τους νεφρούς τους.
Η θεραπεία ξεκινά μόλις ο ασθενής έχει λάβει περίπου 100 ml συμπυκνωμένων ερυθροκυττάρων ανά χιλιόγραμμο σωματικού βάρους ή μόλις εμφανισθούν ενδείξεις υπερφόρτωσης με σίδηρο (όταν τα επίπεδα της φερριτίνης στο αίμα, δηλαδή της πρωτεΐνης που αποθηκεύει τον σίδηρο στον οργανισμό, ξεπεράσουν το 1 mg ανά λίτρο).
Η θεραπεία ξεκινά συνήθως με τη χορήγηση μιας δόσης των 20 mg ανά χιλιόγραμμο σωματικού βάρους.
Μπορούν επίσης να χορηγηθούν αρχικές δόσεις των 10 ή των 30 mg/ kg, ανάλογα με τη συχνότητα των μεταγγίσεων αίματος στις οποίες υποβάλλεται ο ασθενής.
Οι δόσεις αυτές αναπροσαρμόζονται σύμφωνα με τις ανάγκες, κάθε τρεις έως έξι μήνες, ανάλογα με την ανταπόκριση.
Το Exjade λαμβάνεται καθημερινά, κατά προτίμηση την ίδια ώρα κάθε μέρα και με άδειο στομάχι (τουλάχιστον 30 λεπτά πριν από το γεύμα).
Ο αριθμός των δισκίων τα οποία αποτελούν μία δόση, ανάλογα με την περιεκτικότητά τους, υπολογίζεται με βάση το βάρος του ασθενούς.
Τα δισκία διαλύονται με ανάδευση σε ένα ποτήρι με νερό ή με χυμό φρούτων μέχρι να σχηματισθεί ένα πόσιμο εναιώρημα.
Πώς δρα το Exjade; Τα ερυθρά κύτταρα που μεταγγίζονται σε ασθενείς οι οποίοι υποβάλλονται σε επαναλαμβανόμενες μεταγγίσεις αίματος για τη θεραπεία της αναιμίας περιέχουν σίδηρο, καθώς όμως ο οργανισμός δεν διαθέτει φυσικό τρόπο για την απομάκρυνση της περίσσειας σιδήρου, ο σίδηρος συσσωρεύεται και με την πάροδο του χρόνου προκαλεί βλάβες σε σημαντικά όργανα, όπως η καρδιά ή το συκώτι.
Η δραστική ουσία που περιέχει το Exjade, η δεφερασιρόξη, είναι μια « χηλική ένωση σιδήρου ».
Η εν λόγω ουσία προσκολλάται στο σίδηρο που υπάρχει στον οργανισμό και σχηματίζει ένα σύμπλοκο (που ονομάζεται « χηλικό »), το οποίο μπορεί να απεκκριθεί από τον οργανισμό, κυρίως μέσω των κοπράνων.
Με τον τρόπο αυτό εξισορροπείται η υπερφόρτωση σιδήρου και προλαμβάνονται οι βλάβες που οφείλονται σε αυτήν.
Ποιες μελέτες εκπονήθηκαν για το Exjade; Τα αποτελέσματα του Exjade ελέγχθηκαν πρώτα σε πειραματικά μοντέλα, προτού μελετηθούν σε ανθρώπους.
Η βασική μελέτη αποτελεσματικότητας συνέκρινε το Exjade με τη δεφεροξαμίνη σε 591 ασθενείς με μείζονα β- μεσογειακή αναιμία.
Οι μισοί περίπου ασθενείς ήταν κάτω των 16 ετών, ενώ 56 ασθενείς ήταν κάτω των έξι ετών.
Ο γιατρός και οι ασθενείς γνώριζαν ποιο φάρμακο χορηγείτο διότι το Exjade λαμβάνεται από το στόμα, ενώ η δεφεροξαμίνη χορηγείται με υποδόρια έγχυση (πολύ αργή ένεση κάτω από το δέρμα) κατά τη διάρκεια της νύχτας.
Η αποτελεσματικότητα υπολογίσθηκε με τη μέτρηση των επιπέδων σιδήρου που υπήρχαν στο συκώτι πριν και μετά από ένα χρόνο θεραπείας με τα φάρμακα.
Σε συμπληρωματική μελέτη εξετάστηκε η αποτελεσματικότητα του Exjade σε ασθενείς οι οποίοι δεν μπορούσαν να ακολουθήσουν αγωγή με δεφεροξαμίνη, περιλαμβανομένων των ασθενών με μείζονα β- μεσογειακή αναιμία και με άλλους τύπους αναιμίας.
Ποιο είναι το όφελος του Exjade σύμφωνα με τις μελέτες; Όταν ολοκληρώθηκε η βασική μελέτη, το 53% των ασθενών που λάμβαναν το Exjade παρουσίασε ικανοποιητική ανταπόκριση στη θεραπεία, σε σύγκριση με το 66% των ασθενών που λάμβαναν δεφεροξαμίνη.
Το γεγονός αυτό υποδηλώνει ότι το Exjade δεν εμφάνισε την ίδια αποτελεσματικότητα με το φάρμακο με το οποίο συγκρίθηκε.
Ωστόσο, κατά την εξέταση 381 ασθενών που είχαν ιδιαίτερα υψηλά επίπεδα σιδήρου στο συκώτι τους στην αρχή της θεραπείας και οι οποίοι έλαβαν συγκρίσιμες ποσότητες Exjade και δεφεροξαμίνης, απεδείχθη ότι και τα δύο φάρμακα ήταν εξίσου αποτελεσματικά.
Πολύ λίγοι ασθενείς κάτω των έξι ετών που συμμετείχαν σε αυτή τη μελέτη κατέδειξαν την ασφάλεια και την αποτελεσματικότητα του Exjade σε αυτή την ηλικιακή ομάδα.
Στη συμπληρωματική μελέτη, πάνω από τους μισούς ασθενείς που δεν μπορούσαν να ακολουθήσουν αγωγή με δεφεροξαμίνη ανταποκρίθηκαν στην αγωγή με Exjade μετά από ένα έτος, περιλαμβανομένων των ασθενών ηλικίας μεταξύ δύο και πέντε ετών.
Ποιοι κίνδυνοι συνδέονται με το Exjade; Η συχνότερη ανεπιθύμητη ενέργεια που αναφέρθηκε με το Exjade (παρατηρείται σε περισσότερους από 1 στους 10 ασθενείς) είναι η αύξηση της κρεατινίνης στο αίμα (ένδειξη νεφρικών προβλημάτων).
2/ 3 Ο πλήρης κατάλογος όλων των ανεπιθύμητων ενεργειών που αναφέρθηκαν με το Exjade περιλαμβάνεται στο φύλλο οδηγιών χρήσης.
Το Exjade δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη δεφερασιρόξη ή σε οποιοδήποτε άλλο από τα συστατικά του φαρμάκου, ή σε άτομα στα οποία η κάθαρση κρεατινίνης (τρόπος μέτρησης της ικανότητας των νεφρών να απομακρύνουν την κρεατινίνη από το αίμα) είναι κάτω από 60 ml ανά λεπτό.
Το Exjade δεν πρέπει να χρησιμοποιείται σε συνδυασμό με άλλες χηλικές ενώσεις σιδήρου.
Είναι πολύ σημαντικό να ελέγχεται με εξετάσεις αίματος η νεφρική και η ηπατική λειτουργία του ασθενούς πριν από την έναρξη της θεραπείας καθώς και τακτικά κατά τη διάρκειά της.
Πρέπει να μειώνεται η δόση ή να διακόπτεται η θεραπεία εάν ο ασθενής εμφανίζει προβλήματα στους νεφρούς ή στο συκώτι.
Το Exjade δεν συνιστάται για ασθενείς με σοβαρά προβλήματα στο συκώτι καθώς δεν έχει δοκιμαστεί στην εν λόγω ομάδα.
Για ποιους λόγους εγκρίθηκε το Exjade; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Exjade υπερτερούν των κινδύνων που σχετίζονται με αυτό για τη θεραπεία της χρόνιας υπερφόρτωσης με σίδηρο λόγω των συχνών μεταγγίσεων αίματος σε ασθενείς με μείζονα β- μεσογειακή αναιμία, καθώς και λόγω των μεταγγίσεων αίματος όταν η θεραπεία με δεφεροξαμίνη αντενδείκνυται ή είναι ανεπαρκής.
Η επιτροπή εισηγήθηκε τη χορήγηση άδειας κυκλοφορίας για το φάρμακο.
Ποια μέτρα λαμβάνονται για την ασφαλή χρήση του Exjade; Η εταιρεία που είναι υπεύθυνη για τη διάθεση του Exjade πρέπει να ετοιμάσει ενημερωτικές οδηγίες για τους ιατρούς, τις οποίες θα διανείμει μόλις κυκλοφορήσει το φάρμακο.
Οι εν λόγω οδηγίες θα διασφαλίσουν ότι οι ιατροί γνωρίζουν ότι είναι αναγκαίο να παρακολουθούν την υγεία του ασθενούς, και ειδικότερα τη λειτουργία των νεφρών, όταν χορηγούν το φάρμακο.
Η εταιρεία θα συντάξει παράλληλα και παρόμοιες οδηγίες για τους ασθενείς.
Λοιπές πληροφορίες για το Exjade:
Στις 28 Αυγούστου 2006 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Novartis Europharm Limited για το Exjade.
Η περίληψη της γνώμης της Επιτροπής Ορφανών Φαρμάκων για το Exjade διατίθεται εδώ.
Η πλήρης δημόσια έκθεση αξιολόγησης (EPAR) για το Exjade διατίθεται εδώ
Τελευταία ενημέρωση της περίληψης:
08- 2008.
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 370
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FABRAZYME
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Fabrazyme; Το Fabrazyme είναι διάλυμα προς έγχυση (ενστάλαξη σε φλέβα) το οποίο περιέχει τη δραστική ουσία αγαλσιδάση βήτα.
Σε ποιες περιπτώσεις χρησιμοποιείται το Fabrazyme;
Το Fabrazyme χρησιμοποιείται για τη θεραπεία ασθενών που πάσχουν από τη νόσο Fabry, μία σπάνια κληρονομική διαταραχή.
Οι ασθενείς με τη νόσο του Fabry έχουν ανεπάρκεια ενός ενζύμου που ονομάζεται α- γαλακτοσιδάση Α.
Το ένζυμο αυτό διασπά κανονικά μια λιπώδη ουσία που ονομάζεται σφαιροτριαοζυλοκεραμίδιο (GL- 3).
Εάν το ένζυμο αυτό απουσιάζει, το GL- 3 δεν μπορεί να διασπαστεί και συσσωρεύεται στα κύτταρα του οργανισμού, π. χ. στα κύτταρα των νεφρών.
Όσοι πάσχουν από τη νόσο του Fabry μπορεί να παρουσιάζουν ένα ευρύ φάσμα ενδείξεων και συμπτωμάτων, περιλαμβανομένων και σοβαρών παθήσεων, όπως είναι η νεφρική ανεπάρκεια, τα καρδιακά προβλήματα και τα εγκεφαλικά επεισόδια.
Δεδομένου του μικρού αριθμού ασθενών με τη νόσο του Fabry, και, άρα, της σπανιότητας της ασθένειας, το Fabrazyme χαρακτηρίστηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 8 Αυγούστου 2000.
Το φάρμακο χορηγείται μόνο με ιατρική συνταγή
Πώς χρησιμοποιείται το Fabrazyme;
Το φαρμακευτικό προϊόν πρέπει να χορηγείται μόνο από γιατρό έμπειρο στη θεραπεία της νόσου του Fabry ή άλλων κληρονομικών μεταβολικών νόσων.
Το Fabrazyme χορηγείται με ενδοφλέβια έγχυση και η δόση είναι 1 mg ανά χιλιόγραμμο σωματικού βάρους χορηγούμενη μία φορά κάθε δύο εβδομάδες.
Ο αρχικός ρυθμός έγχυσης δεν θα πρέπει να υπερβαίνει τα 0, 25 mg ανά λεπτό (15 mg ανά ώρα) έτσι ώστε να ελαχιστοποιηθεί ο κίνδυνος εμφάνισης ανεπιθύμητων ενεργειών σχετιζόμενων με την έγχυση.
Ο ρυθμός έγχυσης είναι δυνατό να αυξηθεί σταδιακά στις επόμενες εγχύσεις.
Σε μία από τις μελέτες εξετάστηκαν τα αποτελέσματα του Fabrazyme σε παιδιά και υποστηρίχθηκε ότι το Fabrazyme μπορεί να χορηγηθεί σε παιδιά ηλικίας μεταξύ οχτώ και 16 ετών με την ίδια δοσολογία.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 8416 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Ασθενείς με σοβαρή νεφρική δυσλειτουργία μπορεί να έχουν μικρότερη ανταπόκριση στη θεραπεία.
Το Fabrazyme προορίζεται για μακροχρόνια θεραπεία.
Πώς δρα το Fabrazyme;
Το Fabrazyme είναι θεραπεία ενζυμικής υποκατάστασης.
Οι θεραπείες ενζυμικής υποκατάστασης παρέχουν στους ασθενείς το ένζυμο που τους λείπει.
Το Fabrazyme έχει σχεδιαστεί με στόχο την υποκατάσταση του ανθρώπινου ενζύμου α- γαλακτοσιδάση Α, το οποίο λείπει από άτομα που πάσχουν από τη νόσο του Fabry.
Η δραστική ουσία του Fabrazyme, αγαλσιδάση βήτα, αποτελεί αντίγραφο του ανθρώπινου ενζύμου και παράγεται με μια μέθοδο είναι γνωστή ως « τεχνολογία ανασυνδυασμένου DNA »: παράγεται από ένα κύτταρο που λαμβάνει ένα γονίδιο (DNA), το οποίο το καθιστά ικανό να παράγει το ένζυμο.
Tο ένζυμο υποκατάστασης βοηθά στη διάσπαση του GL- 3 και δεν το αφήνει να συσσωρευτεί στα κύτταρα του ασθενούς.
Ποιες μελέτες εκπονήθηκαν για το Fabrazyme;
Παρουσιάστηκαν τρεις κλινικές μελέτες, στις οποίες συμμετείχαν συνολικά 73 ενήλικες ασθενείς.
Στην κύρια μελέτη, το Fabrazyme συγκρίθηκε με εικονικό φάρμακο (εικονική θεραπεία) σε 58 ασθενείς.
Η μελέτη εξέτασε τη δράση των φαρμάκων στην κάθαρση του GL- 3 από τα νεφρά.
Η αποτελεσματικότητα του Fabrazyme εξετάστηκε επίσης σε 16 παιδιά με νόσο του Fabry ηλικίας μεταξύ οχτώ και 16 ετών.
Ποιο είναι το όφελος του Fabrazyme σύμφωνα με τις μελέτες;
Στην κύρια μελέτη, το Fabrazyme πέτυχε ιδιαίτερα σημαντική και σχεδόν πλήρη κάθαρση του GL- 3 από τα κύτταρα του νεφρού μετά από 20 εβδομάδες θεραπείας: το 69% των ασθενών που ακολούθησαν αγωγή με το Fabrazyme πέτυχαν την καλύτερη βαθμολογία όσον αφορά την κάθαρση, κάτι που δεν συνέβη με κανέναν από τους ασθενείς από την ομάδα που έλαβε το εικονικό φάρμακο.
Αυτό μπορεί να έχει ως αποτέλεσμα τη βελτίωση των συμπτωμάτων της νόσου ή τη σταθεροποίηση της νόσου.
Τα παιδιά που έλαβαν Fabrazyme παρουσίασαν επίσης μείωση των επιπέδων GL- 3 στο αίμα, με όλα τα παιδιά να έχουν φυσιολογικά επίπεδα ύστερα από 20 εβδομάδες αγωγής.
Η μείωση αυτή συνοδεύτηκε από βελτίωση των συμπτωμάτων και της ποιότητας ζωής των παιδιών.
Ποιοι κίνδυνοι συνδέονται με το Fabrazyme;
Οι συχνότερες ανεπιθύμητες ενέργειες (εμφανίζονται σε περισσότερους από 1 στους 10 ασθενείς) προκλήθηκαν από την έγχυση και όχι από το φάρμακο.
Οι αντιδράσεις αυτές είναι κυρίως πυρετός και ρίγη.
Άλλες ανεπιθύμητες ενέργειες είναι πονοκέφαλος, παραισθησία (μη φυσιολογική αίσθηση όπως μούδιασμα), ναυτία, έμετος, έξαψη και ρίγη.
Οι ανεπιθύμητες ενέργειες που παρουσιάστηκαν στα παιδιά είναι παρόμοιες με εκείνες των ενηλίκων.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Fabrazyme περιλαμβάνεται στο φύλλο οδηγιών χρήσης.
Οι ασθενείς που ακολουθούν αγωγή με Fabrazyme μπορούν να αναπτύξουν αντισώματα (πρωτεΐνες που παράγονται ως αντίδραση στο Fabrazyme και οι οποίες μπορούν να επηρεάσουν τη θεραπεία).
Το Fabrazyme δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην αγαλσιδάση βήτα ή σε οποιοδήποτε άλλο από τα συστατικά του φαρμάκου.
Για ποιους λόγους εγκρίθηκε το Fabrazyme;
Η Επιτροπή Φαρμάκων για Ανθρώπινη Χρήση (CHMP) έκρινε ότι η θεραπεία με Fabrazyme μπορεί να έχει μακροπρόθεσμα κλινικά οφέλη για τους ασθενείς που πάσχουν από τη νόσο του Fabry.
Η CHMP έκρινε ότι τα οφέλη του Fabrazyme υπερτερούν των κινδύνων που συνδέονται με αυτό για μακροχρόνια θεραπεία ενζυμικής υποκατάστασης με επιβεβαιωμένη διάγνωση της νόσου του Fabry και εισηγήθηκε τη χορήγηση άδειας κυκλοφορίας για το Fabrazyme.
Το Fabrazyme εγκρίθηκε αρχικά με τη διαδικασία των « Εξαιρετικών Περιστάσεων » διότι, λόγω της σπανιότητας της ασθένειας, οι πληροφορίες τη στιγμή της έγκρισης ήταν περιορισμένες.
Η εταιρεία υπέβαλε τις πρόσθετες πληροφορίες που της ζητήθηκαν και το καθεστώς των « Εξαιρετικών Περιστάσεων » έληξε στις 6 Φεβρουαρίου 2008.
2/ 3 Λοιπές πληροφορίες για το Fabrazyme:
Στις 3 Αυγούστου 2001, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Genzyme Europe B. V. για το Fabrazyme.
Η άδεια κυκλοφορίας ανανεώθηκε στις 3 Αυγούστου 2006.
Το μητρώο για τον χαρακτηρισμό του Fabrazyme ως ορφανού φαρμάκου διατίθεται εδώ
Η πλήρης δημόσια έκθεση αξιολόγησης (EPAR) του Fabrazyme διατίθεται εδώ.
Τελευταία ενημέρωση της περίληψης:
02- 2008
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 466
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ONSENAL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Onsenal; To Onsenal είναι φάρμακο που περιέχει τη δραστική ουσία κελεκοξίμπη.
Διατίθεται υπό μορφή λευκών καψακίων (των 200 και 400 mg).
Σε ποιες περιπτώσεις χρησιμοποιείται το Onsenal; Το Onsenal χρησιμοποιείται για τη μείωση του αριθμού των πολυπόδων σε ασθενείς με οικογενή αδενωματώδη πολυποδίαση (ΟΑΠ).
Πρόκειται για μια γενετική νόσο που προκαλεί « αδενωματώδεις εντερικούς πολύποδες », δηλαδή όγκους στο εσωτερικό του παχέος εντέρου ή του ορθού.
Το Onsenal χορηγείται σε συνδυασμό με χειρουργική επέμβαση (για την αφαίρεση των πολυπόδων) και ενδοσκοπική παρακολούθηση (για την παρακολούθηση της εξέλιξης των πολυπόδων με τη χρήση ενδοσκοπίου, δηλαδή ενός λεπτού σωλήνα που επιτρέπει στον ιατρό να εξετάζει το εσωτερικό του εντέρου).
Δεδομένου του μικρού αριθμού ασθενών με ΟΑΠ και, άρα, της σπανιότητας της ασθένειας, το Onsenal χαρακτηρίστηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 20 Νοεμβρίου 2001.
Το φάρμακο χορηγείται μόνο με ιατρική συνταγή.
Πώς χρησιμοποιείται το Onsenal; Η συνιστώμενη δόση του Onsenal είναι 400 mg δύο φορές την ημέρα με τροφή.
Παράλληλα, πρέπει να συνεχίζεται η συνήθης ιατρική φροντίδα των ασθενών που πάσχουν από ΟΑΠ.
Σε ασθενείς με μέτρια ηπατική δυσλειτουργία πρέπει να χορηγείται η μισή δόση του Onsenal ενώ το φάρμακο χορηγείται με προσοχή στους ασθενείς με ήπια ή μέτρια νεφρική δυσλειτουργία.
Δεν πρέπει να χορηγείται σε ασθενείς με σοβαρή ηπατική ή νεφρική δυσλειτουργία και χορηγείται με προσοχή, ενδεχομένως με μικρότερη δόση έναρξης, σε περίπτωση που το φάρμακο διασπάται με αργό ρυθμό στον οργανισμό του ασθενούς.
Ιδιαίτερη προσοχή πρέπει να δίνεται κατά τη χορήγηση του φαρμάκου σε ηλικιωμένους.
Η μέγιστη συνιστώμενη ημερήσια δόση του Onsenal είναι 800 mg.
Πώς δρα το Onsenal; Η δραστική ουσία που περιέχει το Onsenal, η κελεκοξίμπη, είναι ένα « μη στεροειδές αντιφλεγμονώδες φάρμακο » (ΜΣΑΦ) το οποίο ανήκει στην κατηγορία των φαρμάκων που καλούνται
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged. « αναστολείς της κυκλο- οξυγενάσης- 2 (COX- 2) ».
H κελεκοξίμπη αναστέλλει τη δράση του ενζύμου COX- 2, με αποτέλεσμα τη μείωση της παραγωγής προσταγλανδινών, οι οποίες είναι οι ουσίες που συμμετέχουν στην πρόκληση φλεγμονής και στη δραστηριότητα των λείων μυών (μύες που εκτελούν αυτόματες κινήσεις, όπως για παράδειγμα το άνοιγμα και το κλείσιμο των αιμοφόρων αγγείων).
Το COX- 2 εντοπίζεται σε υψηλά επίπεδα σε αδενωματώδεις πολύποδες του παχέος εντέρου και του ορθού.
Η κελεκοξίμπη, αναστέλλοντας τη δράση του COX- 2, βοηθάει στην επιβράδυνση του σχηματισμού πολυπόδων, σταματάει την ανάπτυξη του μηχανισμού τροφοδότησής τους με αίμα και αυξάνει το ρυθμό νέκρωσης των κυττάρων.
Ποιες μελέτες εκπονήθηκαν για το Onsenal; Διενεργήθηκε μία βασική μελέτη για την αξιολόγηση του Onsenal, στην οποία μετείχαν 83 ενήλικες ασθενείς με ΟΑΠ και η οποία συνέκρινε την αποτελεσματικότητα δύο διαφορετικών δόσεων Onsenal έναντι εικονικού φαρμάκου (εικονική θεραπεία).
Στη συγκεκριμένη μελέτη, 25 ασθενείς διατηρούσαν ανέπαφο το παχύ έντερο (κάτω μέρος του εντέρου), ενώ οι υπόλοιποι είχαν υποβληθεί σε χειρουργική επέμβαση για τη μερική ή ολική αφαίρεση του παχέος εντέρου.
Ο βασικός δείκτης μέτρησης της αποτελεσματικότητας ήταν η μείωση του αριθμού πολυπόδων σε μια καθορισμένη περιοχή των τοιχωμάτων του παχέος εντέρου ή του ορθού μετά από έξι μήνες θεραπείας.
Σε συμπληρωματική μελέτη εξετάστηκε η επίδραση του Onsenal σε 18 παιδιά με ΟΑΠ.
Ποιο είναι το όφελος του Onsenal σύμφωνα με τις μελέτες; Το Onsenal, χορηγούμενο σε δόση των 400 mg δύο φορές την ημέρα, αποδείχτηκε αποτελεσματικότερο από το εικονικό φάρμακο.
Στους ενήλικες ασθενείς, το Onsenal μείωσε τον μέσο όρο πολυπόδων κατά 28% μετά από έξι μήνες, ενώ το αντίστοιχο ποσοστό μείωσης για τους ασθενείς που έλαβαν εικονικό φάρμακο ήταν 5%.
Το Onsenal μείωσε, επίσης, τον αριθμό πολυπόδων στα παιδιά.
Ποιοι κίνδυνοι συνδέονται με το Onsenal; Οι συχνότερες ανεπιθύμητες ενέργειες του Onsenal (εμφανίζονται σε περισσότερους από 1 στους 10 ασθενείς) είναι υπέρταση (υψηλή αρτηριακή πίεση) και διάρροια.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Onsenal περιλαμβάνεται στο φύλλο οδηγιών χρήσης.
Το Onsenal δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην κελεκοξίμπη, σε οποιοδήποτε άλλο συστατικό του φαρμάκου ή στις σουλφοναμίδες (όπως ορισμένα αντιβιοτικά).
Το Onsenal δεν πρέπει να χορηγείται σε ασθενείς με ενεργό έλκος ή με αιμορραγία στο στομάχι ή στο έντερο ούτε σε ασθενείς που παρουσίασαν αλλεργικές αντιδράσεις μετά τη λήψη ασπιρίνης ή ΜΣΑΦ, συμπεριλαμβανομένων άλλων αναστολέων COX- 2.
Το Onsenal δεν πρέπει να χορηγείται σε έγκυες γυναίκες ή γυναίκες που ενδέχεται να μείνουν έγκυες, εκτός εάν χρησιμοποιούν αποτελεσματική μέθοδο αντισύλληψης, ούτε σε γυναίκες που θηλάζουν.
Δεν πρέπει να χορηγείται σε ασθενείς που πάσχουν από σοβαρή ηπατική ή νεφρική νόσο, σε ασθενείς που πάσχουν από νόσο που προκαλεί φλεγμονή του παχέος εντέρου ή σε ασθενείς με ορισμένες παθήσεις που προσβάλλουν την καρδιά ή τα αιμοφόρα αγγεία.
Ο πλήρης κατάλογος των περιορισμών περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το Onsenal; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Onsenal υπερτερούν των κινδύνων που συνδέονται με αυτό για τη μείωση του αριθμού των αδενωματωδών πολυπόδων του εντέρου στην ΟΑΠ ως συμπληρωματική θεραπεία στη χειρουργική επέμβαση και περαιτέρω ενδοσκοπική παρακολούθηση.
Η επιτροπή επισήμανε ότι δεν καταδείχθηκε καμία επίδραση της μείωσης του αριθμού πολυπόδων μετά τη θεραπεία Onsenal στον κίνδυνο ανάπτυξης καρκίνου του εντέρου.
Η επιτροπή εισηγήθηκε τη χορήγηση άδειας κυκλοφορίας για το Onsenal.
Το Onsenal εγκρίθηκε με τη διαδικασία των « εξαιρετικών περιστάσεων ».
Αυτό σημαίνει ότι, λόγω της σπανιότητας της ασθένειας, δεν κατέστη δυνατή η συγκέντρωση ολοκληρωμένων πληροφοριών για το Onsenal.
Ο Ευρωπαϊκός Οργανισμός Φαρμάκων (ΕΜΕΑ) θα αξιολογεί ετησίως κάθε νέο πληροφοριακό στοιχείο που θα είναι διαθέσιμο και η παρούσα περίληψη θα ενημερώνεται αναλόγως.
2/ 3 Ποια στοιχεία για το Onsenal αναμένεται να υποβληθούν; Η παρασκευάστρια εταιρεία του Onsenal θα πραγματοποιήσει μελέτη σε ασθενείς με ΟΑΠ, προκειμένου να συλλέξει περισσότερες πληροφορίες για την ασφάλεια και την αποτελεσματικότητά του φαρμάκου.
Λοιπές πληροφορίες για το Onsenal:
Στις 17 Οκτωβρίου 2003, η Ευρωπαϊκή Επιτροπή χορήγησε άδεια κυκλοφορίας για το Onsenal, η οποία ισχύει σε ολόκληρη την Ευρωπαϊκή Ένωση.
Κάτοχος της άδειας κυκλοφορίας είναι η Pfizer Limited.
Η άδεια κυκλοφορίας ανανεώθηκε στις 17 Οκτωβρίου 2008.
Η περίληψη της γνώμης της επιτροπής ορφανών φαρμάκων για το Onsenal διατίθεται εδώ.
Η πλήρης δημόσια έκθεση αξιολόγησης (EPAR) του Onsenal διατίθεται εδώ.
Τελευταία ενημέρωση της περίληψης:
02- 2009.
3/ 3
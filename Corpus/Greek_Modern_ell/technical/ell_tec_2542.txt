# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 309
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
OPTISULIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Optisulin; Το Optisulin είναι ένα διαυγές ενέσιµο διάλυµα που περιέχει τη δραστική ουσία ινσουλίνη γλαργίνη. ∆ιατίθεται σε φιαλίδια ή σε φυσίγγια.
Σε ποιες περιπτώσεις χρησιµοποιείται το Optisulin; Το Optisulin χρησιµοποιείται για τη θεραπεία ενηλίκων, εφήβων και παιδιών ηλικίας άνω των έξι ετών µε σακχαρώδη διαβήτη, όταν απαιτείται αγωγή µε ινσουλίνη.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Optisulin; Το Optisulin χορηγείται µε ένεση κάτω από το δέρµα στο κοιλιακό τοίχωµα (κοιλιά), στο µηρό ή στη δελτοειδή περιοχή (ώµος).
Το σηµείο της ένεσης πρέπει να αλλάζει σε κάθε χορήγηση για να αποφεύγονται ορισµένες δερµατικές αλλοιώσεις (όπως η λιποϋπερτροφία) οι οποίες µειώνουν την αναµενόµενη αποτελεσµατικότητα της ινσουλίνης.
Η γλυκόζη στο αίµα των ασθενών (σάκχαρο) πρέπει να ελέγχεται τακτικά προκειµένου να καθορίζεται η χαµηλότερη αποτελεσµατική δόση.
Το Optisulin χορηγείται µία φορά τη µέρα, οποιαδήποτε ώρα, αλλά την ίδια ώρα κάθε µέρα.
Στα παιδιά πρέπει να χορηγείται το βράδυ.
Το Optisulin µπορεί επίσης να χορηγείται, παράλληλα µε άλλα αντιδιαβητικά φάρµακα που λαµβάνονται από το στόµα, σε ασθενείς µε µη ινσουλινοεξαρτώµενο διαβήτη (διαβήτης τύπου 2).
Πώς δρα το Optisulin; Ο διαβήτης είναι µια νόσος στην οποία ο οργανισµός δεν παράγει επαρκή ινσουλίνη προκειµένου να ελέγχει τα επίπεδα γλυκόζης στο αίµα ή όταν ο οργανισµός αδυνατεί να χρησιµοποιήσει αποτελεσµατικά την ινσουλίνη.
Το Optisulin είναι ανάλογο ινσουλίνης και παρουσιάζει µεγάλες οµοιότητες µε την ινσουλίνη που παράγεται στο πάγκρεας.
Η δραστική ουσία του Optisulin, η ινσουλίνη γλαργίνη, παράγεται µε µια µέθοδο η οποία είναι γνωστή ως « τεχνολογία ανασυνδυασµένου DNA ».
Η παρασκευή γίνεται από βακτήριο που έχει λάβει γονίδιο (DNA), το οποίο το καθιστά ικανό να παράγει ινσουλίνη γλαργίνη.
Η ινσουλίνη γλαργίνη διαφέρει απειροελάχιστα από την ανθρώπινη ινσουλίνη και η διαφορά συνίσταται στο ότι απορροφάται µε αργότερους ρυθµούς και πιο τακτικά από τον οργανισµό έπειτα 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int
© European Medicines Agency, 2008.
Reproduction is authorised provided the source is acknowledged. από την ένεση ενώ διαθέτει επίσης µακρά διάρκεια δράσης.
Το ανάλογο ινσουλίνης ενεργεί κατά τον ίδιο τρόπο µε την φυσικά παραγόµενη ινσουλίνη και διευκολύνει τη διείσδυση της γλυκόζης στα κύτταρα από το αίµα.
Με τον έλεγχο των επιπέδων σακχάρου στο αίµα επιτυγχάνεται µείωση των συµπτωµάτων και των επιπλοκών του διαβήτη.
Ποιες µελέτες εκπονήθηκαν για το Optisulin; Το Optisulin µελετήθηκε σε 10 µελέτες, τόσο σε διαβήτη τύπου όσο και σε διαβήτη τύπου 2.
Συνολικά, το Optisulin χορηγήθηκε σε 2106 ασθενείς συνδυαστικά σε όλες τις δοκιµές.
Στις κύριες µελέτες πραγµατοποιήθηκε σύγκριση του Optisulin χορηγούµενου µία φορά την ηµέρα πριν από τη βραδινή κατάκλιση µε την ανθρώπινη ινσουλίνη NPH (ινσουλίνη ενδιάµεσης δράσης) χορηγούµενη µία ή δύο φορές την ηµέρα.
Χρησιµοποιήθηκαν επίσης ενέσεις ινσουλίνης ταχείας δράσης κατά τα γεύµατα.
Σε µία µελέτη χορηγήθηκαν επίσης σε ασθενείς µε διαβήτη τύπου 2 αντιδιαβητικά φάρµακα που λαµβάνονται από το στόµα.
Περαιτέρω µελέτες πραγµατοποιήθηκαν για να γίνει σύγκριση του Optisulin µε την ανθρώπινη ινσουλίνη NPH σε παιδιά και εφήβους, ηλικίας µεταξύ 5 και 18 ετών, 200 εκ των οποίων έλαβαν Optisulin.
Μελέτες πραγµατοποιήθηκαν επίσης σε 1400 περίπου ενήλικες ασθενείς µε διαβήτη τύπου 1 ή τύπου 2 για να συγκριθεί η αποτελεσµατικότητα του Optisulin όταν χορηγείται σε οποιαδήποτε στιγµή της ηµέρας και όταν χορηγείται το βράδυ.
Σε όλες τις µελέτες µετρήθηκαν τα επίπεδα της γλυκόζης « νηστείας » (όταν δεν έχει φάει κανείς για οκτώ ώρες τουλάχιστον) ή µιας ουσίας του αίµατος που λέγεται γλυκοσυλιωµένη αιµοσφαιρίνη, (HbA1c) που παρέχει ένδειξη της αποτελεσµατικότητας του ελέγχου της γλυκόζης του αίµατος.
Ποιο είναι το όφελος του Optisulin σύµφωνα µε τις µελέτες; Το Optisulin οδήγησε σε µείωση των επιπέδων της HbA1c, υποδηλώνοντας ότι τα επίπεδα γλυκόζης στο αίµα είχαν ελεγχθεί κατά τρόπο παρόµοιο µε εκείνον που ελέγχονται µέσω της ανθρώπινης ινσουλίνης.
Το Optisulin υπήρξε αποτελεσµατικό τόσο για τον διαβήτη τύπου 1 όσο και για τον διαβήτη τύπου 2.
Εντούτοις, υπήρχαν πολύ λίγα παιδιά ηλικίας κάτω των έξι ετών για να µπορέσει να µετρηθεί η αποτελεσµατικότητα του φαρµάκου σε αυτή την οµάδα.
Το Optisulin αποδείχθηκε αποτελεσµατικό ανεξαρτήτως της ώρας της ένεσης
Ποιοι κίνδυνοι συνδέονται µε το Optisulin; Το Optisulin ενδέχεται να προκαλέσει υπογλυκαιµία (που παρουσιάζεται σε περισσότερους από 1 στους 10 ασθενείς) είναι η υπογλυκαιµία (χαµηλά επίπεδα γλυκόζης στο αίµα).
Αντιδράσεις στο σηµείο της ένεσης (ερυθρότητα, πόνος, φαγούρα και πρήξιµο) παρατηρούνται συχνότερα στα παιδιά απ ’ ότι στους ενήλικες.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Optisulin περιλαµβάνεται στο φύλλο οδηγιών χρήσης.
Το Optisulin δεν πρέπει να χορηγείται σε ασθενείς που ενδέχεται να είναι υπερευαίσθητοι (αλλεργικοί) στην ινσουλίνη γλαργίνη ή σε οποιοδήποτε από τα άλλα συστατικά του.
Επίσης, ενδέχεται να απαιτηθεί προσαρµογή της δοσολογίας του Optisulin όταν αυτό χορηγείται παράλληλα µε σειρά άλλων φαρµάκων που ενδέχεται να επηρεάζουν τα επίπεδα σακχάρου στο αίµα (ο πλήρης κατάλογος περιλαµβάνεται στο φύλλο οδηγιών χρήσης).
Για ποιους λόγους εγκρίθηκε το Optisulin; Η Επιτροπή Φαρµάκων για Ανθρώπινη Χρήση (CHMP) αποφάσισε ότι τα οφέλη του Optisulin υπερτερούν των κινδύνων που συνδέονται µε αυτό για τη θεραπεία του σακχαρώδους διαβήτη σε ενήλικες, εφήβους και παιδιά ηλικίας άνω των 6 ετών όταν απαιτείται θεραπεία µε ινσουλίνη και εισηγήθηκε τη χορήγηση άδειας κυκλοφορίας για το Optisulin.
Λοιπές πληροφορίες για το Optisulin:
Στις 27 Ιουνίου 2000, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Sanofi- Aventis Deutschland GmbH για το Optisulin.
Η άδεια κυκλοφορίας ανανεώθηκε στις 27 Ιουνίου 2005.
Η πλήρης δηµόσια έκθεση αξιολόγησης (EPAR) του Optisulin διατίθεται εδώ.
Τελευταία ενηµέρωση της περίληψης:
04- 2008 2/ 2
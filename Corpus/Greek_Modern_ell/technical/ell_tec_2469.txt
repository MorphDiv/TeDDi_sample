# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 977
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FABLYN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Fablyn; To Fablyn είναι φάρμακο που περιέχει τη δραστική ουσία λασοφοξιφένη.
Διατίθεται σε μορφή τριγωνικών δισκίων, χρώματος ροδακινί (των 500 μικρογραμμαρίων).
Σε ποιες περιπτώσεις χρησιμοποιείται το Fablyn; Το Fablyn χορηγείται για τη θεραπεία της οστεοπόρωσης (μιας ασθένειας η οποία καθιστά τα οστά πολύ εύθραυστα) σε μετεμμηνοπαυσιακές γυναίκες (γυναίκες που έχουν περάσει τη φάση της εμμηνόπαυσης), οι οποίες διατρέχουν αυξημένο κίνδυνο καταγμάτων (σπασίματα των οστών).
Έχει καταδειχθεί ότι το Fablyn μειώνει τα κατάγματα της σπονδυλικής στήλης και άλλων οστών του σώματος, αλλά όχι τα κατάγματα ισχίου.
Κατά την επιλογή της συνταγογράφησης του Fablyn ή άλλων θεραπειών, ο γιατρός πρέπει να εξετάσει εάν ο ασθενής εμφανίζει εμμηνοπαυσιακά συμπτώματα καθώς και τις πιθανές επιδράσεις της θεραπείας στη μήτρα, τους μαστούς, την καρδιά και στα αιμοφόρα αγγεία.
Το φάρμακο χορηγείται μόνο με ιατρική συνταγή.
Πώς χρησιμοποιείται το Fablyn; Η συνιστώμενη δόση του Fablyn είναι ένα δισκίο μία φορά την ημέρα.
Το δισκίο μπορεί να λαμβάνεται οποιαδήποτε ώρα της ημέρας, με ή χωρίς τροφή ή υγρά.
Σε περίπτωση που η διατροφή των ασθενών δεν περιέχει επαρκείς ποσότητες ασβεστίου και βιταμίνης D, ενδεχομένως να χορηγηθούν συμπληρώματα.
Το Fablyn προορίζεται για μακροχρόνια χρήση.
Το Fablyn πρέπει να χορηγείται με προσοχή σε γυναίκες με σοβαρή ηπατική ή νεφρική δυσλειτουργία.
Πώς δρα το Fablyn; Η οστεοπόρωση παρουσιάζεται όταν δεν αναπτύσσονται επαρκώς νέα οστά, για να αντικαταστήσουν όσα έχουν εξασθενήσει.
Σταδιακά, τα οστά γίνονται λεπτά και εύθραυστα και περισσότερο επιρρεπή σε κατάγματα.
Η οστεοπόρωση είναι συνηθέστερη στις γυναίκες μετά την εμμηνόπαυση, όταν μειώνονται τα επίπεδα των οιστρογόνων, που είναι γυναικείες ορμόνες.
Τα οιστρογόνα επιβραδύνουν την αποδόμηση των ιστών και, επομένως, το ενδεχόμενο κατάγματος είναι μικρότερο.
Η δραστική ουσία του Fablyn, η λασοφοξιφένη, είναι ένας εκλεκτικός ρυθμιστής των οιστρογονικών υποδοχέων (SERM).
Η λασοφοξιφένη δρα ως « αγωνιστής » των οιστρογονικών υποδοχέων (διεγείρει
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged. δηλαδή τους υποδοχείς οιστρογόνων) σε ορισμένους ιστούς του σώματος.
Η λασοφοξιφένη έχει την ίδια επίδραση με τα οιστρογόνα στα οστά.
Ποιες μελέτες εκπονήθηκαν για το Fablyn; Τα αποτελέσματα του Fablyn ελέγχθηκαν αρχικά σε πειραματικά μοντέλα προτού μελετηθούν σε ανθρώπους.
Σε μία βασική μελέτη, στην οποία μετείχαν σχεδόν 9. 000 μετεμμηνοπαυσιακές γυναίκες με οστεοπόρωση και ηλικία 60 έως 80 ετών, συγκρίθηκαν δύο διαφορετικές δοσολογίες (των 250 και 500 μικρογραμμαρίων, λαμβανόμενων μία φορά την ημέρα) με εικονικό φάρμακο (εικονική θεραπεία).
Κύριος δείκτης μέτρησης της αποτελεσματικότητας ήταν ο αριθμός των γυναικών που υπέστησαν νέα σπονδυλικά κατάγματα με βάση τις ακτινογραφίες.
Μελετήθηκαν επίσης η επιδείνωση υφιστάμενων σπονδυλικών καταγμάτων, η εμφάνιση νέων καταγμάτων σε άλλα μέρη του σώματος και η πυκνότητα των οστών του σώματος.
Ποιο είναι το όφελος του Fablyn σύμφωνα με τις μελέτες; Το Fablyn αποδείχθηκε αποτελεσματικότερο από το εικονικό φάρμακο στη μείωση του αριθμού νέων καταγμάτων.
Κατά τη διάρκεια πέντε ετών, 6% των γυναικών που λάμβαναν Fablyn των 500 μικρογραμμαρίων υπέστησαν νέο σπονδυλικό κάταγμα (155 από τις 2. 748 γυναίκες), σε σύγκριση με ποσοστό 9% των γυναικών που λάμβαναν εικονικό φάρμακο (255 από τις 2. 744 γυναίκες).
Επίσης, τα αποτελέσματα όσον αφορά τη δόση των 250 μικρογραμμαρίων καταδεικνύουν ότι η δόση των 500 μικρογραμμαρίων είναι πιο αποτελεσματική.
Μικρότερος αριθμός γυναικών που έλαβαν την ισχυρότερη δόση υπέστησαν μη σπονδυλικό κάταγμα ενώ αυξήθηκε περισσότερο η πυκνότητα των οστών.
Το Fablyn δεν μείωσε τα κατάγματα του ισχίου σε βαθμό σημαντικό για τους ασθενείς.
Ποιοι κίνδυνοι συνδέονται με το Fablyn; Η συχνότερη ανεπιθύμητη ενέργεια του Fablyn (εμφανίζεται σε περισσότερους από 1 στους 10 ασθενείς) είναι οι μυϊκές κράμπες.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Fablyn περιλαμβάνεται στο φύλλο οδηγιών χρήσης.
Το Fablyn δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη λασοφοξιφένη ή σε οποιοδήποτε άλλο από τα συστατικά του φαρμάκου.
To φάρμακο δεν πρέπει να χορηγείται στους ασθενείς που παρουσίασαν επεισόδια φλεβικής θρομβοεμβολής, συμπεριλαμβανομένων των εν τω βάθει φλεβικών θρομβώσεων (DVT), της πνευμονικής εμβολής (θρόμβοι αίματος στους πνεύμονες) και της θρόμβωσης των αμφιβληστροειδικών φλεβών (θρόμβος αίματος στο πίσω μέρος του οφθαλμού).
Επίσης δεν πρέπει να χορηγείται σε περίπτωση ανεξήγητης αιμορραγίας από τη μήτρα.
Το Fablyn ενδείκνυται μόνο για τις γυναίκες που έχουν περάσει τη φάση της εμμηνόπαυσης, συνεπώς δεν πρέπει να χορηγείται σε γυναίκες σε αναπαραγωγική ηλικία ή σε γυναίκες που είναι έγκυες ή θηλάζουν.
Για ποιους λόγους εγκρίθηκε το Fablyn; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Fablyn υπερτερούν των κινδύνων που συνδέονται με αυτό για τη θεραπεία της οστεοπόρωσης σε μετεμμηνοπαυσιακές γυναίκες με αυξημένο κίνδυνο κατάγματος και εισηγήθηκε τη χορήγηση άδειας κυκλοφορίας για το Fablyn.
Ποια μέτρα λαμβάνονται για την ασφαλή χρήση του Fablyn; Η εταιρεία που παρασκευάζει το Fablyn μεριμνά ώστε να παρέχεται σε όλα τα κράτη μέλη ένα πρόγραμμα εκπαίδευσης στους επαγγελματίες του τομέα της υγεία, οι οποίοι θα συνταγογραφούν το Fablyn ή υπερηχογραφήματα πυέλου για τις γυναίκες που λαμβάνουν το φάρμακο.
Το πρόγραμμα πρέπει να παρέχει πληροφορίες σχετικά με τον κίνδυνο φλεβικής θρομβοεμβολής, τις αλλαγές της μήτρας που ενδέχεται να επέλθουν με τη λήψη του φαρμάκου καθώς και την ανάγκη διενέργειας αναλύσεων σε περίπτωση ανεξήγητης αιμορραγίας της μήτρας.
Λοιπές πληροφορίες για το Fablyn:
Στις 24 Φεβρουαρίόυ2009, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Limited για το Fablyn.
2/ 3 Η πλήρης δημόσια έκθεση αξιολόγησης (EPAR) του Fablyn διατίθεται εδώ.
Τελευταία ενημέρωση της περίληψης:
01- 2009.
3/ 3
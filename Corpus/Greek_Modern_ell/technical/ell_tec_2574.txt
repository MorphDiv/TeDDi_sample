# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 201
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
INSUMAN RAPID ISUMAN BASAL INSUMAN COMB (15, 25, 50) INSUMAN INFUSAT
Περίληψη EPAR για το κοινό
Το παρόν κείµενο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Insuman; Το Insuman είναι µια σειρά ενέσιµων διαλυµάτων και εναιωρηµάτων ινσουλίνης. ∆ιατίθεται σε µορφή φιαλιδίου, φυσιγγίου, ή προγεµισµένης συσκευής τύπου πένας µίας χρήσεως (OptiSet και SoloStar).
Το Insuman περιέχει τη δραστική ουσία ανθρώπινη ινσουλίνη.
Η σειρά σκευασµάτων Insuman περιλαµβάνει διαλύµατα ινσουλίνης ταχείας δράσης (Insuman Rapid και Insuman Infusat), που περιέχουν διαλυτή ινσουλίνη, ένα εναιωρηµα ινσουλίνης ενδιάµεσης δράσης (Insuman Basal) που περιέχει ισοφανική ινσουλίνη, καθώς και συνδυασµούς ινσουλινών ταχείας και ενδιάµεσης δράσης σε διάφορες αναλογίες (Insuman Comb): • Insuman Comb 15:
15% διαλυτή ινσουλίνη και 85% κρυσταλλική πρωταµινική ινσουλίνη • Insuman Comb 25:
25% διαλυτή ινσουλίνη και 75% κρυσταλλική πρωταµινική ινσουλίνη • Insuman Comb 50:
50% διαλυτή ινσουλίνη και 50% κρυσταλλική πρωταµινική ινσουλίνη
Σε ποιες περιπτώσεις χρησιµοποιείται το Insuman; Το Insuman χορηγείται σε ασθενείς µε διαβήτη, για τους οποίους απαιτείται αγωγή µε ινσουλίνη.
Το Insuman Rapid είναι επίσης κατάλληλο για τη θεραπευτική αντιµετώπιση του υπεργλυκαιµικού κώµατος (κώµα που προκαλείται από υπερβολικά επίπεδα γλυκόζης [σακχάρου] στο αίµα) και της κετοοξέωσης (υψηλά επίπεδα κετονών [οξέων] στο αίµα), καθώς και για τον έλεγχο των επιπέδων γλυκόζης στο αίµα πριν, κατά τη διάρκεια και µετά την εγχείρηση.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Insuman; Το Insuman χορηγείται µε υποδόρια ένεση, κατά κανόνα στο κοιλιακό τοίχωµα (κοιλιά) ή στον µηρό, σύµφωνα µε τις συστάσεις του ιατρού.
Το σηµείο ένεσης εναλλάσσεται σε κάθε χορήγηση.
Τα επιθυµητά επίπεδα γλυκόζης στο αίµα, ο τύπος Insuman που θα χορηγηθεί, καθώς και η δόση και ο χρόνος χορήγησης των ενέσεων καθορίζονται από τον ιατρό για κάθε ασθενή ξεχωριστά και ρυθµίζονται έτσι ώστε να συνάδουν µε την δίαιτα, την σωµατική άσκηση και τον τρόπο ζωής του ασθενούς.
Για τον προσδιορισµό της κατώτατης αποτελεσµατικής δόσης απαιτείται τακτική 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. παρακολούθηση των επιπέδων γλυκόζης στο αίµα του ασθενούς.
Το Insuman πρέπει να χορηγείται πριν από τα γεύµατα.
Για τους ακριβείς χρόνους χορήγησης συµβουλευτείτε το φύλλο οδηγιών χρήσεως.
Το Insuman Rapid µπορεί επίσης να χορηγηθεί ενδοφλεβίως, υπό την προϋπόθεση ότι η χορήγηση πραγµατοποιείται σε νοσοκοµειακό περιβάλλον, υπό συνθήκες στενής παρακολούθησης του ασθενούς.
Το Insuman Infusat είναι ειδικά παρασκευασµένο έτοιµο για χορήγηση µε αντλίες έγχυσης.
Πώς δρα το Insuman; Ο διαβήτης είναι µια πάθηση κατά την οποία ο οργανισµός δεν παράγει επαρκή ποσότητα ινσουλίνης για τον έλεγχο των επιπέδων γλυκόζης στο αίµα.
To Insuman είναι ένα υποκατάστατο ινσουλίνης πανοµοιότυπο µε την ινσουλίνη που παράγεται από τον οργανισµό.
Η δραστική ουσία του Insuman, η ανθρώπινη ινσουλίνη, παράγεται µε µια µέθοδο γνωστή ως « τεχνολογία του ανασυνδυασµένου DNA », κατά την οποία η ινσουλίνη παράγεται από ένα βακτήριο στο οποίο έχει εισαχθεί ένα γονίδιο (DNA) ειδικά γι ’ αυτόν τον σκοπό.
Το Insuman περιέχει ινσουλίνη σε διάφορες µορφές: την διαλυτή µορφή, ταχείας δράσης (εντός 30 λεπτών από την ένεση), καθώς και την ισοφανική και κρυσταλλική πρωταµινική µορφή, αµφότερες µε σηµαντικά βραδύτερο ρυθµό απορρόφησης κατά τη διάρκεια της ηµέρας και παρατεταµένη διάρκεια δράσης.
Το υποκατάστατο ινσουλίνης δρα πανοµοιότυπα µε την φυσιολογικά παραγόµενη ινσουλίνη, διευκολύνοντας την είσοδο της γλυκόζης από το αίµα στα κύτταρα.
Ο έλεγχος των επιπέδων γλυκόζης στο αίµα συµβάλλει στη µείωση των συµπτωµάτων και των επιπλοκών του διαβήτη.
Ποιες µελέτες εκπονήθηκαν για το Insuman; Το Insuman µελετήθηκε στο πλαίσιο δύο κλινικών δοκιµών που διενεργήθηκαν σε 611 ασθενείς µε διαβήτη τύπου 1 (στον οποίο το πάγκρεας δεν µπορεί να παράγει ινσουλίνη) και διαβήτη τύπου 2 (στον οποίο ο οργανισµός αδυνατεί να χρησιµοποιήσει αποτελεσµατικά την ινσουλίνη).
Στη µία από αυτές τις µελέτες, το Insuman χορηγήθηκε µε αντλία ινσουλίνης.
Στην άλλη µελέτη, το Insuman Comb 25 συγκρίθηκε µε την ηµισυνθετική ινσουλίνη ανθρώπινου τύπου.
Στις µελέτες µετρήθηκαν τα επίπεδα γλυκόζης στο αίµα µετά από νηστεία (η µέτρηση πραγµατοποιείται όταν ο ασθενής δεν έχει φάει επί τουλάχιστον οκτώ ώρες) ή µια ουσίας στο αίµα που ονοµάζεται γλυκοζυλιωµένη αιµοσφαιρίνη (HbA1c), η οποία παρέχει ενδείξεις όσον αφορά την αποτελεσµατικότητα του ελέγχου των επιπέδων γλυκόζης στο αίµα.
Παράλληλα, στις µελέτες αυτές διερευνήθηκε και ο αριθµός των ασθενών που ανέπτυξαν υπογλυκαιµία (χαµηλά επίπεδα γλυκόζης στο αίµα).
Ποιο είναι το όφελος του Insuman σύµφωνα µε τις µελέτες; Το Insuman προκάλεσε µείωση των επιπέδων της HbA1c, γεγονός που υποδεικνύει ότι επιτεύχθηκε έλεγχος των επιπέδων γλυκόζης σε βαθµό παρόµοιο µε αυτόν που επιτυγχάνεται µε την ηµισυνθετική ινσουλίνη ανθρώπινου τύπου.
Το Insuman απεδείχθη αποτελεσµατικό σε αµφότερους τους τύπους διαβήτη 1 και 2.
Ποιοι κίνδυνοι συνδέονται µε το Insuman; Το Insuman ενδέχεται να προκαλέσει υπογλυκαιµία.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Insuman περιλαµβάνεται στο φύλλο οδηγιών χρήσης.
Το Insuman δεν πρέπει να χορηγείται σε άτοµα µε υπερευαισθησία (αλλεργία) στην ανθρώπινη ινσουλίνη ή σε κάποιο από τα άλλα συστατικά.
Επίσης, ενδέχεται να απαιτείται αναπροσαρµογή της δοσολογίας του Insuman σε περίπτωση που χορηγείται σε συνδυασµό µε άλλα φάρµακα που ενδέχεται να επηρεάζουν τα επίπεδα γλυκόζης στο αίµα.
Ο πλήρης κατάλογος αυτών των φαρµάκων περιλαµβάνεται στο φύλλο οδηγιών χρήσης.
Για ποιους λόγους εγκρίθηκε το Insuman; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Insuman υπερτερούν των κινδύνων που συνδέονται µε αυτό στη θεραπεία του σακχαρώδους διαβήτη και εισηγήθηκε τη χορήγηση άδειας κυκλοφορίας για το Insuman.
Λοιπές πληροφορίες για το Insuman:
Στις 21 Φεβρουαρίου 1997, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Sanofi- Aventis Deutschland GmbH για το Insuman.
Η άδεια κυκλοφορίας ανανεώθηκε στις 21 Φεβρουαρίου 2002 και στις 21 Φεβρουαρίου 2007.
2/ 3 Η πλήρης δηµόσια έκθεση αξιολόγησης (EPAR) για το Insuman διατίθεται εδώ.
Τελευταία ενηµέρωση της περίληψης:
11- 2008
3/ 3
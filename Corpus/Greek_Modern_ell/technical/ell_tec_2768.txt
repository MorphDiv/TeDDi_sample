# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 726
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EPOETIN ALFA HEXAL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Epoetin Alfa Hexal; Το Epoetin Alfa Hexal είναι ενέσιμο διάλυμα.
Διατίθεται υπό μορφή προγεμισμένης σύριγγας που περιέχει 1. 000 έως 10. 000 διεθνείς μονάδες (ΔΜ) της δραστικής ουσίας εποετίνης άλφα.
Το Epoetin Alfa Hexal είναι « βιοϊσοδύναμο » φάρμακο.
Αυτό σημαίνει ότι το Epoetin Alfa Hexal είναι παρεμφερές με ένα βιολογικό φάρμακο που έχει ήδη εγκριθεί στην Ευρωπαϊκή Ένωση (ΕΕ) και περιέχει την ίδια δραστική ουσία (γνωστό και ως « φάρμακο αναφοράς »).
Το φάρμακο αναφοράς για το Epoetin Alfa Hexal είναι το Eprex/ Erypo.
Για περισσότερες πληροφορίες σε σχέση με τα βιοϊσοδύναμα φάρμακα συμβουλευτείτε το κείμενο ερωτήσεων- απαντήσεων που διατίθεται εδώ.
Σε ποιες περιπτώσεις χρησιμοποιείται το Epoetin Alfa Hexal; Το Epoetin Alfa Hexal χρησιμοποιείται στις ακόλουθες περιπτώσεις: • για τη θεραπεία της αναιμίας (χαμηλός αριθμός ερυθροκυττάρων) που προκαλεί συμπτώματα σε ασθενείς με « χρόνια νεφρική ανεπάρκεια » (μακροπρόθεσμη, σταδιακή μείωση της ικανότητας των νεφρών να λειτουργούν σωστά) ή άλλα ηπατικά προβλήματα • για τη θεραπεία της αναιμίας σε ενήλικες ασθενείς που υποβάλλονται σε χημειοθεραπεία για ορισμένους τύπους καρκίνου και για τον περιορισμό της ανάγκης μεταγγίσεων αίματος • για την αύξηση του όγκου αίματος που μπορεί να ληφθεί από ενήλικες ασθενείς με ήπιας μορφής αναιμία, οι οποίοι πρόκειται να υποβληθούν σε χειρουργική επέμβαση και σε προεγχειρητική μετάγγιση του δικού τους αίματος (αυτόλογη μετάγγιση αίματος) • για τον περιορισμό της ανάγκης μεταγγίσεων αίματος σε ενήλικες ασθενείς με ήπιας μορφής αναιμία, οι οποίοι πρόκειται να υποβληθούν σε μείζονα ορθοπεδική χειρουργική επέμβαση, όπως εγχείρηση στο ισχίο.
Χορηγείται σε ασθενείς με φυσιολογικά επίπεδα σιδήρου στο αίμα οι οποίοι ενδέχεται να παρουσιάσουν επιπλοκές εάν υποβληθούν σε μετάγγιση αίματος, όταν δεν έχουν τη δυνατότητα να δώσουν αίμα πριν από το χειρουργείο όπου αναμένεται να χάσουν 900 έως 1. 800 ml αίματος.
Το φάρμακο χορηγείται μόνο με ιατρική συνταγή.
Πώς χρησιμοποιείται το Epoetin Alfa Hexal; Η έναρξη της θεραπείας με Epoetin Alfa Hexal πρέπει να πραγματοποιείται υπό την επίβλεψη ιατρού πεπειραμένου στη θεραπεία ασθενών που πάσχουν από τις παθήσεις για τις οποίες ενδείκνυται το 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged φάρμακο.
Σε ό, τι αφορά τους ασθενείς με νεφρικά προβλήματα, το Epoetin Alfa Hexal πρέπει να χορηγείται με ενδοφλέβια ένεση (ένεση σε φλέβα), ενώ οι ασθενείς που υποβάλλονται σε χημειοθεραπεία ή πρόκειται να υποβληθούν σε χειρουργική επέμβαση το λαμβάνουν υποδόρια (κάτω από το δέρμα).
Η δοσολογία, η συχνότητα των ενέσεων και η διάρκεια της χορήγησης εξαρτώνται από το λόγο για τον οποίο χρησιμοποιείται το Epoetin Alfa Hexal και προσαρμόζονται ανάλογα με την απόκριση του ασθενούς.
Πριν από την έναρξη της θεραπείας, είναι απαραίτητο να ελέγχονται τα επίπεδα σιδήρου όλων των ασθενών ώστε να βεβαιώνεται ότι δεν παρουσιάζουν έλλειψη, ενώ καθ ’ όλη τη διάρκειά της πρέπει να χορηγούνται συμπληρώματα σιδήρου.
Αναλυτικές πληροφορίες περιλαμβάνονται στο φύλλο οδηγιών χρήσης.
Πώς δρα το Epoetin Alfa Hexal; Η ορμόνη ερυθροποιητίνη διεγείρει την παραγωγή ερυθροκυττάρων από τον μυελό των οστών.
Σε ασθενείς που υποβάλλονται σε χημειοθεραπεία ή έχουν νεφρικά προβλήματα, η αναιμία μπορεί να οφείλεται στην έλλειψη ερυθροποιητίνης ή στην ανεπαρκή απόκριση του οργανισμού στη φυσική ερυθροποιητίνη που διαθέτει.
Στις περιπτώσεις αυτές, η ερυθροποιητίνη χρησιμοποιείται για να αντικαταστήσει την ελλείπουσα ορμόνη ή για να αυξήσει τον αριθμό των ερυθροκυττάρων.
Η ερυθροποιητίνη χρησιμοποιείται επίσης πριν από χειρουργικές επεμβάσεις με σκοπό την αύξηση του αριθμού των ερυθροκυττάρων και την ελαχιστοποίηση των συνεπειών της απώλειας αίματος.
Η δραστική ουσία του Epoetin Alfa Hexal, η εποετίνη άλφα, είναι αντίγραφο της ανθρώπινης ερυθροποιητίνης και λειτουργεί με τον ίδιο ακριβώς τρόπο όπως η φυσική ορμόνη, διεγείροντας την παραγωγή των ερυθροκυττάρων.
Η δραστική ουσία του Epoetin Alfa Hexal, η εποετίνη άλφα, παράγεται με την « τεχνολογία ανασυνδυασμένου DNA »: ένα κύτταρο λαμβάνει ένα γονίδιο (DNA) το οποίο καθιστά το κύτταρο ικανό να παράγει ερυθροποιητίνη.
Ποιες μελέτες εκπονήθηκαν για το Epoetin Alfa Hexal; Το Epoetin Alfa Hexal, για να καταδειχθεί ότι είναι συγκρίσιμο με το φάρμακο αναφοράς, το Eprex/ Erypo, μελετήθηκε σε πειραματικά μοντέλα και σε ανθρώπους.
Το Epoetin Alfa Hexal, χορηγούμενο με ενδοφλέβια ένεση, συγκρίθηκε με το φάρμακο αναφοράς σε μία κύρια μελέτη στην οποία μετείχαν 479 ασθενείς που έπασχαν από αναιμία οφειλόμενη σε χρόνια ηπατική νόσο.
Όλοι οι ασθενείς ελάμβαναν Eprex/ Erypo, χορηγούμενο με ενδοφλέβια ένεση, επί τουλάχιστον οκτώ εβδομάδες πριν ξεκινήσουν θεραπεία με Epoetin Alfa Hexal ή συνεχίσουν τη θεραπεία τους με Eprex/ Erypo.
Ο βασικός δείκτης μέτρησης της αποτελεσματικότητας ήταν η μεταβολή στα επίπεδα αιμοσφαιρίνης (πρωτεΐνη των ερυθροκυττάρων που μεταφέρουν οξυγόνο στον οργανισμό) κατά το διάστημα μεταξύ της έναρξης της μελέτης και της περιόδου αξιολόγησης, μεταξύ των εβδομάδων 25 και 29.
Η εταιρία παρουσίασε επίσης τα πορίσματα μιας μελέτης που συνέκρινε τα αποτελέσματα του Epoetin Alfa Hexal χορηγούμενου με υποδόρια ένεση με αυτά του Eprex/ Erypo σε 114 καρκινοπαθείς οι οποίοι υποβάλλονταν σε χημειοθεραπεία.
Ποιo είναι τo όφελος του Epoetin Alfa Hexal σύμφωνα με τις μελέτες; Το Epoetin Alfa Hexal ήταν εξίσου αποτελεσματικό με το Eprex/ Erypo στην αύξηση και διατήρηση του αριθμού των ερυθροκυττάρων.
Στη μελέτη που αφορούσε τους ασθενείς με αναιμία οφειλόμενη σε χρόνια ηπατική νόσο, οι ασθενείς που άλλαξαν τη θεραπεία τους με το Epoetin Alfa Hexal διατήρησαν τα επίπεδα αιμοσφαιρίνης στον ίδιο βαθμό με όσους συνέχισαν την θεραπεία με Eprex/ Erypo.
Τα επίπεδα στους ασθενείς που έλαβαν Epoetin Alfa Hexal αυξήθηκαν κατά μέσο όρο κατά 0, 147 g/ dl από την αρχική τιμή 11, 7 g/ dl, ενώ όσοι συνέχισαν να λαμβάνουν Eprex/ Erypo παρουσίασαν αύξηση της τάξης των 0, 063 g/ dl από την αρχική τιμή των 12, 0 g/ dl.
Από τη μελέτη που αφορούσε τους ασθενείς που υποβάλλονταν σε χημειοθεραπεία προέκυψε ότι το Epoetin Alfa Hexal χορηγούμενο με υποδόρια ένεση ήταν εξίσου αποτελεσματικό με το Eprex/ Erypo.
Ποιοι κίνδυνοι συνδέονται με το Epoetin Alfa Hexal; Η πιο συχνή ανεπιθύμητη ενέργεια του Epoetin Alfa Hexal είναι αύξηση της αρτηριακής πίεσης, η οποία μπορεί ορισμένες φορές να οδηγήσει σε συμπτώματα εγκεφαλοπάθειας (προβλήματα του εγκεφάλου) όπως ξαφνικές, διαξιφιστικές κεφαλαλγίες που προσομοιάζουν σε ημικρανία και σύγχυση.
Το Epoetin Alfa Hexal ενδέχεται επίσης να προκαλέσει δερματικά εξανθήματα και συμπτώματα που προσομοιάζουν σε εκείνα της γρίπης.
Ο πλήρης κατάλογος των ανεπιθύμητων ενεργειών που αναφέρθηκαν με το Epoetin Alfa Hexal περιλαμβάνεται στο φύλλο οδηγιών χρήσης.
2/ 3 Το Epoetin Alfa Hexal δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην εποετίνη άλφα ή σε οποιοδήποτε άλλο συστατικό του φαρμάκου.
Επίσης, δεν πρέπει να χορηγείται στις εξής ομάδες: • ασθενείς που ανέπτυξαν αμιγή απλασία της ερυθράς σειράς (μειωμένη ή ανασταλείσα παραγωγή ερυθροκυττάρων) μετά από θεραπεία με οποιονδήποτε τύπο ερυθροποιητίνης, • ασθενείς με μη ελεγχόμενη υπέρταση (υψηλή αρτηριακή πίεση), • ασθενείς που δεν μπορούν να λάβουν φάρμακα για την πρόληψη του σχηματισμού θρόμβων του αίματος, • ασθενείς με σοβαρά καρδιοαγγειακά προβλήματα, συμπεριλαμβανομένου πρόσφατου καρδιακού ή εγκεφαλικού επεισοδίου, που πρόκειται να υποβληθούν σε μείζονα ορθοπεδική χειρουργική επέμβαση • ασθενείς που πρόκειται να υποβληθούν σε μείζονα ορθοπεδική χειρουργική επέμβαση, οι οποίοι αντιμετωπίζουν σοβαρής μορφής καρδιαγγειακά προβλήματα (προβλήματα στην καρδιά και στα αιμοφόρα αγγεία) συμπεριλαμβανομένου πρόσφατου καρδιακού ή εγκεφαλικού επεισοδίου.
Δεν συνιστάται η χορήγηση Epoetin Alfa Hexal με υποδόρια ένεση για τη θεραπεία νεφρικών προβλημάτων, διότι η διεξαγωγή περαιτέρω μελετών είναι αναγκαία για να επιβεβαιωθεί ότι δεν προκαλεί αλλεργικές αντιδράσεις.
Για ποιους λόγους εγκρίθηκε το Epoetin Alfa Hexal; Η Επιτροπή Φαρμάκων για Ανθρώπινη Χρήση (CHMP) κατέληξε ότι, σύμφωνα με τις απαιτήσεις της ΕΕ, το προφίλ ποιότητας, ασφάλειας και αποτελεσματικότητας του Epoetin Alfa Hexal καταδείχθη εφάμιλλο με αυτό του Eprex/ Erypo.
Συνεπώς, η CHMP απεφάνθη ότι, όπως και με το Eprex/ Erypo, το όφελος υπερτερεί των κινδύνων που έχουν εντοπιστεί και εισηγήθηκε τη χορήγηση άδειας κυκλοφορίας για το Epoetin Alfa Hexal.
Ποια μέτρα λαμβάνονται για την ασφαλή χρήση του Epoetin Alfa Hexal; Η εταιρία που παρασκευάζει το Epoetin Alfa Hexal θα παράσχει υλικό πληροφοριών για το υγειονομικό προσωπικό σε όλα τα κράτη μέλη, όπου θα περιλαμβάνονται πληροφορίες για την ασφάλεια του φαρμάκου.
Η εταιρία θα παράσχει επίσης θερμομονωτικά δοχεία για τους ασθενείς, τα οποία θα περιλαμβάνουν απεικονίσεις για την ορθή χρήση του φαρμάκου.
Λοιπές πληροφορίες για το Epoetin Alfa Hexal:
Στις 28 Αυγούστου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Hexal AG για το Epoetin Alfa Hexal.
Η πλήρης δημόσια έκθεση αξιολόγησης (EPAR) του Epoetin Alfa Hexal διατίθεται εδώ.
Τελευταία ενημέρωση της περίληψης:
12- 2008.
3/ 3
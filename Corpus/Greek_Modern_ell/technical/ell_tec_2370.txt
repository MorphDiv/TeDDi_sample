# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 082
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PREVICOX Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Previcox;
Το Previcox περιέχει τη δραστική ουσία φιροκοξίµπη, η οποία ανήκει σε µια κατηγορία φαρµάκων που έχουν αντιφλεγµονώδη δράση.
Το Previcox διατίθεται ως µασώµενα δισκία για σκύλους (57 mg και 227 mg) και έχει, επίσης, λάβει έγκριση ως στοµατικός πολτός για ίππους (8, 2 mg/ g).
Σε ποιες περιπτώσεις χρησιµοποιείται το Previcox;
Το Previcox χρησιµοποιείται για την ανακούφιση από τον πόνο και τη φλεγµονή, που συνοδεύουν την οστεοαρθρίτιδα στους σκύλους, καθώς και για την ανακούφιση από τον πόνο και τη φλεγµονή που συνοδεύουν την οστεοαρθρίτιδα και τη µείωση της συνοδού χωλότητας στους ίππους.
Η δόση, η διάρκεια και η συχνότητα της θεραπείας εξαρτώνται από το βάρος και τον τύπο του ζώου καθώς και από την υπό θεραπεία πάθηση.
Για περισσότερες λεπτοµέρειες, παρακαλείσθε να ανατρέξετε στο φύλλο οδηγιών χρήσης.
Πώς δρα το Previcox;
Το Previcox περιέχει φιροκοξίµπη, η οποία ανήκει σε µία κατηγορία φαρµάκων που ονοµάζονται µη στεροειδή αντιφλεγµονώδη φάρµακα (ΜΣΑΦ) και η οποία ανήκει στην Coxib οµάδα που δρα µέσω της επιλεκτικής αναστολής της κυκλοοξυγενάσης- 2 (COX- 2).
Οι οµάδα των Coxib επιδεικνύουν αναλγητικές, αντιφλεγµονώδεις και αντιπυρετικές ιδιότητες.
Η φιροκοξίµπη αναστέλλει το ένζυµο (κυκλοοξυγενάση) το οποίο εµπλέκεται στην παραγωγή προσταγλανδινών. ∆εδοµένου ότι οι προσταγλανδίνες είναι ουσίες που προκαλούν πόνο, εξίδρωση και φλεγµονή, το Previcox, κατά συνέπεια, συµβάλλει στη µείωση των αντιδράσεων αυτών.
Ποιες µελέτες εκπονήθηκαν για το Previcox;
Το Previcox µελετήθηκε σε πειραµατόζωα, καθώς και σε σκύλους και ίππους που υποβλήθηκαν σε θεραπεία σε διάφορα / - ες κτηνιατρεία/ κτηνιατρικές κλινικές σε ολόκληρη την Ευρώπη (« κλινικές µελέτες »).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Σκύλοι:
Τα µασώµενα δισκία Previcox για σκύλους µελετήθηκαν σε δύο εκτεταµένες Ευρωπαϊκές επιτόπιες µελέτες σε σκύλους για χρονική περίοδο έως και 90 ηµερών.
Τα αποτελέσµατα έδειξαν βελτίωση στη βαθµολόγηση χωλότητας σε σκύλους µε εγκατεστηµένη οστεοαρθρίτιδα.
Το προϊόν αποδείχτηκε συγκρίσιµο µε άλλα προϊόντα αναφοράς (το carprofen και το meloxicam, αντίστοιχα).
Ίπποι: ∆ιεξήχθησαν δύο πολυκεντρικές µελέτες (µία στις ΗΠΑ και µία στην Ευρώπη) προκειµένου να ερευνηθεί η αποτελεσµατικότητα, η ασφάλεια και το αποδεκτό της φιροκοξίµπης κάτω από επιτόπιες συνθήκες όταν χορηγήθηκε σε ίππους από του στόµατος µία φορά την ηµέρα για 14 ηµέρες σε µια δόση των 0, 1 mg/ kg.
Η CVMP κατέληξε στο συµπέρασµα ότι ο στοµατικός πολτός Previcox ήταν εξίσου αποτελεσµατικός µε άλλα εγκεκριµένα προϊόντα (την φενυλβουταζόνη και την βεδαπροφαίνη) στην ανακούφιση από τον πόνο και τη φλεγµονή που συνοδεύουν την οστεοαρθρίτιδα και στη µείωση της συνοδού χωλότητας στους ίππους.
Ποιο είναι το όφελος του Previcox σύµφωνα µε τις µελέτες;
Τα δισκία Previcox για σκύλους βελτίωσαν τις βαθµολογικές κλίµακες για την ανακούφιση από τον πόνο και τη φλεγµονή.
Η χορήγηση του προϊόντος σύµφωνα µε τον πίνακα συνιστώµενης δοσολογίας για χρονική περίοδο έως και 90 ηµερών είχε ως αποτέλεσµα βελτίωση στη βαθµολόγηση χωλότητας σε σκύλους µε εγκατεστηµένη οστεοαρθρίτιδα.
Ο στοµατικός πολτός Previcox, χορηγούµενος µία φορά την ηµέρα για 14 ηµέρες σε µια δόση των 0, 1 mg/ kg, βελτίωσε τις κλινικές βαθµολογικές κλίµακες για τη χωλότητα και τους τραυµατισµούς µαλακών ιστών σε ίππους και, επιπρόσθετα, βοήθησε στην ανακούφιση από τον πόνο και τη φλεγµονή που συνοδεύουν την οστεοαρθρίτιδα στους ίππους.
Ποιες είναι οι ανεπιθύµητες ενέργειες του Previcox;
Οι ανεπιθύµητες ενέργειες του Previcox είναι χαρακτηριστικές αυτών που διαπιστώνονται µε άλλα φάρµακα αυτής της κατηγορίας προϊόντων (ΜΣΑΦ) όπως είναι οι στοµατικές αλλοιώσεις (βλάβη των ιστών) στο στόµα των ίππων, τα/ η µαλακά κόπρανα/ διάρροια ή ο λήθαργος.
Αυτές οι αντιδράσεις είναι γενικά παροδικής φύσεως και αναστρέψιµες όταν η θεραπεία διακόπτεται.
Το Previcox δεν πρέπει να συγχορηγείται µε κορτικοστεροειδή ή άλλα ΜΣΑΦ.
Πρέπει, επίσης, να λαµβάνεται µέριµνα στην περίπτωση που χρησιµοποιείται µαζί µε µόρια που ασκούν δράση στη νεφρική ροή, π. χ. διουρητικά.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Πλύνετε τα χέρια σας µετά τη χρήση του προϊόντος.
Επιστρέψατε τα διχοτοµηµένα δισκία στο blister και κρατήστε το µακριά από παιδιά.
Οι έγκυες γυναίκες θα πρέπει να αποφεύγουν την επαφή µε το προϊόν ή να φορούν γάντια µιας χρήσεως κατά τη χορήγησή του.
Σε περίπτωση ακούσιας κατάποσης, να αναζητήσετε αµέσως ιατρική συµβουλή και να επιδείξετε στον ιατρό το φύλλο οδηγιών χρήσης ή την ετικέτα.
Πόσος χρόνος πρέπει να περάσει πριν από τη σφαγή ενός ίππου και τη χρήση του κρέατος για κατανάλωση από τον άνθρωπο (χρόνος αναµονής);
Μετά την τελευταία ηµέρα της θεραπείας µε Previcox, δεν επιτρέπεται η σφαγή των ίππων για 26 ηµέρες (στην περίπτωση που θεραπεύτηκαν µε τον στοµατικό πολτό).
Η χρήση του Previcox δεν επιτρέπεται σε φοράδες οι οποίες παράγουν γάλα για ανθρώπινη κατανάλωση.
Για ποιούς λόγους εγκρίθηκε το Previcox;
©EMEA 2007
Σελίδα 2/ 3
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Previcox υπερτερούν των κινδύνων στη θεραπεία για την ανακούφιση από τον πόνο και τη φλεγµονή τόσο σε σκύλους όσο και σε ίππους, και εισηγήθηκε τη χορήγηση άδειας κυκλοφορίας για το Previcox.
Η σχέση οφέλους/ κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης.
Λοιπές πληροφορίες σχετικά µε το Previcox:
Στις 13 Σεπτεµβρίου 2004 η Ευρωπαϊκή Επιτροπή χορήγησε την αρχική άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Merial, για το Previcox.
Η αίτηση επέκτασης για τον στοµατικό πολτό σε ίππους εγκρίθηκε µεταγενέστερα τον Φεβρουάριο 2007.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα/ εξωτερική συσκευασία.
Τελευταία ενηµέρωση της περίληψης:
Φεβρουάριος 2007.
©EMEA 2007
Σελίδα 3/ 3
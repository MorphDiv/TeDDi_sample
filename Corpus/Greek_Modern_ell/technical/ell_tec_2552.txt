# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 137
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
DUVAXYN WNV
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Duvaxyn WNV; Tο Duvaxyn WNV είναι ένα εµβόλιο που περιέχει τον αδρανοποιηµένο ιό ∆υτικού Νείλου (αδρανοποιηµένος σηµαίνει ότι ο ιός έχει εξουδετερωθεί και δεν µπορεί να προκαλέσει πλέον την ασθένεια).
Σε ποιες περιπτώσεις χρησιµοποιείται το Duvaxyn WNV; Το Duvaxyn WNV είναι ένα εµβόλιο που χορηγείται σε άλογα για την προστασία τους από τη νόσο που προκαλείται από τον ιό του ∆υτικού Νείλου.
Το εµβόλιο µειώνει τον αριθµό των ζώων µε ιαιµία (αλόγων µε ιό που κυκλοφορεί στο αίµα).
Το εµβόλιο χορηγείται µε ενδοµυϊκή ένεση (εντός του µυός) στον τράχηλο του αλόγου.
Πώς δρα το Duvaxyn WNV; Το Duvaxyn WNV είναι εµβόλιο.
Όταν χορηγείται σε άλογα, το ανοσοποιητικό τους σύστηµα (η φυσική τους άµυνα) µαθαίνει να παράγει αντισώµατα (ένας ειδικός τύπος πρωτεΐνης) για την καταπολέµηση της ασθένειας.
Στο µέλλον, εάν τα άλογα εκτεθούν στον ιό του ∆υτικού Νείλου, το ανοσοποιητικό σύστηµα θα είναι σε θέση να παράγει πιο γρήγορα αυτά τα αντισώµατα, γεγονός που θα βοηθήσει τα άλογα να καταπολεµήσουν την ασθένεια.
Ποιες µελέτες εκπονήθηκαν για το Duvaxyn WNV; Η εταιρεία πραγµατοποίησε εργαστηριακές µελέτες ασφάλειας χορηγώντας το εµβόλιο τόσο σε πουλάρια (ηλικίας 6 µηνών) όσο και κυοφορούσες φοράδες.
Οι µελέτες αυτές κατέδειξαν την ασφαλή χρήση του εµβολίου στα άλογα, γενικότερα, και στα πουλάρια (6 µηνών και άνω) και τις κυοφορούσες φοράδες, ειδικότερα.
Στη συνέχεια διενεργήθηκαν ορισµένες κλινικές µελέτες που επιβεβαίωσαν περαιτέρω την ασφάλεια του Duvaxyn WNV και απέδειξαν την αποτελεσµατικότητά του για τη µείωση του αριθµού αλόγων µε ιαιµία και, εποµένως, την προστασία από τη νόσο.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged.
Ποιο είναι το όφελος του Duvaxyn WNV σύµφωνα µε τις µελέτες; • Τα αποτελέσµατα των µελετών για την ασφάλεια απέδειξαν ότι το προϊόν είναι ασφαλές για τα άλογα. • Έχει αποδειχθεί ότι το εµβόλιο προστατεύει αποτελεσµατικά τα ζώα κατά της νόσου µέσω της µείωσης του αριθµού των αλόγων µε ιαιµία.
Ποιοι κίνδυνοι συνδέονται µε το Duvaxyn WNV; Ένας µικρός αριθµός ζώων µπορεί να παρουσιάσει µετά τον εµβολιασµό παροδικές τοπικές αντιδράσεις µε τη µορφή ήπιου, τοπικού οιδήµατος στο σηµείο της ένεσης (µέγιστη διάµετρος 1 cm), οι οποίες παρέρχονται εντός 1 έως 2 ηµερών.
Περιστασιακά, αυτές συνοδεύονται από πόνο και ήπια κατάπτωση του ζώου.
Σε µερικές περιπτώσεις, µπορεί να εκδηλωθεί πυρετός για χρονικό διάστηµα έως 2 ηµερών.
Ποιες προφυλάξεις πρέπει να λαµβάνονται από το άτοµο που χορηγεί το φάρµακο ή έρχεται σε επαφή µε το ζώο; Σε περίπτωση που κατά λάθος υπάρξει αυτοένεση, κατάποση ή επαφή µε το δέρµα, να αναζητήσετε αµέσως ιατρική βοήθεια και να επιδείξετε στον ιατρό το εσώκλειστο φύλλο οδηγιών χρήσεως ή την ετικέτα του φαρµάκου.
Ποια είναι η περίοδος αναµονής που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο; Μηδέν ηµέρες
Ποια είναι η περίοδος αναµονής που πρέπει να τηρείται πριν από τη χρήση του γάλακτος για κατανάλωση από τον άνθρωπο; Μηδέν ηµέρες
Για ποιους λόγους εγκρίθηκε το Duvaxyn WNV; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Duvaxyn WNV υπερτερούν των κινδύνων που συνδέονται µε αυτό για τη θεραπεία της νόσου που προκαλείται από τον ιό του ∆υτικού Νείλου στα άλογα, και εισηγήθηκε τη χορήγηση άδειας κυκλοφορίας για το Duvaxyn WNV.
Για τη σχέση οφέλους- κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Duvaxyn WNV:
Στις 21. 11. 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στον κάτοχο άδειας κυκλοφορίας για το Duvaxyn WNV.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα/ εξωτερική συσκευασία.
Τελευταία ενηµέρωση της περίληψης:
21. 11. 2008
Σελίδα 2/ 2 ©EMEA 2008
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 278
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
HERCEPTIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Herceptin; Το Herceptin είναι σκόνη για την παρασκευή διαλύματος προς έγχυση (ενστάλαξη σε φλέβα).
Περιέχει τη δραστική ουσία τραστουζουμάμπη.
Σε ποιες περιπτώσεις χρησιμοποιείται το Herceptin; Το Herceptin χρησιμοποιείται για την αντιμετώπιση του καρκίνου του μαστού.
Χρησιμοποιείται μόνο όταν έχει αποδειχτεί ότι ο καρκίνος « εκφράζει » HER2: αυτό σημαίνει ότι ο καρκίνος παράγει μια συγκεκριμένη πρωτεΐνη που ονομάζεται HER2 σε μεγάλες ποσότητες στην επιφάνεια των κυττάρων του όγκου.
Το Herceptin χρησιμοποιείται ως αγωγή για μεταστατικό καρκίνο του μαστού (όταν ο καρκίνος έχει εξαπλωθεί και σε άλλα σημεία του σώματος) και για πρώιμο καρκίνο του μαστού (όταν ο καρκίνος έχει εξαπλωθεί στον μαστό ή στους αδένες κάτω από τη μασχάλη αλλά όχι σε άλλα μέρη του σώματος).
Για τον μεταστατικό καρκίνο, το Herceptin μπορεί να χρησιμοποιείται ως εξής: • ως μονοθεραπεία σε ασθενείς οι οποίοι έχουν αποτύχει σε τουλάχιστον δύο προηγούμενα θεραπευτικά σχήματα • σε συνδυασμό με την πακλιταξέλη ή την ντοσεταξέλη (άλλα αντικαρκινικά φάρμακα) • σε συνδυασμό με έναν αναστολέα της αρωματάσης (άλλος τύπος αντικαρκινικού φαρμάκου) στις γυναίκες μετά την εμμηνόπαυση των οποίων ο καρκίνος εκφράζει επίσης υποδοχείς ορμονών, π. χ. οιστρογόνων και προγεστερόνης, στην επιφάνειά του.
Για τον πρώιμο καρκίνο του μαστού, το Herceptin χρησιμοποιείται μετά από χειρουργική επέμβαση, χημειοθεραπεία και ακτινοθεραπεία (εάν συντρέχει περίπτωση).
Το φάρμακο χορηγείται μόνο με ιατρική συνταγή.
Πώς χρησιμοποιείται το Herceptin; Η θεραπεία με Herceptin πρέπει να ξεκινάει μόνο υπό την επίβλεψη γιατρού με πείρα στην αγωγή με αντικαρκινικά φάρμακα.
Η έγχυση μπορεί να συνοδεύεται από αλλεργικές αντιδράσεις και, για τον λόγο αυτό, οι ασθενείς πρέπει να παρακολουθούνται τόσο κατά την έγχυση όσο μετά από αυτήν.
Για τον μεταστατικό καρκίνο, το Herceptin χορηγείται μια φορά κάθε εβδομάδα ή κάθε τρεις εβδομάδες και η αγωγή συνεχίζεται όσο η δράση του εξακολουθεί να είναι αποτελεσματική.
Για τον πρώιμο καρκίνο, το Herceptin χορηγείται κάθε τρεις εβδομάδες επί ένα έτος ή έως ότου σταματήσει 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. να δρα αποτελεσματικά.
Το Herceptin μπορεί να χορηγείται επίσης εβδομαδιαίως όταν χρησιμοποιείται σε συνδυασμό με άλλα αντικαρκινικά φάρμακα.
Οι πλήρεις οδηγίες δοσολογίας περιλαμβάνονται στην Περίληψη των Χαρακτηριστικών του Προϊόντος (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Πώς δρα το Herceptin; Η δραστική ουσία του Herceptin, η τραστουζουμάμπη, είναι ένα μονοκλωνικό αντίσωμα.
Μονοκλωνικό είναι το αντίσωμα (τύπος πρωτεΐνης) που είναι ειδικά σχεδιασμένο ώστε να αναγνωρίζει και να δεσμεύεται με μια συγκεκριμένη δομή (που ονομάζεται αντιγόνο) η οποία βρίσκεται σε ορισμένα κύτταρα του σώματος.
Η τραστουζουμάμπη είναι ειδικά σχεδιασμένη ώστε να δεσμεύεται με την HER2, έναν υποδοχέα του επιδερμικού αυξητικού παράγοντα που εντοπίζεται στην επιφάνεια ορισμένων κυττάρων του όγκου.
Με τη δέσμευσή της με τον υποδοχέα, η τραστουζουμάμπη ενεργοποιεί ορισμένα κύτταρα του ανοσοποιητικού συστήματος (της φυσικής άμυνας του οργανισμού) τα οποία στην συνέχεια εξοντώνουν τα κύτταρα του όγκου.
Η τραστουζουμάμπη αποτρέπει επίσης τη διάσπαση της HER2 που, σε διαφορετική περίπτωση, οδηγεί στην ανάπτυξη των κυττάρων του όγκου.
Το ένα τέταρτο περίπου των καρκίνων του μαστού εκφράζουν μεγάλες ποσότητες HER2.
Ποιες μελέτες εκπονήθηκαν για το Herceptin; Όλες οι μελέτες για το Herceptin εκπονήθηκαν σε καρκίνους που εκφράζουν HER2.
Για τον μεταστατικό καρκίνο του μαστού, το Herceptin χορηγούμενο κάθε εβδομάδα μελετήθηκε σε τέσσερεις βασικές μελέτες.
Μία μελέτη εξέτασε το Herceptin ως μονοθεραπεία σε 222 ασθενείς οι οποίοι είχαν παλαιοτέρα αποτύχει σε χημειοθεραπείες άλλου τύπου και δύο άλλες εξέτασαν τη χρήση του Herceptin σε συνδυασμό με δύο άλλα αντικαρκινικά φάρμακα (πακλιταξέλη σε 469 ασθενείς και ντοσεταξέλη σε 188 ασθενείς).
Οι μελέτες αυτές εξέτασαν πόσοι ασθενείς αποκρίθηκαν στη θεραπεία.
Η τέταρτη μελέτη συνέκρινε την συνδυαστική θεραπεία Herceptin και αναστροζόλης (έναν αναστολέα της αρωματάσης) με τη μονοθεραπεία αναστροζόλης σε 208 ασθενείς.
Ο κύριος δείκτης μέτρησης της αποτελεσματικότητας ήταν η μέση διάρκεια επιβίωσης χωρίς επιδείνωση (το χρονικό διάστημα που μεσολαβούσε μέχρι να σημειωθεί επιδείνωση της νόσου ή να επέλθει θάνατος για το 50% των ασθενών).
Τέσσερεις πρόσθετες μελέτες εξέτασαν την απόκριση στο Herceptin χορηγούμενο κάθε τρεις εβδομάδες, είτε ως μονοθεραπεία (δύο μελέτες με συμμετοχή συνολικά 177 ασθενών), είτε σε συνδυασμό με πακλιταξέλη (σε 32 ασθενείς), είτε σε συνδυασμό με ντοσεταξέλη, με ή χωρίς καπεσιταμπίνη (άλλο αντικαρκινικό φάρμακο) σε 225 ασθενείς.
Για τον πρώιμο καρκίνο του μαστού, το Herceptin μελετήθηκε για διάστημα ενός έως δύο ετών σε μια κύρια μελέτη στην οποία συμμετείχαν πάνω από 3. 000 ασθενείς οι οποίοι είχαν αρχικά υποβληθεί σε χειρουργική επέμβαση, χημειοθεραπεία ή ακτινοθεραπεία.
Οι μισοί ασθενείς έλαβαν το φάρμακο και οι άλλοι μισοί όχι.
Η μελέτη υπολόγιζε το χρονικό διάστημα μέχρι την επανεμφάνιση καρκίνου σε οποιοδήποτε σημείο του σώματος.
Ποιο είναι το όφελος του Herceptin σύμφωνα με τις μελέτες; Για τον μεταστατικό καρκίνο του μαστού, η πρώτη μελέτη κατέδειξε ότι ποσοστό 15% των ασθενών που είχαν αποτύχει σε άλλου τύπου χημειοθεραπείες αποκρίθηκαν στο Herceptin.
Όταν το Herceptin χρησιμοποιήθηκε σε συνδυασμό με πακλιταξέλη, το ποσοστό απόκρισης ανήλθε σε 48% σε σύγκριση με 17% για τη μεμονωμένη χορήγηση πακλιταξέλης.
Σε συνδυασμό με ντοσεταξέλη, ανταποκρίθηκε το 61% των ασθενών σε σύγκριση με το 34% για τη μεμονωμένη χρήση ντοσεταξέλης.
Για τη συνδυαστική χρήση του Herceptin με την αναστροζόλη, η μέση διάρκεια επιβίωσης χωρίς επιδείνωση ήταν 4, 8 μήνες σε σύγκριση με 2, 4 μήνες στους ασθενείς που έλαβαν μόνο αναστροζόλη.
Οι πρόσθετες μελέτες κατέδειξαν ότι η αποτελεσματικότητα του Herceptin όταν χορηγείτο κάθε τρεις εβδομάδες ήταν παρόμοια με την αποτελεσματικότητά του Herceptin όταν χορηγείτο κάθε εβδομάδα.
Στη μελέτη του πρώιμου καρκίνου του μαστού, ο κίνδυνος επανεμφάνισης του καρκίνου εντός του πρώτου έτους μειώθηκε κατά το ήμισυ περίπου: στο 8% των ασθενών στους οποίους είχε χορηγηθεί Herceptin επανεμφανίστηκε ο καρκίνος (127 στους 1. 693), σε σύγκριση με το 13% των ασθενών στους οποίους δεν χορηγήθηκε το φάρμακο (219 στους 1. 693).
Ποιοι κίνδυνοι συνδέονται με το Herceptin; Το Herceptin μπορεί να προκαλέσει καρδιοτοξικότητα (βλάβη στην καρδιά), περιλαμβανομένης της καρδιακής ανεπάρκειας.
Ιδιαίτερη προσοχή εφιστάται κατά τη χορήγησή του σε ασθενείς με καρδιακά 2/ 3 προβλήματα, ενώ συνιστάται η παρακολούθηση της καρδιάς όλων των ασθενών καθ ’ όλη τη διάρκεια της θεραπείας.
Οι συνηθέστερες ανεπιθύμητες ενέργειες του Herceptin (που παρουσιάζονται σε περισσότερους από 1 στους 10 ασθενείς) είναι πόνος στην κοιλιά, εξασθένιση (αδυναμία), πόνος στον θώρακα, ρίγη, πυρετός, πονοκέφαλος, πόνος, διάρροια, ναυτία (αδιαθεσία), έμετος, αρθραλγία (πόνος στις αρθρώσεις), μυαλγία (πόνος στους μυς) και δερματικά εξανθήματα.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Herceptin περιλαμβάνεται στο φύλλο οδηγιών χρήσης.
Το Herceptin δεν πρέπει να χορηγείται σε άτομα με υπερευαισθησία (αλλεργία) στην τραστουζουμάμπη ή σε άλλο συστατικό.
Δεν πρέπει επίσης να χρησιμοποιείται σε ασθενείς που παρουσιάζουν σοβαρά αναπνευστικά προβλήματα ενώ βρίσκονται σε κατάσταση ηρεμίας ως αποτέλεσμα του καρκίνου ή οι οποίοι χρήζουν θεραπεία με οξυγόνο.
Για ποιους λόγους εγκρίθηκε το Herceptin; Η επιτροπή φαρμάκων για ανθρώπινη χρήση (CHMP) αποφάσισε ότι τα οφέλη του Herceptin υπερτερούν των κινδύνων όταν χρησιμοποιείται ως αγωγή για ασθενείς με μεταστατικό καρκίνο του μαστού των οποίων οι όγκοι εκφράζουν σημαντικές ποσότητες HER2 και για ασθενείς με θετικό στην HER2 πρώιμο καρκίνο του μαστού.
Η επιτροπή εισηγήθηκε τη χορήγηση άδειας κυκλοφορίας στο Herceptin.
Ποια μέτρα λαμβάνονται για την ασφαλή χρήση του Herceptin; Η εταιρία που παρασκευάζει το Herceptin θα διενεργήσει περισσότερες μελέτες σχετικά με την καρδιοτοξικότητα, συμπεριλαμβανομένων της επανεξέτασης των οδηγιών προς τους γιατρούς, και του τρόπου προσδιορισμού των ασθενών που κινδυνεύουν από καρδιοπάθειες ώστε να διασφαλίζεται η προσεχτική παρακολούθησή τους.
Λοιπές πληροφορίες σχετικά με το Herceptin:
Στις 28 Αυγούστου 2000 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Roche Registration Limited για το Herceptin.
Η άδεια κυκλοφορίας ανανεώθηκε στις 28 Αυγούστου 2005.
Η πλήρης δημόσια έκθεση αξιολόγησης (EPAR) του Herceptin διατίθεται εδώ.
Τελευταία ενημέρωση της περίληψης:
09- 2008.
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 108
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PROMERIS DUO
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το ProMeris Duo; Το ProMeris Duo είναι ένα διάλυµα χρώµατος από διαυγές κίτρινο έως πορτοκαλί, το οποίο περιέχει τις δραστικές ουσίες µεταφλουµιζόνη και αµιτράζη.
Χορηγείται σε σκύλους µε προγεµισµένη πιπέτα διαλύµατος για τοπική επίχυση, δηλαδή µε ένα µικρό πλαστικό δοχείο που περιέχει ήδη τη σωστή δόση ProMeris Duo που απαιτείται για τη θεραπεία ενός σκύλου.
Το ProMeris Duo διατίθεται σε πέντε διαφορετικά µεγέθη για να καλύπτονται οι διαφορετικές κατηγορίες σωµατικού βάρους των σκύλων.
Το περιεχόµενο της πιπέτας αδειάζει υπό πίεση πάνω στο δέρµα, αφού πρώτα διαχωριστεί το τρίχωµα στο πίσω µέρος της κεφαλής.
Σε ποιες περιπτώσεις χρησιµοποιείται το ProMeris Duo; Το ProMeris Duo είναι ένα « εξωπαρασιτοκτόνο ».
Αυτό σηµαίνει πως σκοτώνει τα παράσιτα που ζουν στο δέρµα ή στο τρίχωµα του ζώου, όπως οι ψύλλοι, οι κρότωνες, οι ψείρες και τα ακάρεα Demodex (ακάρεα που προκαλούν δεµοδήκωση ή « ψώρα »).
Το ProMeris Duo χορηγείται σε σκύλους ηλικίας άνω των οκτώ εβδοµάδων για τη θεραπεία και πρόληψη των παρασιτώσεων από ψύλλους και κρότωνες, καθώς και για τη θεραπεία της δεµοδήκωσης (που προκαλείται από τα ακάρεα Demodex) και των παρασιτώσεων από ψείρες.
Μπορεί επίσης να χορηγηθεί ως µέρος θεραπευτικής στρατηγικής για τον έλεγχο της αλλεργικής δερµατίτιδας από ψύλλους, η οποία συνιστά αλλεργική αντίδραση σε τσιµπήµατα ψύλλων.
Πώς δρα το ProMeris Duo; Αµφότερες οι δραστικές ουσίες του ProMeris Duo, η µεταφλουµιζόνη και η αµιτράζη, παρεµβαίνουν στο νευρικό σύστηµα των παρασίτων, προκαλώντας τον θάνατό τους.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2009.
Reproduction is authorised provided the source is acknowledged.
Ποιες µελέτες εκπονήθηκαν για το ProMeris Duo; Η παρασκευάστρια εταιρεία παρείχε πληροφορίες σχετικά µε την ποιότητα του φαρµακευτικού παρασκευάσµατος και την ασφάλεια του φαρµάκου για τους σκύλους, για τους ανθρώπους (που έρχονται σε επαφή µε το προϊόν) και για το περιβάλλον.
Η αποτελεσµατικότητα του ProMeris Duo κατά των παρασίτωσεων από ψύλλους, ψείρες, κρότωνες και ακάρεα Demodex έχει εξεταστεί σε αρκετές µελέτες, συµπεριλαµβανοµένης µίας µελέτης σε σκύλους που είχαν προσβληθεί από ψύλλους ή κρότωνες, η οποία πραγµατοποιήθηκε σε κτηνιατρεία στη Γερµανία και τη Γαλλία.
Σκύλοι διαφορετικής ράτσας, ηλικίας και σωµατικού βάρους υποβλήθηκαν σε αγωγή µε ProMeris Duo ή µε άλλα φαρµακευτικά προϊόντα που έχουν λάβει έγκριση στην Ευρωπαϊκή Ένωση (ΕΕ) για τη θεραπεία της παρασίτωσης από ψύλλους ή κρότωνες.
Η αποτελεσµατικότητα του φαρµάκου εξετάστηκε βάσει του αριθµού των ζωντανών κροτώνων και των ψύλλων πάνω στους σκύλους για χρονικό διάστηµα έως δύο µηνών ύστερα από την επίχυση.
Πραγµατοποιήθηκε και άλλη µία µελέτη σε σκύλους µε δεµοδήκωση σε κτηνιατρεία στην Ιταλία και την Αλβανία.
Οι σκύλοι υποβλήθηκαν σε αγωγή µε ProMeris Duo ή σε συνδυαστική αγωγή µε ιµιδακλοπρίδη και µοξιδεκτίνη (άλλο φάρµακο που έχει λάβει έγκριση στην ΕΕ για την εν λόγω ένδειξη).
Η αποτελεσµατικότητα µετρήθηκε βάσει των κλινικών συµπτωµάτων και του αριθµού των ακαρέων Demodex σε δερµοαποξέσεις που πραγµατοποιούνταν κάθε τέσσερις εβδοµάδες, για διάστηµα πολλών εβδοµάδων, ύστερα από µηνιαία χορήγηση της θεραπείας.
Μία άλλη µελέτη συνέκρινε την αποτελεσµατικότητα του ProMeris Duo µε αυτήν της φιπρονίλης (άλλο φάρµακο για τη θεραπεία κατά των ψειρών).
Η αποτελεσµατικότητα µετρήθηκε βάσει του αριθµού των ψειρών πάνω στους σκύλους µετά από τη θεραπεία.
Ποιο είναι το όφελος του ProMeris Duo σύµφωνα µε τις µελέτες; Τα αποτελέσµατα των µελετών κατέδειξαν ότι το ProMeris Duo είναι αποτελεσµατικό για τη θεραπεία και πρόληψη των παρασιτώσεων από ψύλλους και κρότωνες, καθώς και για τη θεραπεία της δεµοδήκωσης και της παρασίτωσης από ψείρες σε σκύλους.
Οι περισσότεροι ψύλλοι θανατώθηκαν εντός 24 ωρών µετά από τη θεραπεία, οι περισσότεροι κρότωνες εντός 48 ωρών και οι περισσότερες ψείρες εντός µίας εβδοµάδας θεραπείας.
Η δεµοδήκωση συνήθως θεραπευόταν εντός τριών έως έξι µηνών θεραπείας.
Η αποτελεσµατικότητα του ProMeris Duo διήρκησε τουλάχιστον έξι εβδοµάδες για τη θεραπεία κατά των ψύλλων και τέσσερις εβδοµάδες για τη θεραπεία κατά των κροτώνων.
Ποιοι κίνδυνοι συνδέονται µε το ProMeris Duo; Οι συνηθέστερες ανεπιθύµητες ενέργειες στους σκύλους είναι καταβολή (υπνηλία), λήθαργος (έλλειψη ενέργειας), µειωµένη δραστηριότητα του νευρικού συστήµατος, υπεργλυκαιµία (υψηλά επίπεδα σακχάρου στο αίµα), βραδυκαρδία (χαµηλός καρδιακός παλµός) και αργή αβαθής αναπνοή.
Συνήθως, τα συµπτώµατα αυτά παρέρχονται, χωρίς θεραπεία, εντός 24 ωρών.
Ενδέχεται επίσης να προκληθούν αισθητικές αλλαγές στο τρίχωµα (λιπαρή υφή και συµπαγές ή αιχµηρό τρίχωµα στο σηµείο εφαρµογής).
Σπανίως µπορεί να υπάρξει προσωρινός ερεθισµός στο σηµείο εφαρµογής του προϊόντος.
Σε εξαιρετικά σπάνιες περιπτώσεις µπορεί να επέλθει προσωρινή τοπική απώλεια τριχώµατος.
Μπορεί να υπάρξει µία σύντοµη περίοδος υπερβολικής έκκρισης σάλιου, αν ο σκύλος γλείψει το σηµείο εφαρµογής αµέσως µετά τη θεραπεία.
Το ProMeris Duo δεν πρέπει να χορηγείται σε κουτάβια ηλικίας κάτω των οκτώ εβδοµάδων, δεδοµένου ότι δεν έχει µελετηθεί επαρκώς στα ζώα αυτά.
Όπως και για άλλα προϊόντα αυτής της κατηγορίας, το ProMeris Duo δεν πρέπει να χορηγείται σε σκύλους άρρωστους, υπό ανάρρωση ή που έχουν υποστεί θερµοπληξία.
Το εν λόγω φαρµακευτικό προϊόν έχει αναπτυχθεί ειδικά για σκύλους και δεν πρέπει να χορηγείται σε άλλα είδη ζώων.
Σελ.
2/ 3 ©EMEA 2009 Το ProMeris Duo δεν επιτρέπεται να εισέρχεται σε επιφανειακά ύδατα, καθώς µπορεί να είναι επιβλαβές για τους υδρόβιους οργανισµούς.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Για προληπτικούς λόγους, αποφεύγετε την άµεση επαφή µε τον υπό θεραπεία σκύλο και µην επιτρέπετε στα παιδιά να παίζουν µε τον υπό θεραπεία σκύλο µέχρι να στεγνώσει η επιφάνεια εφαρµογής του φαρµάκου.
Τα ζώα που έχουν πρόσφατα υποβληθεί σε θεραπεία δεν πρέπει να κοιµούνται στο ίδιο κρεβάτι µε τους ιδιοκτήτες, ιδιαίτερα µε τα παιδιά.
Το ProMeris Duo περιέχει συστατικά που σε εξαιρετικά σπάνιες περιπτώσεις µπορεί να ερεθίσουν τους αεραγωγούς ορισµένων ανθρώπων.
Συνιστάται η εφαρµογή του προϊόντος σε ανοικτό ή σε καλά αεριζόµενο χώρο.
Η αµιτράζη είναι ένας αναστολέας της µονοαµινοξειδάσης (MOAI).
Τα άτοµα που λαµβάνουν φάρµακα τα οποία περιέχουν MOAI, όπως τα αντικαταθλιπτικά, πρέπει να προσέχουν ιδιαίτερα όταν χειρίζονται το ProMeris Duo.
Αποφεύγετε την επαφή του περιεχοµένου της πιπέτας µε το δέρµα.
Συνιστάται η χρήση προστατευτικών γαντιών κατά τη χορήγηση του φαρµάκου.
Σε περίπτωση ακούσιας έκθεσης του δέρµατος ή των µατιών στο προϊόν, ξεπλύνετε καλά µε νερό.
Μην καπνίζετε, µην τρώτε και µην πίνετε κατά την εφαρµογή του ProMeris Duo.
Το ProMeris Duo δεν πρέπει να εισέρχεται σε επιφανειακά ύδατα, καθώς αυτό ενδέχεται να είναι επικίνδυνο για τους ιχθείς και άλλους υδρόβιους οργανισµούς.
Για ποιούς λόγους εγκρίθηκε το ProMeris Duo Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του ProMeris Duo υπερτερούν των κινδύνων που συνδέονται µε αυτό για τη θεραπεία και πρόληψη των παρασιτώσεων από ψύλλους και κρότωνες, καθώς και για τη θεραπεία της δεµοδήκωσης και της παρασίτωσης από ψείρες σε σκύλους.
Η επιτροπή εισηγήθηκε τη χορήγηση άδειας κυκλοφορίας για το ProMeris Duo.
Για τη σχέση οφέλους- κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το ProMeris Duo:
Στις 19 ∆εκεµβρίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Fort Dodge Animal Health για το ProMeris Duo.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
19 Φεβρουαρίου 2009.
Σελ.
3/ 3 ©EMEA 2009
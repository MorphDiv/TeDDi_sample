# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 117
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
POULVAC FLUFEND H5N3 RG
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε τον τρόπο χρήσης του εν λόγω προϊόντος, επικοινωνήστε µε την κτηνιατρική αρχή της χώρας σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Poulvac FluFend H5N3 RG;
Το Poulvac FluFend H5N3 RG είναι ένα εµβόλιο που περιέχει αδρανοποιηµένο ιό της γρίπης των πτηνών H5N3 (αδρανοποιηµένος σηµαίνει ότι ο ιός έχει εξουδετερωθεί και δεν µπορεί να προκαλέσει πλέον την ασθένεια).
Σε ποιες περιπτώσεις χρησιµοποιείται το Poulvac FluFend H5N3 RG;
Το Poulvac FluFend H5N3 RG είναι ένα εµβόλιο που χορηγείται σε όρνιθες και πάπιες για την προστασία τους από την γρίπη των πτηνών.
Το εµβόλιο µειώνει τα συµπτώµατα της γρίπης και την απέκκριση (απόπτωση) του ιού από τα µολυσµένα πτηνά.
Το εµβόλιο χορηγείται ενδοµυϊκά (στον µυ τους στήθους) στις όρνιθες ή υποδόρια (κάτω από το δέρµα) στις πάπιες, σε δύο δόσεις, µε διάστηµα 3 εβδοµάδων µεταξύ των δόσεων.
Το εµβόλιο θα χρησιµοποιείται µόνο στο πλαίσιο ενός εγκεκριµένου εθνικού προγράµµατος για τον έλεγχο της ασθένειας, καθώς ο έλεγχος της γρίπης των πτηνών ανήκει στην αρµοδιότητα των εθνικών κτηνιατρικών αρχών σε διαβούλευση µε την Ευρωπαϊκή Επιτροπή.
Πώς δρα το Poulvac FluFend H5N3 RG;
Το Poulvac FluFend H5N3 RG είναι εµβόλιο.
Όταν χορηγείται στα πτηνά, το ανοσοποιητικό τους σύστηµα (η φυσική τους άµυνα) µαθαίνει να παράγει αντισώµατα (ένας ειδικός τύπος πρωτεΐνης) για την καταπολέµηση του ιού.
Στο µέλλον, εάν τα πτηνά εκτεθούν στον ιό της γρίπης των πτηνών, το ανοσοποιητικό τους σύστηµα θα είναι σε θέση να παράγει πιο γρήγορα αυτά τα αντισώµατα και αυτό θα βοηθήσει τα πτηνά να καταπολεµήσουν την ασθένεια.
Ο ιός που χρησιµοποιείται για το εµβόλιο είναι ένας ανασυνδυασµένος ιός.
Έχει δηµιουργηθεί µε τη χρήση της « τεχνικής του ανασυνδυασµένου DNA » (κατά την οποία γονίδια εισάγονται σε έναν οργανισµό) για να παράγει τα αντιγόνα H5 (αιµαγλουτινίνη 5) και N3 (νευραµινιδάση 3).
Αυτό το είδος της « ανακατάταξης » µεταξύ των τύπων H και N συµβαίνει και µε φυσικό τρόπο αλλά στη συγκεκριµένη περίπτωση έχει πραγµατοποιηθεί στο εργαστήριο για να παραχθεί ένας ιός µε αυτές τις πολύ συγκεκριµένες ιδιότητες.
Τα πτηνά που εµβολιάζονται µε αυτό το εµβόλιο παράγουν αντισώµατα ενάντια σε αυτά τα δύο επιλεγµένα αντιγόνα.
Το εν λόγω στέλεχος επελέγη επειδή προστατεύει τα πτηνά από τα παθογόνα στελέχη τύπου H5N1 (διασταυρούµενη προστασία), ενώ 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged. παράλληλα επιτρέπει τη διαφοροποίηση των εµβολιασµένων πτηνών από τα µολυσµένα.
Τα εµβολιασµένα πτηνά µπορούν να διαφοροποιηθούν από τα µολυσµένα µε εξέταση για την ύπαρξη αντισωµάτων κατά του συστατικού N3.
Η διαφοροποίηση αυτή είναι σηµαντική για την επιτήρηση και τον έλεγχο της ασθένειας.
Ποιες µελέτες εκπονήθηκαν για το Poulvac FluFend H5N3 RG;
• Στις όρνιθες: ∆ιεξήχθησαν εργαστηριακές µελέτες για την εξέταση της ασφάλειας του εµβολίου µετά από µία δόση, µετά από υπερδοσολογία και µετά από θεραπευτική αγωγή επαναλαµβανόµενων δόσεων.
Εξετάστηκαν παράλληλα και τα αποτελέσµατα των µελετών ενός παρόµοιου εµβολίου σε υγιείς όρνιθες (το οποίο περιείχε τα ίδια συστατικά, εκτός του ιού).
Πραγµατοποιήθηκε επίσης και επιτόπια δοκιµή.
• Στις πάπιες: ∆ιεξήχθησαν εργαστηριακές µελέτες για την εξέταση της ασφάλειας του φαρµάκου µετά από µία δόση, µετά από υπερδοσολογία και µετά από θεραπευτική αγωγή επαναλαµβανόµενων δόσεων.
Καµία επιτόπια δοκιµή δεν είναι διαθέσιµη για το εν λόγω είδος, γεγονός αποδεκτό εξαιτίας της υφιστάµενης πολιτικής και επιδηµιολογικής κατάστασης που επικρατεί στην Ευρώπη σχετικά µε την γρίπη των πτηνών.
Το εµβόλιο αξιολογήθηκε στο πλαίσιο κατάστασης εκτάκτου ανάγκης, το οποίο σηµαίνει ότι για το Poulvac FluFend H5N3 RG διεξάγονται περαιτέρω µελέτες οι οποίες πρόκειται να αξιολογηθούν.
Ποιο είναι το όφελος του Poulvac FluFend H5N3 RG σύµφωνα µε τις µελέτες; • Οι µελέτες απέδειξαν ότι τα πτηνά που εµβολιάζονται αναπτύσσουν αντισώµατα ενάντια στον υπότυπο H5 του ιού της γρίπης των πτηνών. • Το εµβόλιο έχει αποδειχθεί ότι προφυλάσσει από κλινικά συµπτώµατα και από θνησιµότητα και µειώνει την απόπτωση στις µολυσµένες όρνιθες και πάπιες. • Εάν το φυσικό στέλεχος του ιού της γρίπης των πτηνών που κυκλοφορεί έχει διαφορετικό συστατικό N από το N3 που υπάρχει στο εµβόλιο, θα ήταν δυνατόν να γίνει διαφοροποίηση µεταξύ εµβολιασµένων και µολυσµένων πτηνών µε τη χρήση µιας διαγνωστικής δοκιµής για την ανίχνευση ειδικών αντισωµάτων νευραµινιδάσης.
Ποιοι κίνδυνοι συνδέονται µε το Poulvac FluFend H5N3 RG;
Όπως συµβαίνει µε πολλά εµβόλια µε ανοσοενισχυτικά, ενδέχεται να προκληθεί εξοίδηση στο σηµείο του εµβολιασµού η οποία µπορεί να διαρκέσει περίπου 14 ηµέρες.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Το εµβόλιο περιέχει παραφινέλαιο.
Το άτοµο που χορηγεί το εµβόλιο πρέπει να προσέχει ώστε να αποφύγει τυχαία αυτοένεση.
Πόσος χρόνος πρέπει να περάσει πριν από την σφαγή του ζώου και τη χρήση του κρέατός του για κατανάλωση από τον άνθρωπο (χρόνος αναµονής);
Μηδέν ηµέρες.
Το εµβόλιο δεν περιέχει συστατικά που µπορεί να θέσουν σε κίνδυνο τους καταναλωτές ή τα εµβολιασµένα πτηνά.
Σελίδα 2/ 3 ©EMEA 2008 Για ποιους λόγους εγκρίθηκε το Poulvac FluFend H5N3 RG;
Η Επιτροπή Φαρµάκων για Κτηνιατρική Χρήση κατέληξε στο συµπέρασµα ότι το εµβόλιο απεδείχθη ασφαλές και αποτελεσµατικό στην πρόληψη της ασθένειας στα πουλερικά και µπορεί να αποτελέσει χρήσιµο εργαλείο στον έλεγχο της εκδήλωσης της µόλυνσης από την γρίπη των πτηνών.
Λόγω της υφιστάµενης επιδηµιολογικής κατάστασης της γρίπης των πτηνών και της επακόλουθης απειλής τόσο για την ανθρώπινη υγεία όσο και για την υγεία των ζώων, η επιτροπή συνιστά τη χορήγηση άδειας κυκλοφορίας.
Για τη σχέση οφέλους/ κινδύνου συµβουλευτείτε την ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Το Poulvac FluFend H5N3 RG έχει εγκριθεί µε τη διαδικασία των « Εξαιρετικών Περιστάσεων ».
Αυτό σηµαίνει ότι δεν έχει καταστεί δυνατόν να ληφθεί πλήρης πληροφόρηση σχετικά µε το Poulvac FluFend H5N3 RG.
Ο Ευρωπαϊκός Οργανισµός Φαρµάκων (EMEA) θα αξιολογεί κάθε πρόσθετο πληροφοριακό στοιχείο που θα είναι διαθέσιµο σύµφωνα µε ένα προκαθορισµένο χρονοδιάγραµµα και η παρούσα περίληψη θα ενηµερώνεται αναλόγως.
Λοιπές πληροφορίες για το Poulvac FluFend H5N3 RG:
Στις 01. 09. 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Fort Dodge Animal Health για το Poulvac FluFend H5N3 RG.
Τελευταία ενηµέρωση της περίληψης 31. 07. 2008.
Σελίδα 3/ 3 ©EMEA 2008
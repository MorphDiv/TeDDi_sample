# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 811
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CELSENTRI
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το CELSENTRI; Το CELSENTRI είναι φάρµακο που περιέχει τη δραστική ουσία µαραβιρόκη. ∆ιατίθεται υπό µορφή µπλε ωοειδών δισκίων (150 ή 300 mg).
Σε ποιες περιπτώσεις χρησιµοποιείται το CELSENTRI; Το CELSENTRI είναι αντιιικό φάρµακο.
Χρησιµοποιείται σε συνδυασµό µε άλλα αντιιικά φάρµακα για τη θεραπεία ενήλικων ασθενών που έχουν προσβληθεί από τον ιό της ανοσολογικής ανεπάρκειας του ανθρώπου τύπου 1 (HIV- 1), έναν ιό που προκαλεί το σύνδροµο επίκτητης ανοσολογικής ανεπάρκειας (AIDS).
Το CELSENTRI χρησιµοποιείται αποκλειστικά σε ασθενείς που έχουν λάβει κατά το παρελθόν θεραπεία για τη λοίµωξη HIV και έχουν προσβληθεί από ανιχνεύσιµο µέσω αιµατολογικής εξέτασης CCR5- τρόπο HIV- 1.
Στην περίπτωση αυτή ο ιός, όταν προσβάλλει το κύτταρο, προσκολλάται σε µια συγκεκριµένη πρωτεΐνη, στην επιφάνεια του κυττάρου, που ονοµάζεται CCR5.
Το φάρµακο χορηγείται µόνο µε ιατρική συνταγή.
Πώς χρησιµοποιείται το CELSENTRI; Η έναρξη της θεραπείας µε CELSENTRI πρέπει να γίνεται από ιατρό πεπειραµένο στη διαχείριση της λοίµωξης HIV.
Πριν από τη θεραπεία, ο ιατρός πρέπει να ελέγξει εάν ο CCR5- τρόπος ιός είναι ο µόνος ανιχνεύσιµος στο αίµα του ασθενούς, µε τη χρήση νέου δείγµατος αίµατος που έχει ληφθεί πρόσφατα και µιας αξιόπιστης δοκιµής ανίχνευσης τροπισµού.
Η συνιστώµενη δόση είναι 150, 300 ή 600 mg δύο φορές την ηµέρα, ανάλογα µε τα υπόλοιπα φάρµακα που λαµβάνει ο ασθενής και λαµβάνεται µε ή χωρίς τροφή.
Το CELSENTRI πρέπει να χορηγείται µε προσοχή σε ασθενείς ηλικίας άνω των 65 ετών καθώς και σε ασθενείς που αντιµετωπίζουν προβλήµατα στο ήπαρ.
Οι ασθενείς που αντιµετωπίζουν προβλήµατα στα νεφρά πρέπει ενδεχοµένως να λαµβάνουν λιγότερο συχνά το CELSENTRI, εφόσον τους χορηγούνται και άλλα φάρµακα που διασπώνται (µεταβολίζονται) στον οργανισµό κατά τον ίδιο τρόπο µε το CELSENTRI και η απόκρισή τους στη θεραπεία πρέπει να παρακολουθείται στενά.
Περισσότερες πληροφορίες περιλαµβάνονται στην περίληψη των χαρακτηριστικών του προϊόντος (συµπεριλαµβάνεται επίσης στην ευρωπαϊκή δηµόσια έκθεση αξιολόγησης). ∆εν υπάρχουν πληροφορίες σχετικά µε τη µετάβαση ασθενών που ακολουθούν επιτυχηµένη αγωγή για την αντιµετώπιση της λοίµωξής τους, από διαφορετικού τύπου φάρµακο για τη λοίµωξη HIV στο 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged CELSENTRI, όταν δεν µπορεί να ανιχνευθεί κανένας ιός στο αίµα τους.
Επίσης, δεν υπάρχουν πληροφορίες σχετικά µε την επαναχορήγηση του CELSENTRI σε ασθενείς που λάµβαναν το φάρµακο στο παρελθόν αλλά έπαψε να είναι αποτελεσµατικό.
Σε αυτές τις περιπτώσεις πρέπει να εξετάζονται εναλλακτικές θεραπευτικές επιλογές.
Πώς δρα το CELSENTRI; Η δραστική ουσία του CELSENTRI, η µαραβιρόκη, είναι « CCR5 ανταγωνιστής ».
Αναστέλλει τη δράση της πρωτεΐνης CCR5, η οποία υπάρχει στην επιφάνεια των κυττάρων του οργανισµού που προσβάλλεται από τον HIV.
Ο CCR5- τρόπος HIV χρησιµοποιεί τη συγκεκριµένη πρωτεΐνη για να εισχωρήσει στα κύτταρα.
Η µαραβιρόκη προσκολλάται στην πρωτεΐνη εµποδίζοντάς την να εισχωρήσει στα κύτταρα.
Η µαραβιρόκη δεν µπορεί να δράσει όταν ο ιός στο δείγµα του αίµατος προσκολλάται σε µια άλλη πρωτεΐνη την CXCR4, ή όταν µπορεί να προσκολλάται τόσο στην CCR5 όσο και στην CXCR4.
Καθώς ο HIV µπορεί να αναπαραχθεί µόνο εντός των κυττάρων, το CELSENTRI, χορηγούµενο σε συνδυασµό µε άλλα αντιιικά φάρµακα, µειώνει τη συγκέντρωση του CCR5- τρόπου HIV στο αίµα των ασθενών και διατηρεί τον ιό σε χαµηλά επίπεδα.
Το CELSENTRI δεν θεραπεύει τη λοίµωξη από τον ιό HIV ούτε το AIDS, αλλά µπορεί να επιβραδύνει τη βλάβη που προκαλείται στο ανοσοποιητικό σύστηµα και την ανάπτυξη λοιµώξεων και νόσων που σχετίζονται µε το AIDS.
Ποιες µελέτες εκπονήθηκαν για το CELSENTRI; Τα αποτελέσµατα του CELSENTRI ελέγχθηκαν πρώτα σε πειραµατικά µοντέλα προτού µελετηθούν σε ανθρώπους. ∆ιενεργήθηκαν δύο κύριες µελέτες για το CELSENTRI στις οποίες συµµετείχαν συνολικά 1. 076 ασθενείς µε CCR5- τρόπο λοίµωξη HIV.
Οι ασθενείς είχαν λάβει άλλες θεραπείες για τον HIV για χρονικό διάστηµα τουλάχιστον έξι µηνών, οι οποίες όµως δεν ήταν πλέον αποτελεσµατικές.
Τα αποτελέσµατα του CELSENTRI, χορηγούµενου µία ή δύο φορές την ηµέρα, συγκρίθηκαν µε εκείνα του εικονικού φαρµάκου (εικονική θεραπεία).
Όλοι οι ασθενείς έλαβαν επίσης « βελτιστοποιηµένη βασική θεραπεία » (συνδυασµός άλλων αντιιικών φαρµάκων που επελέγησαν ειδικά για κάθε ασθενή, καθώς παρουσίαζαν τις µεγαλύτερες πιθανότητες µείωσης των επιπέδων του HIV στο αίµα).
Ο βασικός δείκτης µέτρησης της αποτελεσµατικότητας ήταν η µείωση των επιπέδων του HIV στο αίµα (ιικό φορτίο) µετά από 24 εβδοµάδες θεραπείας.
Ποιο είναι το όφελος του CELSENTRI σύµφωνα µε τις µελέτες; Το CELSENTRI, χορηγούµενο σε συνδυασµό µε τη βελτιστοποιηµένη βασική θεραπεία, ήταν αποτελεσµατικότερο από το εικονικό φάρµακο στη µείωση του ιικού φορτίου.
Εξετάζοντας συνολικά τα αποτελέσµατα και των δύο µελετών, το ιικό φορτίο παρουσίασε µείωση της τάξης του 99% κατά µέσο όρο µετά από 24 εβδοµάδες θεραπείας στους ασθενείς που πρόσθεσαν το CELSENTRI στη βελτιστοποιηµένη βασική θεραπεία, έναντι ποσοστού 90% σε όσους πρόσθεσαν εικονικό φάρµακο.
Το ποσοστό των ασθενών που παρουσίασε µη ανιχνεύσιµα επίπεδα του ιού HIV στο αίµα ήταν περίπου 45% στις περιπτώσεις που προστέθηκε CELSENTRI στη βελτιστοποιηµένη βασική θεραπεία, έναντι ποσοστού 23% στους ασθενείς που λάµβαναν αποκλειστικά τη βελτιστοποιηµένη βασική θεραπεία.
Ανάλογα αποτελέσµατα παρατηρήθηκαν επίσης κατά την εξέταση των ασθενών που συνέχισαν τη θεραπεία λαµβάνοντας 300 mg CELSENTRI δύο φορές την ηµέρα για 48 εβδοµάδες.
Οι δόσεις του CELSENTRI που χορηγούνται µία και δύο φορές ηµερησίως αποδείχτηκαν εξίσου αποτελεσµατικές, µε τη δόση που χορηγείται δύο φορές την ηµέρα να είναι ελαφρώς πιο αποτελεσµατική σε ασθενείς που διατρέχουν κίνδυνο µειωµένης απόκρισης στη θεραπεία για τον HIV λόγω υψηλού ιικού φορτίου, χαµηλών επιπέδων ανοσίας ή ελάχιστων διαθέσιµων θεραπευτικών επιλογών.
Ποιοι κίνδυνοι συνδέονται µε το CELSENTRI; Η συχνότερη ανεπιθύµητη ενέργεια του CELSENTRI (εµφανίζεται σε περισσότερους από 1 στους 10 ασθενείς) είναι η ναυτία (αδιαθεσία).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το CELSENTRI περιλαµβάνεται στο φύλλο οδηγιών χρήσης.
Το CELSENTRI δεν πρέπει να χορηγείται σε ασθενείς που ενδέχεται να παρουσιάσουν υπερευαισθησία (αλλεργία) στη µαραβιρόκη, στην αραχίδα (φυστίκι), στη σόγια ή σε οποιοδήποτε άλλο συστατικό του φαρµάκου.
©EMEA 2007
2/ 3
Όπως συµβαίνει και µε τα άλλα φάρµακα κατά του HIV, οι ασθενείς που λαµβάνουν CELSENTRI ενδέχεται να διατρέχουν κίνδυνο εµφάνισης συνδρόµου επανενεργοποίησης του ανοσοποιητικού συστήµατος (συµπτώµατα λοίµωξης που προκαλούνται από την αποκατάσταση του ανοσοποιητικού συστήµατος) ή οστεονέκρωσης (νέκρωση του οστικού ιστού).
Οι ασθενείς που αντιµετωπίζουν ηπατικά προβλήµατα (περιλαµβανοµένων των λοιµώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης κατά τη λήψη του CELSENTRI.
Για ποιους λόγους εγκρίθηκε το CELSENTRI; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του CELSENTRI υπερτερούν των κινδύνων που συνδέονται µε αυτό όταν χορηγείται σε συνδυασµό µε άλλα αντιρετροϊκά φαρµακευτικά προϊόντα για τη θεραπεία ενηλίκων µε ανιχνεύσιµο CCR5- τρόπο HIV, που έχουν λάβει πρότερη θεραπεία.
Η επιτροπή εισηγήθηκε τη χορήγηση άδειας κυκλοφορίας για το CELSENTRI.
Λοιπές πληροφορίες για το CELSENTRI:
Στις 18 Σεπτεµβρίου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Limited για το CELSENTRI.
Η πλήρης δηµόσια έκθεση αξιολόγησης (EPAR) του CELSENTRI διατίθεται εδώ.
Τελευταία ενηµέρωση της περίληψης:
08- 2007.
©EMEA 2007
3/ 3
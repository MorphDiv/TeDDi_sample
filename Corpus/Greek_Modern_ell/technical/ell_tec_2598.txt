# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 839
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VOLIBRIS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Volibris; Το Volibris είναι φάρµακο που περιέχει τη δραστική ουσία αµπρισεντάνη. ∆ιατίθεται υπό µορφή δισκίων (ανοιχτό ροζ, τετράγωνα:
5 mg ή σκούρο ροζ, ωοειδή:
10 mg).
Σε ποιες περιπτώσεις χρησιµοποιείται το Volibris; Το Volibris χρησιµοποιείται σε ασθενείς που πάσχουν από πνευµονική αρτηριακή υπέρταση (ΠΑΥ) για τη βελτίωση της ικανότητας άσκησης (ικανότητα εκτέλεσης σωµατικής δραστηριότητας).
Η ΠΑΥ είναι η µη φυσιολογικά υψηλή πίεση αίµατος στις αρτηρίες των πνευµόνων.
Το Volibris χορηγείται σε ασθενείς που βρίσκονται στο στάδιο ΙΙ ή ΙΙΙ της νόσου.
Το « στάδιο » αντιπροσωπεύει τη σοβαρότητα της νόσου: το « στάδιο ΙΙ » χαρακτηρίζεται από µερικό περιορισµό της σωµατικής δραστηριότητας και το « στάδιο ΙΙΙ » από έντονο περιορισµό αυτής.
Η αποτελεσµατικότητα του Volibris έχει τεκµηριωθεί σε ασθενείς που πάσχουν από ΠΑΥ απροσδιόριστης αιτίας και σε ασθενείς µε ΠΑΥ σχετιζόµενη µε νόσο του συνδετικού ιστού. ∆εδοµένου του µικρού αριθµού ασθενών µε ΠΑΥ και, άρα, της σπανιότητας της ασθένειας, το Volibris χαρακτηρίστηκε ως « ορφανό φάρµακο » (φάρµακο το οποίο χρησιµοποιείται σε σπάνιες ασθένειες) στις 11 Απριλίου 2005.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Volibris; Η έναρξη της θεραπείας µε Volibris πρέπει να πραγµατοποιείται από ιατρό πεπειραµένο στη θεραπεία της ΠΑΥ.
Η συνήθης δόση του Volibris είναι 5 mg µία φορά την ηµέρα.
Τα δισκία πρέπει να καταπίνονται ολόκληρα, µε ή χωρίς τροφή.
Η δόση των 10 mg ενδέχεται να έχει µεγαλύτερη επίδραση σε ασθενείς που βρίσκονται στο στάδιο ΙΙΙ της νόσου αλλά η συγκεκριµένη δόση σχετίζεται µε αυξηµένο κίνδυνο κατακράτησης υγρών και οιδήµατος.
Οι ασθενείς µε ΠΑΥ σχετιζόµενη µε νόσο του συνδετικού ιστού ενδέχεται να χρειάζονται δόση των 10 mg προκειµένου να αποκοµίσουν όλα τα οφέλη του Volibris.
Η δόση αυξάνεται µόνο σε περίπτωση που τα 5 mg είναι καλώς ανεκτά. ∆εν συνιστάται η χορήγηση του Volibris σε ασθενείς ηλικίας κάτω των 18 ετών, λόγω έλλειψης πληροφοριών σχετικά µε την ασφάλεια και την αποτελεσµατικότητα στη συγκεκριµένη οµάδα 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ασθενών.
Σε ασθενείς µε σοβαρά νεφρικά προβλήµατα, η έναρξη της θεραπείας µε Volibris πρέπει να πραγµατοποιείται µε προσοχή και η αύξηση της δόσης πρέπει να πραγµατοποιείται µε ιδιαίτερη φροντίδα.
Το Volibris δεν πρέπει να χορηγείται σε ασθενείς µε σοβαρά ηπατικά προβλήµατα καθώς δεν έχει µελετηθεί στη συγκεκριµένη οµάδα ασθενών.
Πώς δρα το Volibris; Η ΠΑΥ είναι µια νόσος που καταβάλλει τον οργανισµό, διότι προκαλεί σοβαρή στένωση των αιµοφόρων αγγείων των πνευµόνων, µε αποτέλεσµα την υπερβολική αύξηση της πίεσης των αγγείων που µεταφέρουν το αίµα από την καρδιά στους πνεύµονες.
Η πίεση αυτή µειώνει την ποσότητα οξυγόνου που µεταφέρεται µέσω του αίµατος στους πνεύµονες, καθιστώντας τη σωµατική δραστηριότητα πιο δύσκολη.
Η δραστική ουσία που περιέχει το Volibris, η αµπρισεντάνη, αναστέλλει τους υποδοχείς της ορµόνης ενδοθηλίνης, η οποία προκαλεί τη στένωση των αιµοφόρων αγγείων.
Αναστέλλοντας τη δράση της ενδοθηλίνης, το Volibris επιτρέπει στα αγγεία να διαστέλλονται, γεγονός που βοηθά στη µείωση της πίεσης του αίµατος και στη βελτίωση των συµπτωµάτων.
Ποιες µελέτες εκπονήθηκαν για το Volibris; Τα αποτελέσµατα του Volibris ελέγχθηκαν πρώτα σε πειραµατικά µοντέλα, προτού µελετηθούν σε ανθρώπους. ∆ιενεργήθηκαν δύο βασικές µελέτες για την αποτελεσµατικότητα του Volibris στις οποίες µετείχαν συνολικά 394 ασθενείς µε ΠΑΥ, οι περισσότεροι από τους οποίους βρίσκονταν στο στάδιο ΙΙ ή ΙΙΙ της νόσου (µερικός ή σηµαντικός περιορισµός της σωµατικής δραστηριότητας).
Οι µελέτες συνέκριναν διάφορες δόσεις Volibris (2, 5, 5 και 10 mg) µε εικονικό φάρµακο (εικονική θεραπεία).
Ο βασικός δείκτης µέτρησης της αποτελεσµατικότητας ήταν η αλλαγή στην απόσταση που µπορούσαν να διανύσουν οι ασθενείς σε έξι λεπτά µετά από 12 εβδοµάδες θεραπείας.
Αυτός είναι ο τρόπος µέτρησης της αλλαγής στην ικανότητα άσκησης.
Ποιο είναι το όφελος του Volibris σύµφωνα µε τις µελέτες; Το Volibris ήταν αποτελεσµατικότερο από το εικονικό φάρµακο στη βελτίωση της ικανότητας άσκησης σε ασθενείς που βρίσκονταν στο στάδιο ΙΙ ή ΙΙΙ της νόσου.
Συνολικά, εξετάζοντας τα αποτελέσµατα και των δύο µελετών µαζί, οι ασθενείς που έλαβαν 5 mg Volibris µία φορά την ηµέρα µπορούσαν να περπατήσουν κατά µέσο όρο 44, 6 m περισσότερο µετά από 12 εβδοµάδες θεραπείας, µε τιµή αναφοράς περίπου 345 m κατά την έναρξη της µελέτης.
Οι ασθενείς που έλαβαν εικονικό φάρµακο κατέδειξαν µείωση 9, 0 m µετά από 12 εβδοµάδες.
Οι ασθενείς στο στάδιο ΙΙΙ της νόσου και οι ασθενείς µε ΠΑΥ σχετιζόµενη µε νόσο του συνδετικού ιστού αποκόµισαν σηµαντικότερα οφέλη µε τη δόση των 10 mg σε σύγκριση µε τη δόση των 5 mg.
Ποιοι κίνδυνοι συνδέονται µε το Volibris; Οι συχνότερες ανεπιθύµητες ενέργειες του Volibris (εµφανίζονται σε περισσότερους από 1 στους 10 ασθενείς) είναι πονοκέφαλος (περιλαµβανοµένων του πονοκεφάλου από παραρρινοκολπίτιδα και της ηµικρανίας), περιφερικό οίδηµα (πρήξιµο, συνήθως στους αστραγάλους και στα πόδια) και κατακράτηση υγρών.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Volibris περιλαµβάνεται στο φύλλο οδηγιών χρήσης.
Το Volibris δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στη σόγια, στην αµπρισεντάνη ή σε οποιοδήποτε άλλο από τα συστατικά του φαρµάκου.
Λόγω της δυνατότητας πρόκλησης γενετικών βλαβών, το Volibris δεν πρέπει να χορηγείται σε γυναίκες που είναι έγκυες ή που ενδέχεται να µείνουν έγκυες, εκτός εάν χρησιµοποιούν αξιόπιστη µέθοδο αντισύλληψης. ∆εν πρέπει να χορηγείται σε ασθενείς που θηλάζουν, που αντιµετωπίζουν σοβαρά ηπατικά προβλήµατα ή σε ασθενείς µε υψηλά επίπεδα ηπατικών ενζύµων στο αίµα.
Για ποιους λόγους εγκρίθηκε το Volibris; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Volibris υπερτερούν των κινδύνων που συνδέονται µε αυτό για τη θεραπεία ασθενών µε ΠΑΥ λειτουργικού σταδίου ΙΙ και ΙΙΙ, σύµφωνα µε την ταξινόµηση της ΠΟΥ, για τη βελτίωση της ικανότητας άσκησης.
Η επιτροπή εισηγήθηκε τη χορήγηση άδειας κυκλοφορίας για το Volibris.
2/ 3 Ποια µέτρα λαµβάνονται για την ασφαλή χρήση του Volibris; Μόλις το φάρµακο τεθεί σε κυκλοφορία, η παρασκευάστρια εταιρεία του Volibris θα ξεκινήσει µια µελέτη στην Ευρωπαϊκή Ένωση (ΕΕ) προκειµένου να εξετάσει τον τρόπο χρήσης του φαρµάκου.
Επίσης, θα συµφωνήσει για τη δηµιουργία συστήµατος ελέγχου διανοµής του Volibris σε κάθε κράτος µέλος και θα προετοιµάσει ενηµερωτικούς φακέλους προκειµένου να διασφαλισθεί ότι οι εργαζόµενοι στον τοµέα της υγείας, οι ασθενείς και οι σύντροφοι γυναικών που πάσχουν από τη νόσο είναι ενήµεροι για τις ανεπιθύµητες ενέργειες του φαρµάκου και την ανάγκη αποφυγής της εγκυµοσύνης.
Λοιπές πληροφορίες για το Volibris:
Στις 21 Απριλίου 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Glaxo Group Ltd για το Volibris.
Η περίληψη της γνώµης της Επιτροπής Ορφανών Φαρµάκων για το Volibris διατίθεται εδώ.
Η πλήρης δηµόσια έκθεση αξιολόγησης (EPAR) του Volibris διατίθεται εδώ.
Τελευταία ενηµέρωση της περίληψης:
03- 2008.
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 232
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
REFACTO AF 1
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το ReFacto AF; Το ReFacto AF είναι κόνις και διαλύτης που αναμειγνύονται για την παρασκευή ενέσιμου διαλύματος.
Το ReFacto AF περιέχει τη δραστική ουσία μοροκτοκόγη άλφα.
Σε ποιες περιπτώσεις χρησιμοποιείται το ReFacto AF; Το ReFacto AF χρησιμοποιείται για τη θεραπεία και την πρόληψη της αιμορραγίας σε ασθενείς με αιμορροφιλία Α (κληρονομική αιμορραγική διαταραχή).
Το ReFacto AF είναι κατάλληλο για χορήγηση σε ασθενείς όλων των ηλικιών, συμπεριλαμβανομένων και των νεογέννητων.
Το φάρμακο χορηγείται μόνο με ιατρική συνταγή.
Πώς χρησιμοποιείται το ReFacto AF; Η έναρξη θεραπείας με ReFacto AF πρέπει να πραγματοποιείται από γιατρό με εμπειρία στη θεραπεία της αιμορροφιλίας Α.
Το ReFacto AF ενίεται σε φλέβα για διάστημα αρκετών λεπτών.
Η δόση και η συχνότητα της ένεσης εξαρτώνται από το εάν το ReFacto AF χρησιμοποιείται για την θεραπεία ή την πρόληψη της αιμορραγίας ή την ελάττωσή της κατά τη διάρκεια της εγχείρησης.
Η δοσολογία προσαρμόζεται ανάλογα με τη σοβαρότητα και το σημείο της αιμορραγίας ή τον τύπο της εγχείρησης.
Ο τρόπος υπολογισμού της δόσης αναφέρεται λεπτομερώς στο φύλλο οδηγιών χρήσης.
Οι ασθενείς ή τα άτομα που τους φροντίζουν μπορούν να πραγματοποιούν ενέσεις με το ReFacto AF υπό την προϋπόθεση ότι έχουν εκπαιδευτεί καταλλήλως.
Πώς δρα το ReFacto AF; Η δραστική ουσία του ReFacto AF, η μοροκτοκόγη άλφα, είναι μια πρωτεΐνη- παράγοντας πήξης του αίματος (ουσία που συμβάλλει στην πήξη του αίματος).
Στους ασθενείς με αιμορροφιλία Α παρατηρείται έλλειψη μιας πρωτεΐνης που ονομάζεται παράγοντας VIII, η οποία συμμετέχει στην πήξη του αίματος.
Η έλλειψη του παράγοντα VIII δημιουργεί προβλήματα στην πήξη του αίματος, όπως π. χ. αιμορραγία στις αρθρώσεις, τους μυς και τα εσωτερικά όργανα.
Το ReFacto AF χρησιμοποιείται ως υποκατάστατο του παράγοντα VIII που λείπει, διορθώνει την έλλειψη του παράγοντα VIII και ελέγχει προσωρινά την αιμορραγική διαταραχή.
1 Παλαιότερα γνωστό ως ReFacto.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged.
Η μοροκτοκόγη άλφα δεν εκχυλίζεται από το ανθρώπινο αίμα, αλλά παράγεται με μια μέθοδο που είναι γνωστή ως « τεχνολογία ανασυνδυασμένου DNA », βάσει της οποίας ένα κύτταρο λαμβάνει ένα γονίδιο (DNA), το οποίο καθιστά το κύτταρο ικανό να παράγει τον ανθρώπινο παράγοντα πήξης VIII.
Ποιες μελέτες εκπονήθηκαν για το ReFacto AF; Τον Απρίλιο του 2009, το ReFacto AF έλαβε αρχικά άδεια κυκλοφορίας υπό την ονομασία ReFacto, για χορήγηση σε ασθενείς οι οποίοι είχαν ή δεν είχαν λάβει προηγούμενη θεραπεία για αιμορροφιλία Α, βάσει των αποτελεσμάτων τριών βασικών μελετών.
Τον Φεβρουάριο του 2009, πραγματοποιήθηκε σειρά αλλαγών όσον αφορά τον τρόπο παρασκευής του ReFacto, στις οποίες περιλαμβανόταν και η διακοπή της χρήσης μιας πρωτεΐνης που ονομάζεται λευκωματίνη, η οποία παράγεται στο ανθρώπινο αίμα, κατά την διαδικασία παρασκευής.
Το φάρμακο επίσης μετονομάστηκε από ReFacto σε ReFacto AF.
Κατόπιν των εν λόγω αλλαγών, η εταιρεία διενήργησε μελέτη προκειμένου να καταδειχθεί ότι το ReFacto και το ReFacto AF αντιμετωπίζονται από τον οργανισμό κατά τον ίδιο τρόπο.
Επίσης η εταιρεία διενήργησε δύο βασικές μελέτες για την διερεύνηση της αποτελεσματικότητας του ReFacto AF: η πρώτη εξέτασε την πρόληψη και θεραπεία αιμορραγικών επεισοδίων σε 94 ασθενείς που είχαν λάβει προηγούμενη θεραπεία και η δεύτερη εξέτασε την πρόληψη της αιμορραγίας σε 22 ασθενείς που υποβλήθηκαν σε χειρουργική επέμβαση.
Ποιο είναι το όφελος του ReFacto AF σύμφωνα με τις μελέτες; Το ReFacto AF κατεδείχθη στις μελέτες εξίσου ασφαλές και αποτελεσματικό με το ReFacto στην πρόληψη και θεραπεία των αιμορραγικών επεισοδίων σε ασθενείς με αιμορροφιλία Α.
Ποιοι κίνδυνοι συνδέονται με το ReFacto AF; Οι ασθενείς με αιμορροφιλία Α ενδέχεται να αναπτύξουν αντισώματα (αναστολείς) του παράγοντα VIII.
Εάν συμβεί αυτό, το ReFacto AF δεν δρα αποτελεσματικά και ενδέχεται, ως εκ τούτου, να μην μπορεί να ελέγξει την αιμορραγία.
Η συνηθέστερη ανεπιθύμητη ενέργεια που αναφέρθηκε με το ReFacto AF (εμφανίστηκε σε περισσότερους από 1 στους 10 ασθενείς) είναι ο έμετος.
Ο πλήρης κατάλογος όλων των ανεπιθύμητων ενεργειών που αναφέρθηκαν με το ReFacto AF περιλαμβάνεται στο φύλλο οδηγιών χρήσης.
To ReFacto AF δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στον ανθρώπινο παράγοντα πήξης VIII, σε οποιοδήποτε άλλο από τα συστατικά του φαρμάκου ή σε πρωτεΐνες ποντικού.
Για ποιους λόγους εγκρίθηκε το ReFacto AF; Η Επιτροπή Φαρμάκων για Ανθρώπινη Χρήση (CHMP) επεσήμανε ότι το ReFacto AF καταδείχθηκε συγκρίσιμο με το ReFacto, την αρχική μορφή του φαρμάκου.
Ως εκ τούτου, η επιτροπή έκρινε ότι τα οφέλη του ReFacto AF υπερτερούν των κινδύνων που συνδέονται με αυτό για τη θεραπεία και την πρόληψη της αιμορραγίας σε ασθενείς με αιμορροφιλία Α (συγγενής ανεπάρκεια του παράγοντα VIII) και εισηγήθηκε τη χορήγηση άδειας κυκλοφορίας για το ReFacto AF.
Ποια μέτρα λαμβάνονται για την ασφαλή χρήση του ReFacto AF; Για τις διαδικασίες προετοιμασίας της αγοράς για την σταδιακή αντικατάσταση του ReFacto με το ReFacto AF, η παρασκευάστρια εταιρεία θα παράσχει επιμορφωτικό υλικό στους εργαζόμενους στον τομέα της υγείας οι οποίοι θα συνταγογραφούν ή θα χορηγούν το ReFacto AF, σε όλες τις οργανώσεις πασχόντων από αιμορροφιλία στην Ευρωπαϊκή Ένωση (ΕΕ), στους ασθενείς που λαμβάνουν το ReFacto AF και στα εργαστήρια που θα παρακολουθούν τους ασθενείς που λαμβάνουν ReFacto AF.
Τα εν λόγω πακέτα επιμορφωτικού υλικού θα περιλαμβάνουν πληροφορίες για τις διαφορές μεταξύ ReFacto και ReFacto AF, για τον τρόπο ασφαλούς χρήσης του ReFacto AF, για τον τρόπο αναφοράς ανεπιθύμητων ενεργειών, πληροφορίες σχετικά με παρόμοια διαθέσιμα φάρμακα εκτός ΕΕ και υπενθύμιση ότι οι ασθενείς πρέπει να έχουν μαζί τους επαρκή ποσότητα ReFacto AF σε περίπτωση ταξιδίου.
Λοιπές πληροφορίες για το ReFacto AF:
Στις 13 Απριλίου 1999, η Ευρωπαϊκή Επιτροπή χορήγησε άδεια κυκλοφορίας για το ReFacto, η οποία ισχύει σε ολόκληρη την Ευρωπαϊκή Ένωση.
Ο κάτοχος της άδειας κυκλοφορίας είναι η εταιρεία
2/ 3 Wyeth Europa Ltd.
Η άδεια κυκλοφορίας ανανεώθηκε στις 13 Απριλίου 2004 και στις 13 Απριλίου 2009.
Το φάρμακο μετονομάστηκε σε ReFacto AF στις 18 Δεκεμβρίου 2008.
Η πλήρης δημόσια έκθεση αξιολόγησης (EPAR) του ReFacto AF διατίθεται εδώ.
Τελευταία ενημέρωση της περίληψης:
04- 2009.
3/ 3
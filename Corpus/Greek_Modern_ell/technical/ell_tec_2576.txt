# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 073
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PROTEQFLU
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το ProteqFlu; Το ProteqFlu είναι εµβόλιο για ίππους.
Περιέχει τµήµατα δύο στελεχών του ιού της γρίπης των ιπποειδών, τα οποία εισήχθησαν σε δύο ξενιστές (φορείς) του ιού της ευλογιάς του καναρινιού αντιστοίχως.
Το ProteqFlu διατίθεται σε µορφή ενέσιµου εναιωρήµατος.
Σε ποιες περιπτώσεις χρησιµοποιείται το ProteqFlu; Το ProteqFlu χρησιµοποιείται για τον εµβολιασµό ίππων από την ηλικία των 4 µηνών κατά της γρίπης των ιπποειδών και του τετάνου.
Το εµβόλιο µειώνει τα κλινικά συµπτώµατα της γρίπης των ιπποειδών καθώς και την απέκκριση του ιού µετά τη λοίµωξη.
Η γρίπη των ιπποειδών είναι µια εξαιρετικά µεταδοτική νόσος, ιδιαίτερα κοινή στους ίππους, η οποία σπανίως είναι θανατηφόρα.
Το εµβόλιο χορηγείται µε ενδοµυική ένεση (σε µυ).
Οι ίπποι πρέπει να λαµβάνουν αρχικό εµβολιασµό στην ηλικία των 5- 6 µηνών µε δύο ενέσεις µεταξύ των οποίων µεσολαβούν 4- 6 εβδοµάδες.
Ο αρχικός εµβολιασµός ακολουθείται από επανεµβολιασµό µετά από 5 µήνες και, εν συνεχεία, από ετήσιους αναµνηστικούς εµβολιασµούς.
Σε περίπτωση αυξηµένου κινδύνου λοίµωξης ή ανεπαρκούς πρόσληψης πρωτογάλατος, µπορεί να χορηγηθεί επιπρόσθετα µια αρχική έγχυση στην ηλικία των 4 µηνών, ακολουθούµενη από το πλήρες εµβολιακό πρόγραµµα (αρχικός εµβολιασµός και επακόλουθοι επανεµβολιασµοί).
Πώς δρα το ProteqFlu; Το ProteqFlu είναι εµβόλιο που παρασκευάζεται µε χρήση της ανασυνδυασµένης τεχνολογίας.
Αυτό σηµαίνει ότι ένα γονίδιο από δύο διαφορετικά στελέχη του ιού της γρίπης των ιπποειδών (A/ equi- 2/ Ohio/ 03 και A/ equi- 2/ Newmarket/ 2/ 93) εισήχθη σε δύο ξενιστές του ζωντανού ιού της ευλογιάς του καναρινιού αντιστοίχως, καθιστώντας τους ικανούς να παράγουν τµήµατα των στελεχών του ιού της γρίπης των ιπποειδών (ειδικές πρωτεΐνες).
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Όταν το ProteqFlu χορηγείται σε ίππους, το ανοσοποιητικό τους σύστηµα αναγνωρίζει τις ειδικές πρωτεΐνες των στελεχών της γρίπης των ιπποειδών ως « ξένα » σώµατα και παράγει αντισώµατα εναντίον τους.
Κατόπιν τούτου, το 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged. ανοσοποιητικό σύστηµα είναι σε θέση να παράγει ταχύτερα τα προστατευτικά αυτά αντισώµατα όταν το ζώο εκτίθεται φυσιολογικά στον ιό της γρίπης των ιπποειδών και στο βακτήριο του τετάνου, βοηθώντας στην προστασία του έναντι του ιού της γρίπης των ιπποειδών.
Το εµβόλιο περιλαµβάνει επίσης έναν « ενισχυτικό παράγοντα » για την επίτευξη καλύτερης απόκρισης.
Ποιες µελέτες εκπονήθηκαν για το ProteqFlu; Η ασφάλεια του ProteqFlu µελετήθηκε σε αρκετές µελέτες υπό εργαστηριακές και πραγµατικές συνθήκες, στις οποίες µετείχε µεγάλος αριθµός ίππων, κάθε ηλικίας (1 µηνός έως 40 ετών) και φυσιολογικής κατάστασης (πώλοι, µη κυοφορούντα και κυοφορούντα θηλυκά ενήλικα ζώα και αρσενικά ενήλικα ζώα). ∆ιαπιστώθηκε ότι το προϊόν είναι ασφαλές όταν χορηγείται σε ιδιαιτέρως υψηλές δόσεις στο είδος ζώων για το οποίο προορίζεται, καθώς και σε κυοφορούσες φορβάδες, ανεξαρτήτως του σταδίου κύησης. ∆ιαπιστώθηκε επίσης ότι όταν το εµβόλιο χορηγείται σε ίππους, οι ζωντανοί ιοί που περιέχει δεν εξαπλώνονται και δεν διαχέονται ούτε αναπαράγονται στο σηµείο εµβολιασµού, ούτε ανασυνδυάζονται µε άλλον ιό.
Κατά τη χρήση του εµβολίου δεν διαπιστώθηκε περιβαλλοντικός κίνδυνος.
Η αποτελεσµατικότητα του ProteqFlu µελετήθηκε σε αρκετές µελέτες υπό εργαστηριακές και πραγµατικές συνθήκες.
Στις µελέτες υπό εργαστηριακές συνθήκες, οι ίπποι µολύνθηκαν µε τον ιό της γρίπης των ιπποειδών.
Τα κλινικά συµπτώµατα και η απέκκριση του ιού της γρίπης µετά τη λοίµωξη συγκρίθηκαν µεταξύ εµβολιασµένων ζώων και ζώων µαρτύρων (µη εµβολιασµένα ζώα ή ζώα εµβολιασµένα µε ανταγωνιστικό προϊόν).
Σε όλες τις µελέτες µετρήθηκε η παραγωγή προστατευτικών επιπέδων αντισωµάτων κατά των δύο εµβολιακών στελεχών του ιού της γρίπης.
Η πλειονότητα των µελετών διεξήχθη µε ProteqFlu- Te, εµβόλιο το οποίο παρέχει προστασία κατά δύο στελεχών του ιού της γρίπης των ιπποειδών και κατά του τετάνου.
Ποιο είναι το όφελος του ProteqFlu σύµφωνα µε τις µελέτες; Από τις µελέτες διαπιστώθηκε ότι το εµβόλιο ProteqFlu είναι αποτελεσµατικό κατά της γρίπης των ιπποειδών µε σκοπό τη µείωση των κλινικών συµπτωµάτων και της απέκκρισης του ιού µετά τη λοίµωξη σε ίππους ηλικίας 4 µηνών και άνω, 14 ηµέρες µετά τον αρχικό εµβολιασµό.
Η διάρκεια της ανοσίας ήταν 5 µήνες µετά τον αρχικό εµβολιασµό και ένα έτος µετά τον τρίτο εµβολιασµό.
Ποιοι κίνδυνοι συνδέονται µε το ProteqFlu; Ενδέχεται να παρατηρηθεί εξοίδηση (µέγιστης διαµέτρου 5 cm) η οποία υποχωρεί εντός 4 ηµερών.
Σε σπάνιες περιπτώσεις µπορεί να εµφανιστεί πόνος και τοπική υπερθερµία (αύξηση της θερµοκρασίας του σώµατος).
Ελαφρά αύξηση της θερµοκρασίας (κατά 1, 5 °C το µέγιστο) ενδέχεται να σηµειωθεί για µία ηµέρα και, σε εξαιρετικές περιπτώσεις, έως δύο ηµέρες.
Σε εξαιρετικές περιπτώσεις, την ηµέρα µετά τον εµβολιασµό µπορεί να εµφανιστεί απάθεια και µειωµένη όρεξη.
Οµοίως, σε εξαιρετικές περιπτώσεις µπορεί να εµφανιστεί υπερευαισθησία (αλλεργία), για την οποία ενδέχεται να απαιτείται κατάλληλη συµπτωµατική θεραπεία.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Σελίδα 2/ 3 ©EMEA 2008 Ποια είναι η περίοδος αναµονής που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο (περίοδος αναµονής); Ο χρόνος αναµονής είναι µηδέν ηµέρες.
Ποια είναι η περίοδος αναµονής που πρέπει να τηρείται πριν από τη χρήση του γάλακτος για κατανάλωση από τον άνθρωπο; Μηδέν ηµέρες.
Για ποιους λόγους εγκρίθηκε το ProteqFlu; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του ProteqFlu υπερτερούν των κινδύνων που συνδέονται µε αυτό για την ενεργητική ανοσοποίηση ίππων ηλικίας 4 µηνών και άνω κατά της γρίπης των ιπποειδών µε σκοπό τη µείωση των κλινικών συµπτωµάτων και της απέκκρισης του ιού µετά τη λοίµωξη, και κατά του τετάνου µε σκοπό την αποτροπή της θνησιµότητας.
Η επιτροπή εισηγήθηκε τη χορήγηση άδειας κυκλοφορίας για το ProteqFlu.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το ProteqFlu:
Στις 6 Μαρτίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Merial S. A. S. για το ProteqFlu.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Σεπτέµβριος 2008
Σελίδα 3/ 3 ©EMEA 2008
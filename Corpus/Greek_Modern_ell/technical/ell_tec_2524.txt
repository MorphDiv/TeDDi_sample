# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 623
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
BARACLUDE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τον τρόπο χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της CHMP, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Baraclude; Το Baraclude περιέχει τη δραστική ουσία entecavir. ∆ιατίθεται σε δισκία (λευκό:
0, 5 mg, ροζ:
1 mg) ή σε πόσιµο διάλυµα (0, 05 mg/ ml).
Σε ποιες περιπτώσεις χρησιµοποιείται το Baraclude; Το Baraclude χρησιµοποιείται για τη θεραπεία ενήλικων ασθενών µε χρόνια ηπατίτιδα Β (ηπατική νόσος λόγω λοίµωξης από τον ιό της ηπατίτιδας Β).
Χρησιµοποιείται σε ασθενείς µε αντιρροπούµενη ηπατική νόσο (όταν το ήπαρ έχει υποστεί βλάβη, πλην όµως λειτουργεί κανονικά), οι οποίοι επίσης εµφανίζουν ενδείξεις ενεργού ιικού αναδιπλασιασµού και ενδείξεις ηπατικής βλάβης (αυξηµένα ηπατικά ένζυµα, ενδείξεις βλάβης όταν ο ηπατικός ιστός εξετάζεται µε µικροσκόπιο).
Το φάρµακο διατίθεται µόνο µε συνταγή.
Πώς χρησιµοποιείται το Baraclude; Η θεραπεία µε Baraclude πρέπει να αρχίζει και να παρακολουθείται από γιατρό µε εµπειρία στον χειρισµό της χρόνιας ηπατίτιδας Β.
Το Baraclude λαµβάνεται µία φορά την ηµέρα.
Η δόση εξαρτάται από το εάν ο ασθενής έχει ήδη δεχθεί θεραπευτική αγωγή για χρόνια ηπατίτιδα Β µε τη χρήση φαρµάκου της ίδιας φαρµακοθεραπευτικής κατηγορίας όπως το Baraclude (πρόκειται για ένα νουκλεοσιδικό ανάλογο, όπως η λαµιβουδίνη).
Οι ασθενείς που δεν έχουν δεχθεί στο παρελθόν θεραπευτική αγωγή µε νουκλεοσιδικό ανάλογο λαµβάνουν δόση 0, 5 mg, ενώ δόση 1 mg λαµβάνεται από ασθενείς οι οποίοι έχουν δεχθεί στο παρελθόν θεραπευτική αγωγή µε λαµιβουδίνη, αλλά οι οποίοι έχουν πλέον αποκτήσει ανθεκτικότητα (δεν ανταποκρίνονται πλέον) στη λαµιβουδίνη.
Η δόση 0, 5 mg µπορεί να λαµβάνεται µε ή χωρίς τροφή, η δόση όµως του 1 mg πρέπει λαµβάνεται τουλάχιστον 2 ώρες πριν ή 2 ώρες µετά τα γεύµατα.
Οι δόσεις είναι µικρότερες σε ασθενείς µε προβλήµατα στα νεφρά.
Σε αυτούς τους ασθενείς µπορεί να χορηγείται πόσιµο διάλυµα.
Η διάρκεια της θεραπείας εξαρτάται από την ανταπόκριση του ασθενή.
Πώς δρα το Baraclude; Η δραστική ουσία που περιέχει το Baraclude, η entecavir, είναι ένα αντιικό που ανήκει στην κατηγορία των νουκλεοσιδικών αναλόγων.
Η entecavir εµποδίζει τη δράση ενός ιικού ενζύµου, της πολυµεράσης του DNA, που εµπλέκεται στον σχηµατισµό του ιικού DNA.
Η entecavir διακόπτει την παραγωγή DNA του ιού εµποδίζοντας τον πολλαπλασιασµό και την εξάπλωσή του.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Baraclude; Τα αποτελέσµατα του Baraclude δοκιµάστηκαν πρώτα σε πειραµατικά µοντέλα και µετά µελετήθηκαν στους ανθρώπους.
Η αποτελεσµατικότητα του Baraclude στη χρόνια ηπατίτιδα Β συγκρίθηκε µε αυτήν της λαµιβουδίνης σε 3 κύριες κλινικές µελέτες.
Οι ασθενείς ήταν κυρίως άνδρες ηλικίας 35 έως 44 ετών και δέχθηκαν θεραπεία µε Baraclude ή λαµιβουδίνη επί τουλάχιστον ένα έτος. ∆ύο µελέτες (1. 363 ασθενείς) διεξήχθησαν µε ασθενείς χωρίς προηγούµενη θεραπεία µε νουκλεοσίδια.
Η άλλη µελέτη (293 ασθενείς) διεξήχθη σε ασθενείς που είχαν αποκτήσει ανθεκτικότητα στη θεραπεία µε λαµιβουδίνη.
Οι µελέτες αξιολόγησαν την αποτελεσµατικότητα της θεραπείας εξετάζοντας αφενός τον τρόπο µε τον οποίο η ηπατική βλάβη εξελίχθηκε µετά από θεραπεία 48 εβδοµάδων (µε τη χρήση βιοψίας ήπατος, κατά την οποία λαµβάνεται ηπατικός ιστός και εξετάζεται µε µικροσκόπιο) και µετρώντας αφετέρου άλλες ενδείξεις της νόσου, όπως τα επίπεδα ενός ηπατικού ενζύµου (ALT) ή του ιικού DNA στο αίµα των ασθενών.
Ποιο είναι το όφελος του Baraclude σύµφωνα µε τις µελέτες; Το Baraclude ήταν πιο αποτελεσµατικό από τη λαµιβουδίνη σε ασθενείς χωρίς προηγούµενη θεραπεία: βελτίωση της κατάστασης του ήπατος παρατηρήθηκε σε ποσοστό µόλις µεγαλύτερο από το 70% των ασθενών που έλαβαν Baraclude, έναντι ποσοστού µόλις µεγαλύτερου από το 60% των ασθενών που έλαβαν λαµιβουδίνη.
Τα εν λόγω αποτελέσµατα παρατηρήθηκαν τόσο στους ασθενείς µε « HBeAg θετικό » (δηλαδή που είχαν προσβληθεί από τον κοινό ιό της ηπατίτιδας Β) όσο και στους ασθενείς µε « HBeAg αρνητικό » (που είχαν προσβληθεί από ιό ο οποίος έχει µεταλλαχθεί, οδηγώντας σε µια µορφή χρόνιας ηπατίτιδας B, η θεραπεία της οποίας είναι δυσκολότερη).
Το Baraclude ήταν επίσης πιο αποτελεσµατικό από τη λαµιβουδίνη σε ασθενείς µε ανθεκτικότητα στη λαµιβουδίνη: στο 55% των ασθενών που έλαβαν Baraclude υπήρχε βελτίωση της κατάστασης του ήπατος, έναντι του 28% των ασθενών που έλαβαν λαµιβουδίνη.
Στο τέλος της µελέτης, ποσοστό 55% των ασθενών που έλαβαν Baraclude είχε φυσιολογικό επίπεδο ALT και µη- ανιχνεύσιµο ιικό DNA στο αίµα τους, ενώ µόνο το 4% των ασθενών που έλαβαν λαµιβουδίνη εµφάνισε τα ίδια αποτελέσµατα.
Ποιοι κίνδυνοι συνδέονται µε το Baraclude; Στις κλινικές µελέτες οι πιο συχνές ανεπιθύµητες ενέργειες ήταν η κεφαλαλγία (παρατηρήθηκε στο 9% των ασθενών), η κόπωση (6%), η ζάλη (4%) και η ναυτία (3%).
Ο πλήρης κατάλογος των ανεπιθύµητων ενεργειών που έχουν αναφερθεί κατά τη χρήση του Baraclude περιλαµβάνεται στο φύλλο οδηγιών χρήσης.
Το Baraclude δεν πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στην entecavir ή σε οποιοδήποτε άλλο συστατικό του φαρµάκου.
Οι ασθενείς και οι γιατροί πρέπει να γνωρίζουν ότι το Baraclude συγκαταλέγεται σε µια κατηγορία φαρµάκων, τα νουκλεοσιδικά ανάλογα, τα οποία είναι γνωστά ότι προκαλούν « γαλακτική οξέωση »: όταν το επίπεδο του γαλακτικού οξέως στο αίµα καθίσταται αφύσικα υψηλό προκαλώντας ναυτία, εµετό και στοµαχικό πόνο.
Οι ασθενείς πρέπει επίσης να γνωρίζουν ότι η ηπατική νόσος από την οποία υποφέρουν ενδέχεται να επιδεινωθεί.
Αυτό µπορεί να συµβεί κατά τη διάρκεια ή µετά τη διακοπή της θεραπείας.
Ανθεκτικότητα στην entecavir (όταν ένας ιός δεν επηρεάζεται από το αντιικό) παρατηρήθηκε στους ασθενείς µε ανθεκτικότητα στη λαµιβουδίνη.
Επειδή η ανθεκτικότητα ενδέχεται να επηρεάζει την αποτελεσµατικότητα της θεραπείας, αυτή θα παρακολουθείται εκ του σύνεγγυς για µεγάλο χρονικό διάστηµα.
Για ποιους λόγους εγκρίθηκε το Baraclude; Η Επιτροπή Φαρµάκων για Ανθρώπινη Χρήση (CHMP) αποφάσισε ότι το Baraclude είναι εξίσου ή περισσότερο αποτελεσµατικό από την τρέχουσα θεραπεία για τις λοιµώξεις από τον ιό της ηπατίτιδας Β.
Η επιτροπή αποφάσισε ότι τα οφέλη του Baraclude υπερτερούν των κινδύνων για τη θεραπεία ασθενών µε χρόνια ηπατίτιδα Β µε αντιρροπούµενη ηπατική νόσο και εισηγήθηκε τη χορήγηση άδειας κυκλοφορίας στο Baraclude.
Λοιπές πληροφορίες για το Baraclude:
©EMEA 2006
2/ 3
Στις 26 Ιουνίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην BRISTOL- MYERS SQUIBB PHARMA EEIG για το Baraclude.
Η πλήρης δηµόσια έκθεση αξιολόγησης (EPAR) του Baraclude διατίθεται εδώ.
Τελευταία ενηµέρωση της περίληψης:
05- 2006
©EMEA 2006
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 476
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
DUKORAL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Dukoral; Το Dukoral είναι εμβόλιο που διατίθεται υπό μορφή εναιωρήματος σε φιαλίδιο.
Ως δραστικές ουσίες περιέχει τέσσερα διαφορετικά αδρανοποιημένα (νεκρά) στελέχη (τύπους) του βακτηρίου Vibrio cholerae (V. cholerae) ορότυπος O1 και τμήμα μιας τοξίνης ενός από αυτά τα στελέχη.
Με το Dukoral παρέχεται και φακελλίσκος που περιέχει κοκκία για την παρασκευή του πόσιμου εναιωρήματος.
Σε ποιες περιπτώσεις χρησιμοποιείται το Dukoral; Tο Dukoral χρησιμοποιείται για την προστασία κατά της χολέρας (μιας πολύ σοβαρής νόσου που προκαλείται από το V. cholerae που υπάρχει σε μολυσμένα τρόφιμα ή στο νερό και προκαλεί βαριάς μορφής διάρροια).
Το Dukoral χορηγείται σε ενήλικες, εφήβους και παιδιά ηλικίας 2 ετών και άνω, που πρόκειται να επισκεφθούν περιοχές υψηλού κινδύνου.
Το Dukoral πρέπει να χορηγείται σύμφωνα με τις επίσημες συστάσεις, λαμβάνοντας υπόψη τις περιοχές όπου ενδημεί η χολέρα και τον κίνδυνο μόλυνσης από τη νόσο.
Το Dukoral δεν αντικαθιστά τα συνήθη μέτρα προστασίας κατά της χολέρας, μεταξύ των οποίων περιλαμβάνονται η ιδιαίτερη προσοχή στη διατροφή και η τήρηση των κανόνων υγιεινής.
Το φάρμακο χορηγείται μόνο με ιατρική συνταγή.
Πώς χρησιμοποιείται το Dukoral; Το Dukoral λαμβάνεται από τo στόμα.
Σε ενήλικες και παιδιά ηλικίας έξι ετών και άνω, το Dukoral χορηγείται σε δύο δόσεις, με τη μεσολάβηση μίας έως έξι εβδομάδων μεταξύ των δόσεων.
Τα παιδιά ηλικίας δύο έως έξι ετών πρέπει να λαμβάνουν τρεις δόσεις, με τη μεσολάβηση μίας έως έξι εβδομάδων μεταξύ κάθε δόσης.
Ο κύκλος εμβολιασμού πρέπει να ολοκληρωθεί τουλάχιστον μία εβδομάδα πριν από την πιθανή έκθεση στη χολέρα.
Για συνεχή προστασία κατά της χολέρας συνιστάται µία εφάπαξ δόση αναμνηστικού εμβολιασμού µετά από δύο χρόνια, για ενήλικες και παιδιά ηλικίας έξι ετών και άνω και, μετά από έξι μήνες, για παιδιά ηλικίας δύο έως έξι ετών.
Το εμβόλιο ανασυστάται με τη διάλυση των κοκκίων σε ένα ποτήρι νερό, που έχει ως αποτέλεσμα τη δημιουργία αναβράζοντας διαλύματος, στο οποίο προστίθεται το περιεχόμενο του φιαλιδίου.
Μετά την ανασύσταση, το εναιώρημα πρέπει να ληφθεί εντός δύο ωρών.
Μία ώρα πριν και μία ώρα µετά από
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged. κάθε δόση Dukoral πρέπει να αποφεύγεται η λήψη φαγητού, ποτού και άλλων από του στόματος λαμβανόμενων φαρμάκων.
Πώς δρα το Dukoral; Το Dukoral είναι εμβόλιο.
Τα εμβόλια δρουν « διδάσκοντας » στο ανοσοποιητικό σύστημα (τη φυσική άμυνα του οργανισμού) πώς να αντιμετωπίζει τις νόσους.
Το Dukoral περιέχει μικρές ποσότητες νεκρών βακτηρίων χολέρας και τμήμα τοξίνης της χολέρας που αποκαλείται « υπομονάδα Β ».
Η εν λόγω υπομονάδα δεν είναι από μόνη της τοξική.
Όταν το εμβόλιο χορηγείται σε ένα άτομο, το ανοσοποιητικό του σύστημα αναγνωρίζει τα βακτήρια και την τοξίνη και παράγει αντισώματα εναντίον τους.
Στο μέλλον, όταν το άτομο εκτεθεί στα βακτήρια χολέρας, το ανοσοποιητικό του σύστημα θα είναι σε θέση να παράγει αντισώματα γρηγορότερα, τα οποία βοηθούν στην προστασία του ατόμου κατά της χολέρας, καθώς προλαμβάνεται η προσκόλληση των βακτηρίων και της τοξίνης στα τοιχώματα του εντέρου και η εισχώρησή τους στα κύτταρα του οργανισμού.
Η τοξίνη της χολέρας που περιέχει το Dukoral παράγεται με μία μέθοδο γνωστή ως « τεχνολογία ανασυνδυασμένου DNA »: παράγεται από ένα βακτήριο που λαμβάνει ένα γονίδιο (DNA), το οποίο το καθιστά ικανό να παράγει την τοξίνη.
Ποιες μελέτες εκπονήθηκαν για το Dukoral; Καθώς το Dukoral χρησιμοποιείται στη Σουηδία από το 1991, η εταιρεία παρουσίασε τα αποτελέσματα τριών βασικών μελετών οι οποίες είχαν ήδη διεξαχθεί προκειμένου να στηρίχθεί η χρήση του Dukoral Η εταιρεία παρουσίασε επίσης στοιχεία από τη δημοσιευμένη βιβλιογραφία.
Στις τρεις βασικές μελέτες μετείχαν συνολικά περίπου 113. 000 άτομα.
Και στις τρεις μελέτες η αποτελεσματικότητα του Dukoral, χορηγούμενου σε δύο ή τρεις δόσεις, συγκρίθηκε με αυτήν εικονικού φαρμάκου (εικονικό εμβόλιο).
Οι μελέτες διενεργήθηκαν σε περιοχές όπου ενδημεί η χολέρα.
Η πρώτη μελέτη διενεργήθηκε στο Μπαγκλαντές με τη συμμετοχή 89. 000 ατόμων και συνέκρινε τις επιδράσεις του Dukoral με τις επιδράσεις του εμβολίου χωρίς την τοξίνη και με αυτές του εικονικού φαρμάκου.
Στη μελέτη αυτή, το Dukoral παρασκευάστηκε με τη χρήση τοξίνης της χολέρας που λαμβάνεται από βακτήρια της χολέρας αντί της πιο πρόσφατης ανασυνδυασμένης τοξίνης.
Οι άλλες δύο μελέτες συνέκριναν το Dukoral (που περιέχει ανασυνδυασμένη τοξίνη χολέρας) με εικονικό φάρμακο σε περισσότερα από 22. 000 άτομα στο Περού.
Τα άτομα που μετείχαν στην τελική μελέτη έλαβαν επίσης αναμνηστική δόση του εμβολίου 10 έως 12 μήνες αργότερα.
Και στις τρεις μελέτες, ο βασικός δείκτης μέτρησης της αποτελεσματικότητας του εμβολίου ήταν η « προστατευτική επίδραση », υπολογιζόμενη συγκρίνοντας τον αριθμό των ατόμων που συμμετείχαν στις μελέτες και προσβλήθηκαν από χολέρα μετά από τη χορήγηση Dukoral και μετά από τη χορήγηση εικονικού φαρμάκου.
Μια περαιτέρω μελέτη διενεργήθηκε προκειμένου να καταδείξει ότι το Dukoral μπορούσε να παράγει αντισώματα σε άτομα που δεν προέρχονται από περιοχές όπου ενδημεί η χολέρα.
Η εταιρεία παρουσίασε επίσης πληροφορίες σχετικά με τη χρήση του Dukoral για την πρόληψη μιας σοβαρής μορφής διάρροιας που πλήττει τους ταξιδιώτες και προκαλείται από ένα βακτήριο που ονομάζεται « εντεροτοξικό Escherichia coli ».
Ποιο είναι το όφελος του Dukoral σύμφωνα με τις μελέτες; Στη μελέτη που διενεργήθηκε στο Μπαγλκαντές, η προστατευτική επίδραση του Dukoral ήταν 85% κατά τους έξι πρώτους μήνες της παρακολούθησης.
Η διάρκεια της προστασίας του εμβολίου διέφερε στους ενήλικες και στα παιδιά, ούσα έξι μήνες στα παιδιά και δύο έτη στους ενήλικες.
Σε ενήλικες, οι δύο δόσεις του εμβολίου καταδείχθηκαν εξίσου αποτελεσματικές με τις τρεις δόσεις.
Στην πρώτη από τις δύο μελέτες που διεξήχθησαν στο Περού, η προστατευτική επίδραση του Dukoral ήταν 85% κατά τους πέντε πρώτους μήνες της παρακολούθησης.
Η άλλη μελέτη που πραγματοποιήθηκε στο Περού κατέδειξε ότι μετά από τον αναμνηστικό εμβολιασμό, η προστατευτική επίδραση του Dukoral κατά τη διάρκεια του δεύτερου έτους παρακολούθησης ήταν 61%.
Οι πληροφορίες που παρουσιάστηκαν δεν κρίθηκαν επαρκείς για να στηρίξουν τη χρήση του Dukoral κατά της διάρροιας των ταξιδιωτών.
Ποιοι κίνδυνοι συνδέονται με το Dukoral; Η εμφάνιση ανεπιθύμητων ενεργειών από τη χρήση του Dukoral δεν είναι συχνή.
Ωστόσο, οι ακόλουθες ανεπιθύμητες ενέργειες έχουν εμφανιστεί σε 1 έως 10 στους 1. 000 ασθενείς: πονοκέφαλος, διάρροια και κοιλιακός πόνος, κράμπες, στομαχικός- κοιλιακός βορβορυγμός (αέρια) ή δυσφορία.
Ο 2/ 3 πλήρης κατάλογος όλων των ανεπιθύμητων ενεργειών που αναφέρθηκαν με το Dukoral περιλαμβάνεται στο φύλλο οδηγιών χρήσης.
Το Dukoral δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) σε οποιαδήποτε από τις δραστικές ουσίες, σε οποιοδήποτε άλλο από τα συστατικά του φαρμάκου ή στη φορμαλδεΰδη.
Η χρήση του σε ασθενείς με μικρής διάρκειας ασθένεια η οποία προσβάλει το στομάχι ή το έντερο ή σε ασθενείς που εμφανίζουν πυρετό πρέπει να αναβάλλεται.
Για ποιους λόγους εγκρίθηκε το Dukoral; Η Επιτροπή Φαρμάκων για Ανθρώπινη Χρήση (CHMP) επεσήμανε ότι ο κίνδυνος της χολέρας για τους τακτικούς ταξιδιώτες είναι μικρός, ωστόσο το Dukoral μπορεί να είναι σημαντικό για ορισμένες ομάδες όπως οι εργαζόμενοι στον τομέα της υγείας σε χώρες με επιδημία χολέρας.
Η επιτροπή έκρινε ότι τα οφέλη του Dukoral υπερτερούν των κινδύνων που συνδέονται με αυτό για την ενεργή ανοσοποίηση κατά της ασθένειας που προκαλείται από το V. cholerae οροομάδας O1.
Η επιτροπή εισηγήθηκε τη χορήγηση άδειας κυκλοφορίας για το Dukoral.
Λοιπές πληροφορίες για το Dukoral:
Στις 28 Απριλίου 2004, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην SBL Vaccin AB για το Dukoral.
Η άδεια κυκλοφορίας ανανεώθηκε στις 28 Απριλίου 2009.
Η πλήρης δημόσια έκθεση αξιολόγησης (EPAR) του Dukoral διατίθεται εδώ.
Τελευταία ενημέρωση της περίληψης:
04- 2009.
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 893
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
GLUBRAVA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Glubrava; Το Glubrava είναι φάρµακο που διατίθεται σε λευκά µακρόστενα δισκία περιέχοντα δύο δραστικές ουσίες, την πιογλιταζόνη (15 mg) και την υδροχλωρική µετφορµίνη (850 mg).
Το φάρµακο αυτό είναι ίδιο µε το Competact, το οποίο είναι ήδη εγκεκριµένο στην Ευρωπαϊκή Ένωση (ΕΕ).
Η παρασκευάστρια εταιρεία του Competact έχει συναινέσει στη χρησιµοποίηση των επιστηµονικών του δεδοµένων και για το Glubrava.
Σε ποιες περιπτώσεις χρησιµοποιείται το Glubrava; Το Glubrava χρησιµοποιείται για τη θεραπεία ασθενών (κυρίως υπέρβαρων) µε µη ινσουλινοεξαρτώµενο σακχαρώδη διαβήτη (διαβήτη τύπου 2).
Το Glubrava χορηγείται σε ασθενείς οι οποίοι δεν ελέγχονται ικανοποιητικά στα πλαίσια µονοθεραπείας µε τη µέγιστη δυνατή δόση µετφορµίνης (αντιδιαβητικό φάρµακο).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Glubrava; Η συνήθης δόση του Glubrava είναι ένα δισκίο δύο φορές την ηµέρα.
Οι ασθενείς που αλλάζουν αγωγή από µονοθεραπεία µετφορµίνης σε Glubrava ενδέχεται να χρειασθεί να εισαγάγουν σταδιακά πιογλιταζόνη έως ότου επιτευχθεί δόση 30 mg την ηµέρα.
Εάν κριθεί κατάλληλο, είναι δυνατό να εξετασθεί η απ ’ ευθείας αλλαγή από τη µονοθεραπεία µετφορµίνης σε Glubrava.
Η λήψη του Glubrava ταυτόχρονα ή αµέσως µετά το φαγητό ενδέχεται να περιορίσει κάποιες στοµαχικές διαταραχές που προκαλεί η µετφορµίνη.
Θα πρέπει να ελέγχεται τακτικά η νεφρική λειτουργία των ηλικιωµένων ασθενών.
Πώς δρα το Glubrava; Ο διαβήτης τύπου 2 είναι ασθένεια στην οποία το πάγκρεας δεν παράγει αρκετή ινσουλίνη ώστε να ελέγχει τα επίπεδα γλυκόζης στο αίµα.
Το Glubrava περιέχει δύο δραστικές ουσίες µε διαφορετικό τρόπο δράσης εκάστη.
Η πιογλιταζόνη καθιστά τα κύτταρα (του λιπώδους ιστού, των µυών και του ήπατος) πιο ευαίσθητα στην ινσουλίνη, πράγµα που σηµαίνει ότι ο οργανισµός κάνει καλύτερη χρήση της ινσουλίνης που παράγει.
Η µετφορµίνη δρα κυρίως εµποδίζοντας την παραγωγή γλυκόζης και µειώνοντας την απορρόφησή της στο έντερο.
Αποτέλεσµα της δράσης αµφοτέρων των δραστικών
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 70 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ουσιών είναι η µείωση της γλυκόζης του αίµατος, γεγονός που συµβάλλει στον έλεγχο του διαβήτη τύπου 2.
Ποιες µελέτες εκπονήθηκαν για το Glubrava; Η πιογλιταζόνη ως µονοθεραπεία έχει εγκριθεί από την ΕΕ µε την ονοµασία Actos και µπορεί να χορηγηθεί µαζί µε µετφορµίνη σε ασθενείς που πάσχουν από διαβήτη τύπου 2 και δεν ελέγχονται ικανοποιητικά µόνο µε µετφορµίνη.
Χρησιµοποιήθηκαν τρεις µελέτες χρήσης του Actos σε συνδυασµό µε µετφορµίνη σε ξεχωριστά δισκία, για να υποστηρίξουν τη χρήση του Glubrava για την ίδια ένδειξη.
Οι µελέτες διήρκεσαν από τέσσερις µήνες έως δύο έτη και σε αυτές συµµετείχαν 1. 305 ασθενείς στους οποίους χορηγήθηκε ο εν λόγω συνδυασµός.
Στις µελέτες µετρήθηκε το επίπεδο στο αίµα µιας ουσίας (της HbA1c), η οποία παρέχει ένδειξη της αποτελεσµατικότητας ελέγχου της γλυκόζης του αίµατος.
Ποιο είναι το όφελος του Glubrava σύµφωνα µε τις µελέτες; Σε όλες τις µελέτες, η προσθήκη 30 mg πιογλιταζόνης στην αγωγή µε µετφορµίνη επέφερε βελτίωση της ικανότητας ελέγχου της γλυκόζης του αίµατος, µε τα επίπεδα της HbA1c να εµφανίζονται περαιτέρω µειωµένα κατά 0, 64 έως 0, 89% σε σύγκριση µε τα επίπεδα µονοθεραπείας µε µετφορµίνη.
Ποιοι κίνδυνοι συνδέονται µε το Glubrava; Οι συχνότερες ανεπιθύµητες ενέργειες του Glubrava (εµφανίζονται σε 1 έως 10 στους 100 ασθενείς) είναι αναιµία (λιγότερα ερυθρά αιµοσφαίρια), διαταραχές όρασης, αύξηση σωµατικού βάρους, αρθραλγία (πόνος στις αρθρώσεις), πονοκέφαλος, αιµατουρία (παρουσία αίµατος στα ούρα) και στυτική δυσλειτουργία (προβλήµατα επίτευξης στύσης).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Glubrava περιλαµβάνεται στο φύλλο οδηγιών χρήσης.
Το Glubrava δεν πρέπει να χορηγείται σε ασθενείς που ενδέχεται να παρουσιάσουν υπερευαισθησία (αλλεργία) στην πιογλιταζόνη, τη µετφορµίνη ή οιοδήποτε άλλο από τα συστατικά του φαρµάκου, σε ασθενείς που πάσχουν από καρδιακή ανεπάρκεια ή ασθενείς που αντιµετωπίζουν προβλήµατα µε το συκώτι ή τα νεφρά τους.
Το Glubrava δεν πρέπει να χορηγείται σε ασθενείς που πάσχουν από νόσο η οποία προκαλεί έλλειψη οξυγόνου στους ιστούς, όπως πρόσφατη καρδιακή προσβολή ή καταπληξία.
Το Glubrava δεν πρέπει να χορηγείται σε περιπτώσεις δηλητηρίασης από οινόπνευµα, κετοξέωσης (υψηλά επίπεδα κετονών), παθήσεων που ενδέχεται να επηρεάσουν τα νεφρά ή κατά τη γαλουχία.
Ο πλήρης κατάλογος των περιορισµών περιλαµβάνεται στο φύλλο οδηγιών χρήσης.
Για ποιους λόγους εγκρίθηκε το Glubrava; Η Επιτροπή Φαρµάκων για Ανθρώπινη Χρήση (CHMP) έκρινε ότι έχει αποδειχθεί η αποτελεσµατικότητα της πιογλιταζόνης και της µετφορµίνης για τη θεραπεία του διαβήτη τύπου 2 και ότι το Glubrava διευκολύνει τη θεραπεία και βελτιώνει την παράλληλη δράση στις περιπτώσεις που απαιτείται συνδυασµός δραστικών ουσιών.
Η επιτροπή έκρινε ότι τα οφέλη του Glubrava υπερτερούν των κινδύνων που συνδέονται µε αυτό για τη θεραπεία του διαβήτη τύπου 2.
Η επιτροπή εισηγήθηκε τη χορήγηση άδειας κυκλοφορίας για το Glubrava.
Λοιπές πληροφορίες για το Glubrava:
Στις 11 ∆εκεµβρίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην εταιρεία Takeda Global Research and Development Centre (Europe) Ltd για το Glubrava.
Η πλήρης δηµόσια έκθεση αξιολόγησης (EPAR) του Glubrava διατίθεται εδώ.
Τελευταία ενηµέρωση της περίληψης:
03- 2008.
2/ 2
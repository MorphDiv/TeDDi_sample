# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 389
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
INVANZ
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το INVANZ; Το INVANZ είναι ένα φιαλίδιο που περιέχει λευκή σκόνη η οποία διαλύεται πριν από τη χρήση για την παρασκευή διαλύµατος προς έγχυση (ενδοφλέβια).
Το INVANZ περιέχει τη δραστική ουσία ertapenem.
Σε ποιες περιπτώσεις χρησιµοποιείται το INVANZ; Το INVANZ είναι αντιβιοτικό.
Χρησιµοποιείται για την αντιµετώπιση λοιµώξεων, όπως κοιλιακών λοιµώξεων, της επίκτητου πνευµονίας της κοινότητας (λοίµωξη των πνευµόνων – επίκτητος της κοινότητας σηµαίνει ότι η λοίµωξη έχει µεταδοθεί εκτός νοσοκοµείου), γυναικολογικών λοιµώξεων και λοιµώξεων των κάτω άκρων που σχετίζονται µε τον διαβήτη.
Το INVANZ µπορεί να χρησιµοποιείται σε ενήλικες και παιδιά (από την ηλικία των 3 µηνών).
Το INVANZ χρησιµοποιείται όταν υπάρχει πιθανότητα τα βακτήρια (µικρόβια) που προκαλούν τις προαναφερθείσες λοιµώξεις να εξοντωθούν από το αντιβιοτικό.
Πριν από τη χρήση του INVANZ, οι γιατροί πρέπει να ανατρέχουν σε όλες τις επίσηµες οδηγίες που έχουν στη διάθεσή τους για την κατάλληλη χρήση των αντιβιοτικών.
Το φάρµακο διατίθεται µόνο µε συνταγή.
Πώς χρησιµοποιείται το INVANZ; Σε ενήλικες και εφήβους, το INVANZ χορηγείται σε ποσότητα 1 γραµµαρίου (g) ηµερησίως.
Σε νεότερους ασθενείς (3 µηνών έως 12 ετών), χορηγείται δύο φορές ηµερησίως και η δοσολογία εξαρτάται από το βάρος του ασθενούς (15 mg/ kg βάρους σώµατος).
Η διάρκεια της έγχυσης θα πρέπει να είναι 30 λεπτά.
Η θεραπεία διαρκεί από 3 έως 14 ηµέρες, ανάλογα µε τον τύπο και τη σοβαρότητα της λοίµωξης.
Εφόσον σηµειωθεί βελτίωση, η θεραπεία µπορεί να αλλάξει σε χορηγούµενο από του στόµατος αντιβιοτικό.
Το INVANZ δεν πρέπει να χορηγείται σε ασθενείς που πάσχουν από σοβαρές νεφρικές παθήσεις, περιλαµβανοµένων των ασθενών που υποβάλλονται σε θεραπεία αιµοκάθαρσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το INVANZ; Η δραστική ουσία του INVANZ, το ertapenem, είναι αντιβιοτικό της οµάδας των « καρβαπενεµών ».
Η δράση του συνίσταται στην πρόσδεσή του σε ορισµένες πρωτεΐνες στην επιφάνεια των κυττάρων των βακτηρίων.
Με τον τρόπο αυτό, διαταράσσονται οι βασικές λειτουργίες µε τις οποίες το κύτταρο διατηρείται ζωντανό, µε αποτέλεσµα την εξόντωση των βακτηρίων.
Ο κατάλογος των βακτηρίων κατά των οποίων δρα το INVANZ περιλαµβάνεται στην περίληψη χαρακτηριστικών του προϊόντος.
Ποιες µελέτες εκπονήθηκαν για το INVANZ; Οι επιδράσεις του INVANZ δοκιµάστηκαν σε πειραµατικά µοντέλα προτού µελετηθούν στον άνθρωπο.
Η χρήση του INVANZ στη θεραπεία λοιµώξεων σε ενήλικες συγκρίθηκε µε τη χρήση άλλων αντιβιοτικών: συγκρίθηκε µε το ceftriaxone στη θεραπεία της επίκτητου πνευµονίας της κοινότητας (ΠΚ, 866 ασθενείς) και λοιµώξεων του ουροποιητικού (592 ασθενείς), καθώς και µε συνδυασµό piperacillin και tazobactam στη θεραπεία κοιλιακών λοιµώξεων (655 ασθενείς), γυναικολογικών λοιµώξεων (412 ασθενείς) και λοιµώξεων του δέρµατος και των µαλακών µορίων (λοιµώξεις του δέρµατος και των µαλακών µορίων ακριβώς κάτω από την επιφάνεια του δέρµατος, 540 ασθενείς, και λοιµώξεις των κάτω άκρων που σχετίζονται µε τον διαβήτη, 576 ασθενείς).
Στα παιδιά, εκπονήθηκαν µελέτες για τους ίδιους τύπους λοιµώξεων µε συγκριτές το ceftriaxone (ΠΚ, 389 παιδιά) και τον συνδυασµό ticarcillin/ clavulanate (ενδοκοιλιακές λοιµώξεις, 105 παιδιά).
Οι µελέτες γενικά εξέτασαν εάν η λοίµωξη θεραπευόταν κατά τις ηµέρες που έπονταν της θεραπείας (∆οκιµή θεραπείας – 7 έως 28 ηµέρες µετά τη θεραπεία, ανάλογα µε τον τύπο της λοίµωξης).
Ποιο είναι το όφελος του INVANZ σύµφωνα µε τις µελέτες; Το INVANZ βρέθηκε ότι είναι εξίσου αποτελεσµατικό µε το ceftriaxone ή τον συνδυασµό piperacillin/ tazobactam όσον αφορά τις κοιλιακές λοιµώξεις, την επίκτητο πνευµονία της κοινότητας, τις γυναικολογικές λοιµώξεις και τις λοιµώξεις των κάτω άκρων που σχετίζονται µε τον διαβήτη: τα ίδια ποσοστά θεραπείας σηµειώθηκαν τόσο για το INVANZ όσο και για τον συγκριτή (87 έως 94% για το INVANZ έναντι 83 έως 92% για τον συγκριτή).
Ωστόσο, τα υποβληθέντα στοιχεία δεν επαρκούσαν για να τεκµηριώσουν τη χρήση του INVANZ στη θεραπεία των λοιµώξεων του ουροποιητικού και των λοιµώξεων του δέρµατος και των µαλακών µορίων, εξαιρουµένων των διαβητικών ελκών στα κάτω άκρα.
Στα παιδιά, η αποτελεσµατικότητα του φαρµάκου ήταν συγκρίσιµη µε εκείνη των συγκριτών καθώς και µε την αποτελεσµατικότητα που παρατηρείται στους ενήλικες.
Ποιοι κίνδυνοι συνδέονται µε το INVANZ; Οι κύριες ανεπιθύµητες ενέργειες του INVANZ (εµφανίζονται σε 1 έως 10 στους 100 ασθενείς) είναι πονοκέφαλος, διάρροια, ναυτία, έµετος, εξάνθηµα (περιλαµβανοµένου του συγκάµατος των παιδιών από την πάνα), κνησµός, προβλήµατα στην περιοχή έγχυσης του φαρµάκου (περιλαµβανοµένου του άλγους).
Επίσης, το INVANZ επηρεάζει ορισµένες αιµατολογικές εξετάσεις.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το INVANZ περιλαµβάνεται στο φύλλο οδηγιών χρήσης.
Το INVANZ δεν πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στο ertapenem ή σε οποιοδήποτε άλλο συστατικό του ή σε άλλα αντιβιοτικά της ίδιας οµάδας (καρβαπενέµες).
Η χρήση του πρέπει επίσης να αποφεύγεται σε ασθενείς που εµφανίζουν σοβαρή αλλεργική αντίδραση σε άλλους τύπους αντιβιοτικών, όπως πενικιλλίνες ή κεφαλοσπορίνες.
Για ποιους λόγος εγκρίθηκε το INVANZ; Η Επιτροπή Φαρµάκων για Ανθρώπινη Χρήση (CHMP) κατέληξε ότι, παρά τον περιορισµένο αριθµό των σοβαρών περιπτώσεων που θεραπεύτηκαν στο πλαίσιο των δοκιµών, η αποτελεσµατικότητα του INVANZ στη θεραπεία των κοιλιακών λοιµώξεων, της επίκτητου πνευµονίας της κοινότητας, των γυναικολογικών λοιµώξεων και των λοιµώξεων των άκρων που σχετίζονται µε τον διαβήτη είναι αποδεδειγµένη.
Η επιτροπή έκρινε επίσης ότι το φάρµακο είναι αποτελεσµατικό σε παιδιά.
Η CHMP αποφάσισε ότι τα οφέλη του INVANZ υπερτερούν των κινδύνων που συνδέονται µε αυτό και εισηγήθηκε τη χορήγηση άδειας κυκλοφορίας για το INVANZ.
Λοιπές πληροφορίες σχετικά µε το INVANZ:
©EMEA 2006
2/ 3
Στις 18 Απριλίου 2002, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Merck Sharp & Dohme Limited για το INVANZ.
Η πλήρης δηµόσια έκθεση αξιολόγησης (EPAR) του INVANZ διατίθεται εδώ.
Τελευταία ενηµέρωση της περίληψης:
03- 2006
©EMEA 2006
3/ 3
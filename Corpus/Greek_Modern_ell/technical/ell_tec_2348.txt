# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 799
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TORISEL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το TORISEL; Το TORISEL είναι πυκνό διάλυµα και διαλύτης για την παρασκευή διαλύµατος προς έγχυση (στάγδην χορήγηση εντός της φλέβας).
Περιέχει τη δραστική ουσία temsirolimus.
Σε ποιες περιπτώσεις χρησιµοποιείται το TORISEL; To TORISEL χορηγείται για τη θεραπεία ασθενών µε προχωρηµένο νεφρικό καρκίνωµα (καρκίνος των νεφρών). ∆εδοµένου του µικρού αριθµού ασθενών µε νεφρικό καρκίνωµα και της σπανιότητας της νόσου, το TORISEL χαρακτηρίστηκε « ορφανό φάρµακο » (φάρµακο το οποίο χρησιµοποιείται σε σπάνιες ασθένειες) στις 6 Απριλίου 2006.
Το φάρµακο χορηγείται µόνο µε ιατρική συνταγή.
Πώς χρησιµοποιείται το TORISEL; Το TORISEL πρέπει να χορηγείται υπό την επίβλεψη ιατρού µε εµπειρία στη χορήγηση αντικαρκινικών φαρµάκων.
Η συνιστώµενη δόση είναι 25 mg χορηγούµενη εντός χρονικού διαστήµατος διάρκειας 30 έως 60 λεπτών µία φορά την εβδοµάδα.
Περίπου 30 λεπτά πριν από τη δόση του TORISEL πρέπει να χορηγείται στον ασθενή αντιισταµινικό.
Η θεραπεία µε TORISEL πρέπει να συνεχίζεται για όσο χρονικό διάστηµα ο ασθενής αντλεί όφελος από αυτήν ή έως ότου εµφανιστούν µη αποδεκτές ανεπιθύµητες ενέργειες.
Ορισµένες ανεπιθύµητες ενέργειες µπορούν να αντιµετωπιστούν µε διακοπή της θεραπείας ή µε µείωση της δόσης.
Το TORISEL πρέπει να χορηγείται µε προσοχή σε ασθενείς µε σοβαρή νεφρική δυσλειτουργία ή µε ηπατική δυσλειτουργία. ∆εν συνιστάται η χρήση του σε ασθενείς µε σοβαρή ηπατική δυσλειτουργία.
Πώς δρα το TORISEL; Η δραστική ουσία που περιέχει το TORISEL, η temsirolimus, είναι αντικαρκινικό φάρµακο το οποίο δρα αναστέλλοντας µια πρωτεΐνη που ονοµάζεται « στόχος της rapamycin στα θηλαστικά » (mTOR).
Η temsirolimus προσκολλάται στον οργανισµό σε µια πρωτεΐνη που υπάρχει στο εσωτερικό των κυττάρων και δηµιουργεί « σύµπλοκο » το οποίο, στη συνέχεια, αναστέλλει την πρωτεΐνη mTOR.
Καθώς η mTOR συµµετέχει στον έλεγχο της κυτταρικής διαίρεσης, το TORISEL προλαµβάνει τη διαίρεση των καρκινικών κυττάρων, επιβραδύνοντας την ανάπτυξη και την εξάπλωση του καρκίνου των νεφρών.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το TORISEL; Τα αποτελέσµατα του TORISEL ελέγχθηκαν πρώτα σε πειραµατικά µοντέλα πριν µελετηθούν σε ανθρώπους.
Για την αποτελεσµατικότητα του TORISEL, διενεργήθηκε µία βασική µελέτη στην οποία συµµετείχαν 626 ασθενείς µε προχωρηµένο νεφρικό καρκίνωµα και κακή πρόγνωση.
Η µελέτη συνέκρινε τα αποτελέσµατα της χορήγησης 25 mg TORISEL µία φορά την εβδοµάδα µε αυτά της ιντερφερόνης άλφα (άλλο αντικαρκινικό φάρµακο) καθώς και µε τα αποτελέσµατα της χορήγησης συνδυασµού 15 mg TORISEL µία φορά την εβδοµάδα και ιντερφερόνης άλφα.
Ο βασικός δείκτης µέτρησης της αποτελεσµατικότητας ήταν ο χρόνος επιβίωσης των ασθενών.
Ποιο είναι το όφελος του TORISEL σύµφωνα µε τις µελέτες; Οι ασθενείς που λάµβαναν TORISEL ως µονοθεραπεία επέζησαν για µεγαλύτερο χρονικό διάστηµα σε σύγκριση µε όσους λάµβαναν ιντερφερόνη άλφα ως µονοθεραπεία.
Στην κύρια µελέτη, οι ασθενείς που λάµβαναν TORISEL ως µονοθεραπεία επέζησαν κατά µέσο όρο 10, 9 µήνες, σε σύγκριση µε 7, 3 µήνες που ήταν το αντίστοιχο χρονικό διάστηµα για όσους λάµβαναν ιντερφερόνη άλφα ως µονοθεραπεία.
Οι ασθενείς που λάµβαναν τη χαµηλότερη δόση TORISEL σε συνδυασµό µε ιντερφερόνη άλφα παρουσίασαν παρόµοιο χρονικό διάστηµα επιβίωσης (8, 4 µήνες) µε τους ασθενείς που λάµβαναν ιντερφερόνη άλφα ως µονοθεραπεία.
Ποιοι κίνδυνοι συνδέονται µε το TORISEL; Οι πιο συχνές ανεπιθύµητες ενέργειες του TORISEL (εµφανίζονται σε περισσότερους από 3 στους 10 ασθενείς) είναι αναιµία (χαµηλά επίπεδα ερυθροκυττάρων), ναυτία (αίσθηµα αδιαθεσίας), εξάνθηµα, ανορεξία (απώλεια όρεξης), οίδηµα (πρήξιµο) και αδυναµία.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το TORISEL, περιλαµβάνεται στο φύλλο οδηγιών χρήσης.
Το TORISEL δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στο temsirolimus, στους µεταβολίτες του (οι ουσίες στις οποίες διασπάται), συµπεριλαµβανοµένου του σιρόλιµους (φάρµακο που χρησιµοποιείται για την πρόληψη της απόρριψης µοσχευµάτων νεφρού), στο πολυσορβικό 80 ή σε οποιοδήποτε άλλο συστατικό του φαρµάκου.
Για ποιους λόγους εγκρίθηκε το TORISEL; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του TORISEL υπερτερούν των κινδύνων που συνδέονται µε αυτό για τη θεραπεία πρώτης γραµµής ασθενών µε προχωρηµένο νεφρικό καρκίνωµα που έχουν τουλάχιστον τρεις από τους ακόλουθους προγνωστικούς παράγοντες κινδύνου: • λιγότερο από ένα χρόνο από τη στιγµή της αρχικής διάγνωσης του νεφρικού καρκινώµατος, • βαθµολογία µε δείκτη Karnofsky µικρότερη από 70, • αιµοσφαιρίνη µε τιµές χαµηλότερες από το κατώτατο φυσιολογικό όριο, • διορθωµένο ασβέστιο µε τιµές υψηλότερες των 10 mg/ dl, • γαλακτική αφυδρογονάση µε τιµές µεγαλύτερες κατά 1, 5 φορές από το ανώτατο φυσιολογικό όριο, • περισσότερα από ένα σηµεία µετάστασης.
Η επιτροπή εισηγήθηκε τη χορήγηση άδειας κυκλοφορίας για το TORISEL.
Λοιπές πληροφορίες για το TORISEL:
Στις 19 Νοεµβρίου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Wyeth Europa Ltd για το TORISEL.
Το ιστορικό του χαρακτηρισµού του TORISEL ως ορφανού φαρµάκου διατίθεται εδώ.
Η πλήρης δηµόσια έκθεση αξιολόγησης (EPAR) του TORISEL διατίθεται εδώ.
Τελευταία ενηµέρωση της περίληψης:
10- 2007.
©EMEA 2007
2/ 2
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ
ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΕΥΤΙΚΟY ΠΡΟΙΟΝΤΟΣ
1 ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΕΥΤΙΚΟΥ ΠΡΟΙΟΝΤΟΣ
Τα Κράτη Μέλη θα πρέπει να επιβεβαιώσουν ότι όλοι οι όροι ή οι περιορισμοί όσον αφορά την ασφαλή και αποτελεσματική χρήση του φαρμάκου έχουν εφαρμοσθεί.
Ο Κάτοχος της Άδειας Κυκλοφορίας (ΚΑΚ) οφείλει να διασφαλίσει ότι, κατά την κυκλοφορία του προϊόντος, σε όλους τους επαγγελματίες του τομέα υγειονομικής περίθαλψης οι οποίοι αναμένεται να συνταγογραφούν/ χρησιμοποιούν το ReFacto AF, σε όλα τα εργαστήρια τα οποία αναμένεται να παρακολουθούν τους ασθενείς που λαμβάνουν ReFacto AF και σε όλες οι Ευρωπαϊκές οργανώσεις αιμορροφιλικών ασθενών παρέχονται Εκπαιδευτικές συσκευασίες.
Η εκπαιδευτική συσκευασία θα πρέπει να περιέχει τα παρακάτω: • Την Περίληψη των Χαρακτηριστικών του Προϊόντος και το Φύλλο Οδηγιών Χρήσης του ReFacto AF • Τα εκπαιδευτικά υλικά
Η εκπαιδευτική συσκευασία για τους επαγγελματίες του τομέα υγειονομικής περίθαλψης θα πρέπει να περιλαμβάνει τα εκπαιδευτικά υλικά που θα παρέχονται από τους γιατρούς στους ασθενείς πριν λάβουν ReFacto AF.
Τα εκπαιδευτικά υλικά για τους επαγγελματίες του τομέα υγειονομικής περίθαλψης, τους ασθενείς και τις οργανώσεις αιμορροφιλικών ασθενών θα πρέπει να περιλαμβάνουν τα παρακάτω βασικά στοιχεία: • Τις κυριότερες διαφορές μεταξύ του ReFacto AF και του ReFacto • Τις αλλαγές επισημασμένες στην Περίληψη των Χαρακτηριστικών του Προϊόντος και το Φύλλο Οδηγιών Χρήσης του ReFacto AF • Τα οπτικά σημεία της διαφοροποίησης στη συσκευασία του ReFacto AF έναντι του ReFacto • Ειδικές οδηγίες σχετικά με την κατάλληλη ταυτοποίηση, δοσολογία και παρακολούθηση του ReFacto AF • Ότι μετά την αλλαγή σε ReFacto AF, οι ασθενείς πρέπει να παραμείνουν στη θεραπεία με ReFacto AF και να μη γυρίσουν πίσω στο ReFacto • Τους πιθανούς κινδύνους σφαλμάτων στη φαρμακευτική αγωγή κατά τη χρήση διαφορετικών μεθόδων ή εργαστηριακών προτύπων για την παρακολούθηση των ασθενών.
Πληροφορίες ότι συστήνεται αυστηρά η χρήση της χρωμογονικής μεθόδου από τα εργαστήρια κατά την παρακολούθηση των ασθενών που λαμβάνουν ReFacto AF και ότι τυπικά τα αποτελέσματα της δοκιμασίας πήξεως μιας φάσης είναι 20- 50% χαμηλότερα από αυτά της χρωμογονικής μεθόδου • Η ύπαρξη ενός άλλου προϊόντος που περιέχει moroctocog alfa για χρήση εκτός Ευρώπης με διαφορετική ισχύ που χορηγείται χρησιμοποιώντας τη δοκιμασία πήξεως μιας φάσης και η αναγκαιότητα οι ασθενείς να μεταφέρουν επαρκή προμήθεια από το ReFacto AF για την αναμενόμενη θεραπεία κατά τη διάρκεια ταξιδιού.
Συμβουλή προς τους επαγγελματίες του τομέα υγειονομικής περίθαλψης σχετικά με πιθανή ανάγκη προσαρμογής της δοσολογίας σε ασθενείς που κανονικά λαμβάνουν Xyntha εκτός Ευρώπης. • Η σημασία της αναφοράς ύποπτων ανεπιθύμητων ενεργειών (συμπεριλαμβανομένης της εμφάνισης αναστολέων), αναφέροντας το όνομα και τον αριθμό της παρτίδας του προϊόντος που χρησιμοποιήθηκε.
Η σημασία της αναφοράς σφαλμάτων στη φαρμακευτική αγωγή, και οι αιτίες και συνέπειές τους. • Οδηγίες στη διατήρηση αρχείου με σύσταση να καταγράφονται, το όνομα και ο αριθμός της παρτίδας του προϊόντος που λήφθηκε, χρησιμοποιώντας τις αφαιρούμενες ετικέττες που παρέχονται στο φιαλίδιο. • Επιπρόσθετα μηνύματα σχετικά με το μεταβατικό πλάνο αντικατάστασης του ReFacto από το ReFacto AF στα Κράτη Μέλη.
Το εκπαιδευτικό πρόγραμμα για τα εργαστήρια θα πρέπει να ενημερώνει σχετικά με τα ακόλουθα βασικά στοιχεία: • Τις κυριότερες διαφορές μεταξύ του ReFacto AF και του ReFacto
2 • Ειδικές οδηγίες σχετικά με την κατάλληλη ταυτοποίηση, δοσολογία και παρακολούθηση του ReFacto AF • Τους πιθανούς κινδύνους σφαλμάτων στη φαρμακευτική αγωγή κατά τη χρήση διαφορετικών μεθόδων ή εργαστηριακών προτύπων για την παρακολύθηση των ασθενών. • Αυστηρή σύσταση να χρησιμοποιούν τη χρωμογονική μέθοδο κατά την παρακολούθηση των ασθενών.
Πληροφορίες ότι τυπικά τα αποτελέσματα της δοκιμασίας πήξεως μιας φάσης είναι 20- 50% χαμηλότερα από αυτά της χρωμογονικής μεθόδου • Το σκοπό του εργαστηριακού προτύπου.
Οι διαφορές στο νέο εργαστηριακό πρότυπο για το ReFacto AF σε σύγκριση με το εργαστηριακό πρότυπο για το ReFacto και οδηγίες για το πότε πρέπει να αλλάξουν τη χρήση του εργαστηριακού προτύπου του ReFacto AF. • Επιπρόσθετα μηνύματα σχετικά με το μεταβατικό πλάνο αντικατάστασης του ReFacto από το ReFacto AF στα Κράτη Μέλη.
Ο Κάτοχος της Άδειας Κυκλοφορίας οφείλει να συμφωνήσει το εκπαιδευτικό υλικό με τις αρμόδιες εθνικές αρχές σε όλα τα Κράτη Μέλη πριν την κυκλοφορία του προϊόντος.
3
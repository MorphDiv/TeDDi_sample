# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 964
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
RASILEZ HCT
Περίληψη EPAR για το κοινό Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Rasilez HCT; Το Rasilez HCT είναι φάρμακο που περιέχει τις δραστικές ουσίες αλισκιρένη και υδροχλωροθειαζίδη.
Διατίθεται σε δισκία ωοειδούς σχήματος (λευκό:
150 mg αλισκιρένη και 12, 5 mg υδροχλωροθειαζίδη, υποκίτρινο:
150 mg αλισκιρένη και 25 mg υδροχλωροθειαζίδη, ανοιχτό βιολετί:
300 mg αλισκιρένη και 12, 5 mg υδροχλωροθειαζίδη, ανοιχτό κίτρινο:
300 mg αλισκιρένη και 25 mg υδροχλωροθειαζίδη).
Σε ποιες περιπτώσεις χρησιμοποιείται το Rasilez HCT; Το Rasilez HCT χρησιμοποιείται για τη θεραπεία της ιδιοπαθούς υπέρτασης (υψηλή αρτηριακή πίεση) σε ενήλικες.
Ο προσδιορισμός « ιδιοπαθής » σημαίνει ότι δεν έχει εντοπισθεί η συγκεκριμένη αιτία που προκαλεί την υπέρταση.
Το Rasilez HCT χορηγείται σε ασθενείς των οποίων η αρτηριακή πίεση δεν ρυθμίζεται επαρκώς όταν η αλισκιρένη ή η υδροχλωροθειαζίδη λαμβάνονται ως μονοθεραπεία.
Μπορεί επίσης να χορηγηθεί σε ασθενείς των οποίων η αρτηριακή πίεση ελέγχεται επαρκώς με τη λήψη αλισκιρένης και υδροχλωροθειαζίδης σε ξεχωριστά δισκία, προς ισόποση αντικατάσταση των δόσεων των δύο δραστικών ουσιών.
Το φάρμακο χορηγείται μόνο με ιατρική συνταγή.
Πώς χρησιμοποιείται το Rasilez HCT; Η συνιστώμενη δόση του Rasilez HCT είναι ένα δισκίο ημερησίως.
Το Rasilez HCT πρέπει να λαμβάνεται με ελαφρύ γεύμα, κατά προτίμηση, την ίδια ώρα κάθε ημέρα.
Δεν πρέπει όμως να λαμβάνεται μαζί με χυμό γκρέιπφρουτ.
Η δόση εξαρτάται από τις δόσεις αλισκιρένης και/ ή υδροχλωροθειαζίδης που ο ασθενής λάμβανε κατά το παρελθόν.
Οι ασθενείς που λάμβαναν στο παρελθόν μόνο αλισκιρένη ή υδροχλωροθειαζίδη ενδέχεται να χρειαστεί να λάβουν τις δύο ουσίες ως ξεχωριστά δισκία και να προσαρμόσουν τις δόσεις πριν μεταπηδήσουν στην αγωγή με Rasilez HCT.
Ύστερα από δύο έως τέσσερις εβδομάδες λήψης Rasilez HCT, η δόση μπορεί να αυξηθεί σε ασθενείς των οποίων η αρτηριακή πίεση εξακολουθεί να μη ρυθμίζεται.
Σε ασθενείς στους οποίους έχει επιτευχθεί επαρκής ρύθμιση με τις δύο δραστικές ουσίες, η δόση του Rasilez HCT πρέπει να περιέχει τις ίδιες δόσεις αλισκιρένης και υδροχλωροθειαζίδης που ο ασθενής λάμβανε κατά το παρελθόν.
Το Rasilez HCT πρέπει να χορηγείται με προσοχή σε ασθενείς με ηπατικά προβλήματα και δεν πρέπει να χορηγείται σε ασθενείς με σοβαρά ηπατικά ή νεφρικά προβλήματα.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Πώς δρα το Rasilez HCT; Το Rasilez HCT περιέχει δύο δραστικές ουσίες, την αλισκιρένη και την υδροχλωροθειαζίδη.
Η αλισκιρένη είναι αναστολέας ρενίνης.
Αναστέλλει τη δραστηριότητα ενός ανθρώπινου ενζύμου που ονομάζεται ρενίνη, το οποίο μετέχει στην παραγωγή της ουσίας αγγειοτασίνη I στον οργανισμό.
Η αγγειοτασίνη I μετατρέπεται στην ορμόνη αγγειοτασίνη II, η οποία είναι ισχυρό αγγειοσυσταλτικό (συστέλλει τα αιμοφόρα αγγεία).
Με την αναστολή της παραγωγής αγγειοτασίνης Ι, τα επίπεδα τόσο της αγγειοτασίνης Ι όσο και της αγγειοτασίνης ΙΙ πέφτουν, επιφέροντας αγγειοδιαστολή (διαπλάτυνση των αιμοφόρων αγγείων) και, κατ ’ επέκταση, μείωση της αρτηριακής πίεσης.
Η υδροχλωροθειαζίδη είναι ένα διουρητικό που αποτελεί έναν άλλο τύπο αντιυπερτασικής θεραπείας.
Προκαλεί αύξηση της παραγωγής ούρων, μειώνοντας την ποσότητα υγρού στο αίμα και την αρτηριακή πίεση.
Ο συνδυασμός αυτών των δύο δραστικών ουσιών έχει αθροιστική δράση και μειώνει την αρτηριακή πίεση σε μεγαλύτερο βαθμό απ ’ ότι κάθε φάρμακο χωριστά.
Με τη μείωση της αρτηριακής πίεσης, μειώνονται και οι κίνδυνοι που προκαλεί η υψηλή αρτηριακή πίεση, όπως τα εγκεφαλικά επεισόδια.
Ποιες μελέτες εκπονήθηκαν για το Rasilez HCT; Η αλισκιρένη ως μονοθεραπεία έχει εγκριθεί στην Ευρωπαϊκή Ένωση (ΕΕ) από τον Αύγουστο του 2007, ως Rasilez, Enviage, Sprimeo, Tekturna και Riprazo.
Η εταιρεία προσκόμισε πληροφορίες που χρησιμοποιήθηκαν στην αξιολόγηση της αλισκιρένης και περιλαμβάνονται στην δημοσιευμένη βιβλιογραφία προς υποστήριξη της αίτησης για το Rasilez HCT, καθώς και πληροφορίες από επιπρόσθετες μελέτες.
Γενικά, η εταιρεία παρουσίασε τα αποτελέσματα εννέα βασικών μελετών στις οποίες μετείχαν συνολικά περίπου 9. 000 ασθενείς με ιδιοπαθή υπέρταση.
Στις περισσότερες μελέτες μετείχαν ασθενείς με ήπια έως μέτρια υπέρταση, ενώ σε μία μελέτη μετείχαν ασθενείς με σοβαρή υπέρταση.
Οι μελέτες συνέκριναν το συνδυασμό αλισκιρένης και υδροχλωροθειαζίδης με εικονικό φάρμακο (εικονική θεραπεία) με τη μονοθεραπεία αλισκιρένης ή υδροχλωροθειαζίδης ή με άλλα αντιυπερτασικά φάρμακα (βαλσαρτάνη, ιρβεσαρτάνη, λισινοπρίλη ή αμλοδιπίνη).
Οι μελέτες διήρκεσαν από οκτώ εβδομάδες έως ένα έτος και βασικός δείκτης μέτρησης της αποτελεσματικότητας ήταν η μεταβολή της αρτηριακής πίεσης είτε κατά τη φάση ανάπαυσης του καρδιακού παλμού (διαστολική) είτε κατά τη συστολή των θαλάμων της καρδιάς (συστολική).
Τρείς επιπρόσθετες μελέτες διεξήχθησαν ώστε να καταδειχθεί πως οι δραστικές ουσίες απορροφώνται από τον οργανισμό με τον ίδιο τρόπο όταν λαμβάνονται ως ξεχωριστά δισκία ή ως Rasilez HCT.
Ποιο είναι το όφελος του Rasilez HCT σύμφωνα με τις μελέτες; Το Rasilez HCT απεδείχθη πιο αποτελεσματικό από το εικονικό φάρμακο στη μείωση της αρτηριακής πίεσης.
Στους ασθενείς των οποίων η αρτηριακή πίεση δεν ρυθμίστηκε επαρκώς με μονοθεραπεία αλισκιρένης ή υδροχλωροθειαζίδης, η μεταπήδηση σε συνδυαστική θεραπεία επέφερε μεγαλύτερη μείωση της αρτηριακής πίεσης απ ’ ότι η συνέχιση της μονοθεραπείας.
Ποιοι κίνδυνοι συνδέονται με το Rasilez HCT; Η πιο συχνή ανεπιθύμητη ενέργεια του Rasilez HCT (εμφανίζεται σε 1 έως 10 στους 100 ασθενείς) είναι η διάρροια.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Rasilez HCT περιλαμβάνεται στο φύλλο οδηγιών χρήσης.
Το Rasilez HCT δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην αλισκιρένη, την υδροχλωροθειαζίδη, σε οποιοδήποτε άλλο συστατικό του φαρμάκου ή στις σουλφοναμίδες.
Δεν πρέπει να χορηγείται σε ασθενείς που παρουσίασαν αγγειοοίδημα (πρήξιμο κάτω από το δέρμα) κατά τη χορήγηση αλισκιρένης, που έχουν σοβαρά νεφρικά ή ηπατικά προβλήματα ή σε άτομα με πολύ χαμηλά επίπεδα καλίου ή πολύ υψηλά επίπεδα ασβεστίου στο αίμα.
Δεν πρέπει να χορηγείται μαζί με κυκλοσπορίνη (φάρμακο που μειώνει την δραστηριότητα του ανοσοποιητικού συστήματος) ή άλλα φάρμακα που ενδέχεται να επιβραδύνουν την αποδόμηση της αλισκιρένης στον οργανισμό, όπως η κινιδίνη (χρησιμοποιείται για την ρύθμιση του ακανόνιστου καρδιακού παλμού) ή βεραπαμίλη (χρησιμοποιείται για τη θεραπεία καρδιακών προβλημάτων).
Δεν πρέπει να χορηγείται σε γυναίκες μετά τον τρίτο μήνα της εγκυμοσύνης ή κατά το θηλασμό.
Δε συνιστάται η χορήγησή του κατά τους πρώτους τρεις μήνες της εγκυμοσύνης.
2/ 3 Για ποιους λόγους εγκρίθηκε το Rasilez HCT; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Rasilez HCT υπερτερούν των κινδύνων που συνδέονται με αυτό για τη θεραπεία της ιδιοπαθούς υπέρτασης σε ενήλικες των οποίων η αρτηριακή πίεση δεν ρυθμίζεται επαρκώς με μονοθεραπεία αλισκιρένης ή υδροχλωροθειαζίδης ή ρυθμίζεται επαρκώς με ταυτόχρονη χορήγηση αλισκιρένης και υδροχλωροθειαζίδης, σε δόση ίδια με αυτή της συνδυαστικής θεραπείας.
Η επιτροπή εισηγήθηκε τη χορήγηση άδειας κυκλοφορίας για το Rasilez HCT.
Λοιπές πληροφορίες για το Rasilez HCT:
Στις 16 Ιανουαρίου 2009 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Novartis Europharm Limited για το Rasilez HCT.
Η πλήρης δημόσια έκθεση αξιολόγησης (EPAR) του Rasilez HCT διατίθεται εδώ.
Τελευταία ενημέρωση της περίληψης:
12- 2008
3/ 3
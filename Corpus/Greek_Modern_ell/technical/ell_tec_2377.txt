# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 129
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ZACTRAN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Zactran; Το Zactran είναι ενέσιµο διάλυµα για βοοειδή που περιέχει τη δραστική ουσία gamithromycin (150 mg/ ml).
Σε ποιες περιπτώσεις χρησιµοποιείται το Zactran; Το Zactran είναι αντιβιοτικό.
Χρησιµοποιείται για τη θεραπεία και πρόληψη της αναπνευστικής νόσου των βοοειδών (BRD) που οφείλεται στα βακτήρια Mannheimia haemolytica, Pasteurella multocida και Histophilus somni.
Η παρουσία της νόσου BRD στο κοπάδι πρέπει να διαπιστώνεται πριν από την έναρξη της αγωγής πρόληψης.
Το Zactran χορηγείται µε µία µόνο υποδόρια ένεση (κάτω από το δέρµα).
Η χορηγούµενη δόση υπολογίζεται ανάλογα µε το βάρος του υπό θεραπεία ζώου.
Στα ζώα άνω των 250 kg πρέπει να χορηγηθεί ένεση σε περισσότερα από ένα σηµεία.
Πώς δρα το Zactran; Η δραστική ουσία του Zactran, η gamithromycin είναι αντιβιοτικό της οµάδας των µακρολιδίων. ∆ρα αναστέλλοντας τη λειτουργία των ριβοσωµάτων των βακτηρίων, δηλαδή των τµηµάτων των κυττάρων όπου παράγονται οι πρωτεΐνες και συνεπώς αποτρέπεται η ανάπτυξη των βακτηρίων.
Ποιες µελέτες εκπονήθηκαν για το Zactran; Κατάλληλες µελέτες είχαν ως αντικείµενο να καταδείξουν την αποτελεσµατικότητα του Zactran στα βοοειδή.
Οι κύριες κλινικές µελέτες πραγµατοποιήθηκαν σε αγροκτήµατα διαφόρων ευρωπαϊκών χωρών εντός και εκτός της ΕΕ.
Για τη θεραπεία της BRD, τα αποτελέσµατα του Zactran συγκρίθηκαν µε εκείνα ενός άλλου µακρολιδικού αντιβιοτικού (της τουλαθροµυκίνης), το οποίο έχει ήδη λάβει έγκριση στην ΕΕ.
Οι µελέτες πραγµατοποιήθηκαν σε βοοειδή που είχαν ήδη προσβληθεί από τη νόσο.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Για την πρόληψη της BRD, το Zactran συγκρίθηκε µε εικονικό φάρµακο (εικονική θεραπεία) σε βοοειδή που βρίσκονταν σε επαφή µε νοσούντα ζώα στο ίδιο αγρόκτηµα, οπότε ήταν πολύ πιθανό να εκδηλώσουν την ασθένεια.
Ποιο είναι το όφελος του Zactran σύµφωνα µε τις µελέτες; Το Zactran αποδείχθηκε αποτελεσµατικό για τη θεραπεία και πρόληψη της BRD που οφείλεται στα βακτήρια Mannheimia haemolytica, Pasteurella multocida και Histophilus somni.
Για τη θεραπεία της BRD, το Zactran αποδείχθηκε εξίσου αποτελεσµατικό µε την τουλαθροµυκίνη.
Ποιοι κίνδυνοι συνδέονται µε το Zactran; Μετά τη χορήγηση της ένεσης Zactran, µέχρι και 45% των ζώων θα εµφανίσουν οίδηµα στο σηµείο της ένεσης.
Τα ζώα ενδέχεται να παρουσιάσουν ενδείξεις ελαφρού πόνου για µία ηµέρα.
Το πρήξιµο γενικά υποχωρεί σε 3 έως 14 ηµέρες αλλά µπορεί να επιµείνει σε ορισµένα ζώα για διάστηµα µέχρι 35 ηµερών µετά τη θεραπεία.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Άτοµα µε γνωστή υπερευαισθησία (αλλεργία) σε αντίστοιχα αντιβιοτικά (της οµάδα των µακρολιδίων) πρέπει να αποφεύγουν την επαφή µε το φάρµακο.
Το Zactran πιθανόν να προκαλέσει ερεθισµό στα µάτια ή το δέρµα και εποµένως πρέπει να αποφεύγεται η επαφή µε το δέρµα ή τα µάτια.
Εάν το Zactran έρθει σε άµεση επαφή µε τα µάτια, πρέπει να ξεπλυθούν αµέσως µε καθαρό νερό.
Οµοίως, εάν υπάρξει άµεση επαφή του Zactran µε το δέρµα, η προσβεβληµένη περιοχή ξεπλένεται αµέσως µε καθαρό νερό.
Σε περίπτωση τυχαίας αυτοένεσης, αναζητήστε αµέσως ιατρική συµβουλή και δείξετε στο γιατρό το φύλλο οδηγιών χρήσης ή την ετικέτα.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); ∆εν επιτρέπεται η σφαγή των βοοειδών για 64 ηµέρες µετά τη χορήγηση της τελευταίας δόσης του Zactran.
Πόσος χρόνος απαιτείται πριν από τη χρήση του γάλακτος για κατανάλωση από τον άνθρωπο; Το Zactran δεν πρέπει να χορηγείται σε γαλακτοπαραγωγές αγελάδες ή µοσχίδες που παράγουν γάλα για ανθρώπινη κατανάλωση, δεδοµένου ότι η ασφάλεια του φαρµάκου δεν έχει µελετηθεί σε ζώα εκτροφής.
Να µην χρησιµοποιείται επίσης σε έγκυες αγελάδες ή µοσχίδες που προορίζονται να παράγουν γάλα για κατανάλωση από τον άνθρωπο εντός 2 µηνών από τον τοκετό.
Για ποιους λόγους εγκρίθηκε το Zactran; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Zactran υπερτερούν των κινδύνων που συνδέονται µε αυτό στη θεραπευτική και προληπτική αγωγή της αναπνευστικής νόσου των βοοειδών (BRD) που οφείλεται στα βακτήρια Mannheimia haemolytica, Pasteurella multocida και Histophilus somni (η παρουσία της νόσου BRD στο κοπάδι πρέπει να διαπιστώνεται πριν από την έναρξη της αγωγής πρόληψης).
Η επιτροπή εισηγήθηκε τη χορήγηση άδειας κυκλοφορίας στο Zactran.
Για τη σχέση οφέλους- κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Σελίδα 2/ 3 Λοιπές πληροφορίες για το Zactran:
Στις 24/ 07/ 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Merial για το Zactran.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Ιούλιος 2008.
Σελίδα 3/ 3
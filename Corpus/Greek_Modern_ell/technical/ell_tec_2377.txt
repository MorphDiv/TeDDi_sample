# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 689
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
SIKLOS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Siklos; Το Siklos είναι φάρμακο που περιέχει τη δραστική ουσία υδροξυκαρβαμίδη.
Διατίθεται υπό μορφή δισκίων των 1. 000 mg.
Σε ποιες περιπτώσεις χρησιμοποιείται το Siklos; Το Siklos χρησιμοποιείται σε ενήλικες και παιδιά με σύνδρομο δρεπανοκυτταρικής αναιμίας (γενετική νόσος κατά την οποία τα ερυθρά αιμοσφαίρια αλλάζουν σχήμα και καθίστανται άκαμπτα όταν δεν μεταφέρουν οξυγόνο).
Χρησιμοποιείται για την πρόληψη των υποτροπιαζουσών επώδυνων κρίσεων απόφραξης των αγγείων.
Οι κρίσεις απόφραξης των αγγείων συμβαίνουν όταν τα αιμοφόρα αγγεία φράζονται από μη φυσιολογικά ερυθρά αιμοσφαίρια, τα οποία εμποδίζουν τη ροή του αίματος προς τα όργανα.
Στις κρίσεις αυτές μπορεί να περιλαμβάνεται το οξύ θωρακικό σύνδρομο, μια απειλητική για τη ζωή πάθηση όπου ο ασθενής εμφανίζει ξαφνικά πόνο στο στήθος, πυρετό, δυσκολία στην αναπνοή ή ενδείξεις υγρού στους πνεύμονες που γίνονται εμφανείς σε ακτινογραφία.
Δεδομένου του μικρού αριθμού ασθενών με σύνδρομο δρεπανοκυτταρικής αναιμίας και, συνεπώς, της σπανιότητας της νόσου, το Siklos χαρακτηρίσθηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 9 Ιουλίου 2003.
Το φάρμακο χορηγείται μόνο με ιατρική συνταγή.
Πώς χρησιμοποιείται το Siklos; Η έναρξη της θεραπείας με Siklos πρέπει να γίνεται από ιατρό πεπειραμένο στη διαχείριση του συνδρόμου δρεπανοκυτταρικής αναιμίας.
Το Siklos λαμβάνεται μία φορά την ημέρα, κατά προτίμηση το πρωί πριν από το πρωινό γεύμα.
Η δόση έναρξης είναι συνήθως η πλησιέστερη στο πολλαπλάσιο τετάρτου του δισκίου (250 mg) υπολογιζόμενη με βάση 15 mg ανά κιλό σωματικού βάρους.
Τα δισκία διαθέτουν ειδικές εγκοπές ώστε να μπορούν εύκολα να διαιρούνται σε τέσσερα ίσα τμήματα.
Η δόση ρυθμίζεται σύμφωνα με την απόκριση του ασθενούς στη θεραπεία και η συνήθης δόση κυμαίνεται μεταξύ 15 και 30 mg ανά κιλό σωματικού βάρους την ημέρα.
Σε εξαιρετικές περιπτώσεις μπορούν να χορηγηθούν δόσεις έως 35 mg ημερησίως ανά κιλό σωματικού βάρους, εφόσον το αίμα του ασθενούς βρίσκεται υπό παρακολούθηση για ενδεχόμενες ανεπιθύμητες ενέργειες.
Οι ασθενείς που δεν αποκρίνονται σε αυτή τη δόση ή εμφανίζουν ανεπιθύμητες ενέργειες πρέπει να διακόπτουν ή να αναστέλλουν τη θεραπεία.
Η δόση του Siklos πρέπει να μειώνεται σε ασθενείς που αντιμετωπίζουν ήπια ή μέτρια προβλήματα 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged νεφρών και να μη χορηγείται καν σε ασθενείς που αντιμετωπίζουν σοβαρά προβλήματα νεφρών ή ήπατος.
Δεν συνιστάται η χορήγηση του Siklos σε παιδιά ηλικίας κάτω των 2 ετών.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το Siklos; Η δραστική ουσία που περιέχει το Siklos, η υδροξυκαρβαμίδη, αναστέλλει την ανάπτυξη και αναπαραγωγή ορισμένων κυττάρων, όπως τα αιμοσφαίρια.
Παρά το γεγονός ότι ο ακριβής τρόπος δράσης της στη συγκεκριμένη νόσο δεν είναι κατανοητός, η υδροξυκαρβαμίδη μπορεί να μειώσει τον αριθμό των κυττάρων που κυκλοφορούν στο αίμα, καθώς και να προλάβει την αλλαγή του σχήματος των ερυθρών αιμοσφαιρίων σε ασθενείς με σύνδρομο δρεπανοκυτταρικής αναιμίας, γεγονός που μειώνει τον κίνδυνο απόφραξης των αιμοφόρων αγγείων.
Η υδροξυκαρβαμίδη, η οποία ήταν γνωστή ως υδροξυουρία, έχει λάβει άδεια κυκλοφορίας στην Ευρωπαϊκή Ένωση (ΕΕ) εδώ και αρκετές δεκαετίες για χρήση σε άλλες ασθένειες, περιλαμβανομένων και ορισμένων μορφών καρκίνου.
Ποιες μελέτες εκπονήθηκαν για το Siklos; Δεδομένου ότι η υδροξυκαρβαμίδη αποτελεί ευρέως γνωστή ουσία που χρησιμοποιείται ήδη σε άλλα φάρμακα, η εταιρεία χρησιμοποίησε δεδομένα από την επιστημονική βιβλιογραφία προς στήριξη της χρήσης του Siklos σε ενήλικες και παιδιά με σύνδρομο δρεπανοκυτταρικής αναιμίας.
Ειδικότερα, παρουσίασε στοιχεία για την αποτελεσματικότητα του Siklos από 11 δημοσιευμένες μελέτες στις οποίες μετείχαν 378 παιδιά, καθώς και από τρία εθνικά μητρώα πληροφοριών για 155 παιδιά τα οποία υποβλήθηκαν σε θεραπεία με Siklos για χρονικό διάστημα έως 7 ετών.
Επιπλέον, παρουσίασε στοιχεία από μία μελέτη στην οποία συμμετείχαν 299 ενήλικες και στο πλαίσιο της οποίας η αποτελεσματικότητα του Siklos συγκρίθηκε με εκείνη εικονικού φαρμάκου (εικονική θεραπεία) καθώς και τα αποτελέσματα άλλων μελετών στις οποίες συμμετείχαν 430 ενήλικες.
Τέλος, προσκόμισε ένα εθνικό μητρώο πληροφοριών για 123 ενήλικες οι οποίοι είχαν υποβληθεί σε θεραπεία με Siklos.
Οι μελέτες συνέκριναν τον αριθμό των κρίσεων απόφραξης αγγείων πριν και μετά τη θεραπεία με Siklos, όπως αυτές προσδιορίσθηκαν από οποιοδήποτε επώδυνο επεισόδιο στα χέρια, τα πόδια, την κοιλιακή χώρα, την πλάτη ή το στήθος.
Ποιο είναι το όφελος του Siklos σύμφωνα με τις μελέτες; Οι ασθενείς που λάμβαναν Siklos εμφάνισαν λιγότερες κρίσεις απόφραξης αγγείων μετά από τη χορήγηση της θεραπείας συγκριτικά με πριν από αυτήν, με συχνότητα μείωσης μεταξύ 66% και 80% σε παιδιά και ενήλικες.
Επίσης μειώθηκε και η συχνότητα περιστατικών οξέος θωρακικού συνδρόμου σε ποσοστό 25 έως 33%.
Παρατηρήθηκαν ακόμη λιγότερες εισαγωγές σε νοσοκομεία καθώς και λιγότερες ημέρες νοσηλείας.
Οι επιδράσεις είχαν διάρκεια έως και 7 έτη.
Στη μελέτη που συνέκρινε το Siklos με εικονικό φάρμακο σε ενήλικες παρατηρήθηκαν λιγότερες κρίσεις απόφραξης αγγείων στους ασθενείς που έλαβαν Siklos (2, 5 κρίσεις ανά έτος) από ότι σε εκείνους που έλαβαν εικονικό φάρμακο (4, 5 κρίσεις ανά έτος).
Ποιοι κίνδυνοι συνδέονται με το Siklos; Οι συχνότερες ανεπιθύμητες ενέργειες του Siklos (εμφανίζονται σε περισσότερους από 1 στους 10 ασθενείς) είναι καταστολή του μυελού των οστών, πρόκληση ουδετεροπενίας (χαμηλά επίπεδα ουδετερόφιλων, ενός τύπου λευκών αιμοσφαιρίων), δικτυοερυθροκυτταροπενία (χαμηλά επίπεδα δικτυοερυθροκυττάρων, ενός τύπου νεαρών ερυθρών αιμοσφαιρίων) και μακροκυττάρωση (μεγέθυνση των ερυθρών αιμοσφαιρίων).
Οι ασθενείς που λαμβάνουν θεραπεία με Siklos πρέπει να υποβάλλονται σε εξετάσεις αίματος πριν από την έναρξη της θεραπείας και σε τακτά χρονικά διαστήματα κατά τη διάρκεια αυτής, ώστε να ελέγχεται η συγκέντρωση των αιμοσφαιρίων και να παρακολουθείται η λειτουργία των νεφρών και του ήπατος.
Η συγκέντρωση των αιμοσφαιρίων συνήθως επανέρχεται σε κανονικά επίπεδα δύο εβδομάδες μετά από τη διακοπή της θεραπείας με Siklos.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Siklos περιλαμβάνεται στο φύλλο οδηγιών χρήσης.
Το Siklos δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην υδροξυκαρβαμίδη ή σε οποιοδήποτε άλλο συστατικό του φαρμάκου.
Επίσης το φάρμακο δεν πρέπει να χορηγείται σε ασθενείς που αντιμετωπίζουν σοβαρά προβλήματα με τους νεφρούς ή το ήπαρ ή σε ασθενείς με εξαιρετικά χαμηλή συγκέντρωση αιμοσφαιρίων.
Κατά τη διάρκεια χορήγησης του Siklos θα πρέπει να διακόπτεται ο θηλασμός.
Για ποιους λόγους εγκρίθηκε το Siklos;
©EMEA 2007
2/ 3
Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Siklos υπερτερούν των κινδύνων που συνδέονται με αυτό στην πρόληψη της επανεμφάνισης επώδυνων κρίσεων απόφραξης αγγείων, περιλαμβανομένου του οξέος θωρακικού συνδρόμου, σε ασθενείς παιδιά και ενήλικες που πάσχουν από συμπτωματικό σύνδρομο δρεπανοκυτταρικής αναιμίας.
Η επιτροπή εισηγήθηκε τη χορήγηση άδειας κυκλοφορίας για το Siklos.
Ποια μέτρα λαμβάνονται για την ασφαλή χρήση του Siklos; Η εταιρεία που παρασκευάζει το Siklos θα παράσχει ενημερωτικούς φακέλους για ιατρούς και ασθενείς όπου θα περιγράφονται οι πληροφορίες ασφάλειας του φαρμάκου.
Λοιπές πληροφορίες για το Siklos:
Στις 29 Ιουνίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Addmedica για το Siklos.
Η περίληψη της γνώμης της Επιτροπής Ορφανών Φαρμάκων για το Siklos διατίθεται εδώ.
Η πλήρης δημόσια έκθεση αξιολόγησης (EPAR) του Siklos διατίθεται εδώ.
Τελευταία ενημέρωση της περίληψης:
07- 2007.
©EMEA 2007
3/ 3
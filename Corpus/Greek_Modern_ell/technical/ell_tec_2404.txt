# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ C/ V/ 077
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
DRAXXIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε τον τρόπο χρήσης του εν λόγω προϊόντος, επικοινωνήστε µε την κτηνιατρική αρχή της χώρας σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το DRAXXIN; Το DRAXXIN περιέχει τουλαθροµυκίνη, η οποία ανήκει σε µια κατηγορία φαρµάκων µε αντιβιοτική δράση.
Το DRAXXIN είναι ενέσιµο διάλυµα (100 mg/ ml).
Σε ποιες περιπτώσεις χρησιµοποιείται το DRAXXIN; Το DRAXXIN χρησιµοποείται για τη θεραπεία των ακόλουθων νόσων, στις περιπτώσεις που αυτές προκαλούνται από βακτήρια ευαίσθητα στην τουλαθροµυκίνη:
•
αναπνευστική νόσο των βοοειδών (BRD) που προκαλείται από Mannheimia haemolytica, Pasteurella multocida, Histophilus somni ή Mycoplasma bovis,
•
λοιµώδης κερατοεπιπεφυκίτιδα (IBK) σε βοοειδή, µια νόσο των οφθαλµών που προκαλείται από Moraxella bovis,
•
αναπνευστική νόσο των χοίρων (SRD) η οποία προκαλείται από Actinobacillus pleuropneumoniae, Pasteurella multocida, Mycoplasma hyopneumoniae ή Haemophilus parasuis.
Το DRAXXIN µπορεί οµοίως να χρησιµοποιηθεί για την πρόληψη της αναπνευστικής νόσου των βοοειδών και της αναπνευστικής νόσου των χοίρων.
Το φάρµακο πρέπει να χρησιµοποιείται αποκλειστικά για την πρόληψη βοοειδών και χοίρων σε περιπτώσεις όπου έχει διαπιστωθεί η ύπαρξη της νόσου στο κοπάδι, στους δε χοίρους εάν αναµένεται να εµφανίσουν τη νόσο εντός δύο ή τριών ηµερών.
Το DRAXXIN χορηγείται µε µία ένεση των 2, 5 mg ανά χιλιόγραµµο σωµατικού βάρους.
Στα βοοειδή η ένεση χορηγείται υποδόρια (κάτω από το δέρµα) και η δόση στα ζώα που ζυγίζουν πάνω από 300 kg διαιρείται ώστε να µην χορηγούνται πάνω από 7, 5 ml στο ίδιο µέρος του σώµατος.
Στους χοίρους χορηγείται ενδοµυϊκά (σε µυ) και η δόση στα ζώα που ζυγίζουν πάνω από 80 kg διαιρείται ώστε να µην χορηγούνται πάνω από 2 ml στο ίδιο µέρος του σώµατος.
Συνιστάται η θεραπεία να πραγµατοποιείται ενώ η νόσος βρίσκεται ακόµη σε πρώιµο στάδιο και η απόκριση των ζώων να αξιολογείται εντός 48 ωρών.
Εάν τα συµπτώµατα δεν υποχωρούν, επιδεινώνονται ή υποτροπιάζουν, πρέπει να χορηγείται θεραπεία µε άλλο αντιβιοτικό.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu © EMEA European Medicines Agency, 2008.
Reproduction is authorised provided the source is acknowledged Πώς δρα το DRAXXIN; Η δραστική ουσία του DRAXXIN, η τουλαθροµυκίνη, είναι ένα αντιβιοτικό που ανήκει στην κατηγορία των « µακρολιδίων ». ∆εσµεύεται στο RNA (µόρια που δίνουν οδηγίες στα κύτταρα σχετικά µε τον τρόπο παραγωγής πρωτεϊνών) των βακτηριακών κυττάρων, αποτρέποντας τη δηµιουργία ζωτικών πρωτεϊνών από τα βακτήρια και, κατά συνέπεια, εµποδίζει την ανάπτυξη και τον πολλαπλασιασµό τους.
Το DRAXXIN είναι αποτελεσµατικό έναντι των βακτηρίων που αποτελούν την πιο συχνή αιτία πρόκλησης αναπνευστικής νόσου των βοοειδών, αναπνευστικής νόσου των χοίρων και λοιµώδους κερατοεπιπεφυκίτιδας των βοοειδών.
Ωστόσο, ορισµένα βακτήρια µπορούν να αναπτύξουν ανθεκτικότητα στην τουλαθροµυκίνη, γεγονός που µειώνει την αποτελεσµατικότητά της.
Ποιες µελέτες εκπονήθηκαν για το DRAXXIN; Η αποτελεσµατικότητα του DRAXXIN στη θεραπεία ή στην πρόληψη της αναπνευστικής νόσου των βοοειδών µελετήθηκε σε εννέα κύριες µελέτες επί βοοειδών οι οποίες πραγµατοποιήθηκαν κατά τη διάρκεια έξαρσης της νόσου.
Στις µελέτες που αφορούσαν τη θεραπεία, τα βοοειδή είχαν προσβληθεί από βακτήριο που προκαλεί την αναπνευστική νόσο των βοοειδών ενώ τα ζώα που µετείχαν στη µελέτη πρόληψης δεν παρουσίαζαν κανένα σύµπτωµα της νόσου.
Το DRAXXIN συγκρίθηκε µε τιλµικοσίνη ή φλορφενικόλη (άλλα αντιβιοτικά) και, στη µελέτη πρόληψης, συγκρίθηκε επίσης και µε εικονικό φάρµακο (εικονική θεραπεία).
Ο βασικός δείκτης µέτρησης της αποτελεσµατικότητας ήταν η αλλαγή στα συµπτώµατα, συµπεριλαµβανοµένης της θερµοκρασίας σώµατος, της αναπνοής και της ανάρρωσης για χρονικό διάστηµα που κυµαινόταν από δύο εβδοµάδες έως δύο µήνες.
Για τη θεραπεία της λοιµώδους κερατοεπιπεφυκίτιδας σε βοοειδή, η αποτελεσµατικότητα του DRAXXIN εξετάστηκε σε τρεις κύριες µελέτες που πραγµατοποιήθηκαν σε βοοειδή.
Στις δύο µελέτες, η αποτελεσµατικότητα του DRAXXIN συγκρίθηκε µε αυτήν εικονικού φαρµάκου ενώ στην τρίτη συγκρίθηκε και µε αυτήν της οξυτετρακυκλίνης (άλλο αντιβιοτικό).
Ο βασικός δείκτης µέτρησης της αποτελεσµατικότητας ήταν το ποσοστό των βοοειδών που θεραπεύτηκαν µετά από τρεις εβδοµάδες.
Η αποτελεσµατικότητα του DRAXXIN στη θεραπεία της αναπνευστικής νόσου των χοίρων εξετάστηκε σε χοίρους σε δύο κύριες; µελέτες, στις οποίες το φάρµακο συγκρίθηκε µε τιαµουλίνη ή φλορφενικόλη.
Ο βασικός δείκτης µέτρησης της αποτελεσµατικότητας ήταν η αλλαγή στα συµπτώµατα σε χρονικό διάστηµα 10 ηµερών.
Για την πρόληψη της αναπνευστικής νόσου των χοίρων, η αποτελεσµατικότητα του DRAXXIN εξετάστηκε σε έξι κύριες µελέτες, στις οποίες συγκρίθηκε µε εικονικό φάρµακο.
Ο βασικός δείκτης µέτρησης της αποτελεσµατικότητας ήταν το ποσοστό των χοίρων που κατάφεραν να ολοκληρώσουν τις τρεις ή έξι εβδοµάδες που διήρκεσε κάθε µελέτη χωρίς να χρειαστεί να αποµακρυνθούν από αυτές λόγω αναπνευστικής νόσου των χοίρων.
Ποιο είναι το όφελος του DRAXXIN σύµφωνα µε τις µελέτες; Μια άπαξ δόση των 2, 5 mg/ kg DRAXXIN ήταν αποτελεσµατική στη θεραπεία και πρόληψη της αναπνευστικής νόσου των βοοειδών σε βοοειδή και της αναπνευστικής νόσου των χοίρων σε χοίρους.
Σε όλες τις µελέτες, το DRAXXIN ήταν τουλάχιστον εξίσου αποτελεσµατικό µε τα φάρµακα σύγκρισης.
Εξετάζοντας τα αποτελέσµατα όλων των µελετών µαζί, το DRAXXIN αποδείχτηκε αποτελεσµατικότερο από το εικονικό φάρµακο.
Σε δύο από τις τρεις µελέτες για τη λοιµώδη κερατοεπιπεφυκίτιδα των βοοειδών, το DRAXXIN ήταν αποτελεσµατικότερο από το εικονικό φάρµακο στη θεραπεία της νόσου.
Ωστόσο, η τρίτη µελέτη δεν κατέδειξε διαφορά στην αποτελεσµατικότητα του DRAXXIN, της οξυτετρακυκλίνης και του εικονικού φαρµάκου.
Οι λόγοι για την συγκεκριµένη αποτελεσµατικότητα δεν είναι σαφείς.
©EMEA 2008
2/ 4
Ποιοι κίνδυνοι συνδέονται µε το DRAXXIN; Η υποδόρια ένεση DRAXXIN σε βοοειδή συχνά προκαλεί παροδικό πόνο και εξοίδηση στο σηµείο χορήγησής της, που µπορεί να διαρκέσουν έως 30 ηµέρες.
Οι συγκεκριµένες αντιδράσεις δεν έχουν παρατηρηθεί σε χοίρους µετά από ενδοµυϊκή ένεση.
Άλλες αντιδράσεις που σχετίζονται µε την ένεση σε βοοειδή και χοίρους διαρκούν για περίπου 30 ηµέρες µετά την ένεση.
Το DRAXXIN δεν πρέπει να χορηγείται σε ζώα που παρουσιάζουν υπερευαισθησία (αλλεργία) στα αντιβιοτικά της κατηγορίας των µακρολιδίων.
Επίσης, δεν πρέπει να χορηγείται ταυτόχρονα µε άλλα αντιβιοτικά της κατηγορίας των µακρολιδίων ή των λινκοσαµιδών (άλλα αντιβιοτικά φάρµακα), σε βοοειδή που παράγουν γάλα για κατανάλωση από τον άνθρωπο, ούτε σε έγκυες αγελάδες που προορίζονται για παραγωγή γάλακτος για κατανάλωση από τον άνθρωπο εντός χρονικού διαστήµατος 2 µηνών από την αναµενόµενη ηµεροµηνία τοκετού.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το DRAXXIN µπορεί να προκαλέσει ερεθισµό στα µάτια.
Εάν το DRAXXIN έρθει κατά τύχη σε επαφή µε τα µάτια, ξεπλύνετε αµέσως µε καθαρό νερό.
Το DRAXXIN ενδέχεται επίσης να προκαλέσει υπερευαισθησία (ερυθρότητα, κνησµός και οίδηµα) εάν έρθει σε επαφή µε το δέρµα.
Σε περίπτωση τυχαίας έκθεσης του δέρµατος στο προϊόν, πλύντε αµέσως το σηµείο µε νερό και σαπούνι.
Μετά από κάθε χρήση πλένετε τα χέρια σας.
Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Ποια είναι η περίοδος αναµονής που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο (περίοδος αναµονής); Για τα βοοειδή που προορίζονται για κατανάλωση είτε ως κρέας είτε ως εδώδιµοι ιστοί, πρέπει να παρέλθουν 49 ηµέρες πριν από τη σφαγή του ζώου.
Για τους χοίρους που προορίζονται για κατανάλωση είτε ως κρέας είτε ως εδώδιµοι ιστοί, πρέπει να παρέλθουν 33 ηµέρες πριν από τη σφαγή του ζώου.
Πόσος χρόνος απαιτείται πριν από τη χρήση του γάλακτος για κατανάλωση από τον άνθρωπο; Το DRAXXIN δεν πρέπει να χορηγείται σε βοοειδή που παράγουν γάλα για κατανάλωση από τον άνθρωπο, ούτε σε έγκυες αγελάδες που προορίζονται για παραγωγή γάλακτος για κατανάλωση από τον άνθρωπο κατά το διάστηµα των 2 µηνών που προηγείται της αναµενόµενης ηµεροµηνίας τοκετού.
Για ποιους λόγους εγκρίθηκε το DRAXXIN; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του DRAXXIN υπερτερούν των κινδύνων που συνδέονται µε αυτό για τη θεραπεία και πρόληψη της αναπνευστικής νόσου των βοοειδών, για τη θεραπεία της λοιµώδους κερατοεπιπεφυκίτιδας σε βοοειδή και για τη θεραπεία και πρόληψη της αναπνευστικής νόσου σε χοίρους.
Η επιτροπή εισηγήθηκε τη χορήγηση άδειας κυκλοφορίας για το DRAXXIN.
Η σχέση ωφέλειας- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το DRAXXIN:
©EMEA 2008
3/ 4
Στις 23 Ιουλίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Limited για το DRAXXIN.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
3 Οκτωβρίου 2007.
©EMEA 2008
4/ 4
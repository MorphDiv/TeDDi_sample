# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ CVMP/ 140321/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ZUBRIN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Zubrin;
Το Zubrin είναι επιγλώσσιο δισκίο, ήτοι ένα είδος δισκίου, το οποίο αποσαθρώνεται γρήγορα όταν έρχεται σε επαφή µε την υγρασία, επί παραδείγµατι όταν το τοποθετείτε επάνω στη γλώσσα του σκύλου σας.
Το Zubrin περιέχει τη δραστική ουσία τεποξαλίνη.
Σε ποιες περιπτώσεις χρησιµοποιείται το Zubrin;
Το Zubrin χρησιµοποιείται σε σκύλους για τη µείωση της φλεγµονής και την ανακούφιση από τον πόνο που οφείλεται σε οξείες και χρόνιες µυοσκελετικές παθήσεις.
Το Zubrin χορηγείται σε σκύλους µία φορά ηµερησίως 1- 2 ώρες µετά τη λήψη γεύµατος έως ότου ο σκύλος παρουσιάσει βελτίωση.
Ωστόσο, δεδοµένου ότι ενδέχεται να υπάρξουν ανεπιθύµητες ενέργειες, κάθε θεραπεία που υπερβαίνει τις 1 – 2 εβδοµάδες πρέπει να γίνεται κάτω από τακτική επίβλεψη κτηνιάτρου.
Πώς δρα το Zubrin;
Το Zubrin περιέχει τεποξαλίνη, η οποία ανήκει στην κατηγορία φαρµάκων που καλούνται µη στεροειδή αντιφλεγµονώδη φάρµακα.
Το Zubrin δρα αναστέλλοντας τα ένζυµα κυκλοοξυγενάση 1 και κυκλοοξυγενάση 2.
Όταν αναστέλλονται τα συγκεκριµένα ένζυµα παράγεται µικρότερη ποσότητα προσταγλανδίνης. ∆εδοµένου ότι οι προσταγλανδίνες είναι ουσίες οι οποίες ενεργοποιούν τη φλεγµονή, η τεποξαλίνη µειώνει τη φλεγµονή και τη διόγκωση των µυών ή των αρθρώσεων, καθώς και τον πόνο που αυτές συνεπάγονται.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Zubrin;
Το Zubrin µελετήθηκε σε εργαστηριακά ζώα, καθώς και σε σκύλους, οι οποίοι υποβλήθηκαν σε θεραπεία σε διάφορα κτηνιατρικά ιατρεία/ κλινικές στις ΗΠΑ και σε αρκετές ευρωπαϊκές χώρες (« κλινικές µελέτες »).
Σε αυτές τις κλινικές µελέτες, οι ιδιοκτήτες των ζώων χορηγούσαν Zubrin στους σκύλους τους άπαξ ηµερησίως στη δοσολογία των 10 mg ανά κιλό σωµατικού βάρους, µε ή χωρίς τη λήψη γεύµατος.
Τα καλύτερα αποτελέσµατα σηµειώθηκαν µε τη χορήγηση του Zubrin 1- 2 ώρες µετά τη λήψη γεύµατος.
Η θεραπεία στα ζώα συνεχίστηκε έως την εµφάνιση βελτίωσης.
Ωστόσο, δεδοµένου ότι ενδέχεται να υπάρξουν ανεπιθύµητες ενέργειες, κάθε θεραπεία που υπερβαίνει τις 1 – 2 εβδοµάδες πρέπει να γίνεται κάτω από τακτική επίβλεψη κτηνιάτρου.
Το Zubrin αποδείχθηκε εξίσου αποτελεσµατικό µε άλλα φάρµακα της ίδιας κατηγορίας και οδήγησε σε σηµαντική βελτίωση σκύλους µε παθήσεις των µυών και των αρθρώσεων.
Ποιες είναι οι ανεπιθύµητες ενέργειες του Zubrin;
Οι ανεπιθύµητες ενέργειες του Zubrin είναι εκείνες που παρατηρούνται µε άλλα µη στεροειδή αντιφλεγµονώδη φάρµακα, όπως έµετος, µαλακά κόπρανα ή διάρροια, αιµορραγικές κενώσεις, µείωση της όρεξης και κόπωση.
Έµετος ή διάρροια παρατηρήθηκε σε έναν στους 10 σκύλους.
Σε σπάνιες περιπτώσεις, ιδιαίτερα σε υπερήλικους ή σε ευαίσθητους σκύλους, αυτές οι ανεπιθύµητες ενέργειες µπορεί να είναι πολύ σοβαρές.
Περιστασιακά µπορεί να εµφανιστεί επίσης τριχόπτωση και δερµατικό ερύθηµα.
Στην περίπτωση εµφάνισης αυτών των ανεπιθύµητων ενεργειών, πρέπει να σταµατήσετε τη χορήγηση του Zubrin στον σκύλος σας.
Επίσης, πριν από την έναρξη της θεραπείας µε Zubrin, ενηµερώστε τον κτηνίατρο εάν ο σκύλος λαµβάνει άλλα φάρµακα, καθώς η αλληλεπίδραση ορισµένων φαρµάκων ενδέχεται να µειώνει την αποτελεσµατικότητά τους.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Το Zubrin διαθέτει ειδική φαρµακοτεχνική µορφή (επιγλώσσιο δισκίο) και διαλύεται γρήγορα όταν έρθει σε επαφή µε υγρασία και, συνεπώς, ενδέχεται να γλιστράει ή να γίνει κολλώδες όταν το κρατάτε στα δάκτυλά σας.
Για αυτόν τον λόγο, βεβαιωθείτε ότι τα χέρια σας είναι στεγνά κατά τη χορήγηση του φαρµάκου.
Εάν το επιγλώσσιο δισκίο αποσαθρωθεί πρόωρα, συνιστάται προσεκτικό πλύσιµο των χεριών.
Το Zubrin τοποθετείται απευθείας στο στόµα του σκύλου.
Προσπαθήσετε να κρατήσετε το στόµα του σκύλου κλειστό για λίγο.
Το Zubrin δεν πρέπει να χορηγείται σε ανθρώπους.
Ωστόσο, σε περίπτωση τυχαίας κατανάλωσης αρκετών δισκίων από άνθρωπο να αναζητήσετε αµέσως ιατρική βοήθεια.
Για ποιους λόγους εγκρίθηκε το Zubrin;
Η επιτροπή φαρµάκων για κτηνιατρική χρήση (CVMP) συµφώνησε ότι τα οφέλη του Zubrin είναι σηµαντικότερα από τους κινδύνους στη θεραπεία φλεγµονής ή πόνου στους µυς ή τις αρθρώσεις σε σκύλους και εισηγήθηκε τη χορήγηση άδειας κυκλοφορίας για το Zubrin.
Η σχέση οφέλους/ κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης.
Σελίδα 2/ 3 ©EMEA 2006 Λοιπές πληροφορίες για το Zubrin:
Στις 13 Μαρτίου 2001 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην S- P Veterinary για το Zubrin.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
Μάρτιος 2006.
Σελίδα 3/ 3 ©EMEA 2006
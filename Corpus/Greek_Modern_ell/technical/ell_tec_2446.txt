# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 211
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
KINZALMONO
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Kinzalmono; Το Kinzalmono είναι φάρμακο που περιέχει τη δραστική ουσία τελμισαρτάνη.
Διατίθεται σε μορφή λευκών δισκίων (στρογγυλά: των 20 mg, ωοειδή: των 40 και 80 mg).
Σε ποιες περιπτώσεις χρησιμοποιείται το Kinzalmono; Το Kinzalmono χορηγείται σε ενήλικες με ιδιοπαθή υπέρταση (υψηλή αρτηριακή πίεση).
Ο όρος « ιδιοπαθής » σημαίνει ότι η υψηλή αρτηριακή πίεση δεν προκαλείται από άλλη πάθηση.
Το φάρμακο χορηγείται μόνο με ιατρική συνταγή.
Πώς χρησιμοποιείται το Kinzalmono; Το Kinzalmono λαμβάνεται από το στόμα, με ή χωρίς τροφή.
Η συνήθης συνιστώμενη δόση είναι 40 mg μία φορά την ημέρα, αλλά ορισμένοι ασθενείς μπορεί να έχουν όφελος και με δόση των 20 mg.
Σε περιπτώσεις που δεν επιτυγχάνεται η επιθυμητή μείωση της αρτηριακής πίεσης, η δόση μπορεί να αυξηθεί στα 80 mg ή μπορεί να προστεθεί άλλο φάρμακο για την υπέρταση, όπως η υδροχλωροθειαζίδη.
Πώς δρα το Kinzalmono; Η τελμισαρτάνη, η δραστική ουσία του Kinzalmono, είναι « ανταγωνιστής των υποδοχέων της αγγειοτενσίνης II », δηλαδή ενεργεί αναστέλλοντας τη δράση στον οργανισμό μιας ορμόνης που ονομάζεται αγγειοτενσίνη II.
Η αγγειοτενσίνη ΙΙ αποτελεί ισχυρό αγγειοσυσταλτικό (ουσία που μειώνει τη διάμετρο των αιμοφόρων αγγείων).
Αναστέλλοντας τη δράση των υποδοχέων στους οποίους προσκολλάται συνήθως η αγγειοτενσίνη ΙΙ, η τελμισαρτάνη καταστέλλει τη δράση της ορμόνης, συμβάλλοντας με αυτόν τον τρόπο στη διαστολή των αιμοφόρων αγγείων.
Έτσι, η αρτηριακή πίεση πέφτει, μειώνοντας τους κινδύνους λόγω υψηλής αρτηριακής πίεσης, όπως τα εγκεφαλικά επεισόδια.
Πώς μελετήθηκε το Kinzalmonο; Το Kinzalmono μελετήθηκε σε 1 647 ασθενείς που έλαβαν τελμισαρτάνη είτε ως μονοθεραπεία ή σε συνδυασμό με υδροχλωροθειαζίδη.
Το Kinzalmono συγκρίθηκε με εικονικό φάρμακο (εικονική θεραπεία) και με άλλα φάρμακα για την υπέρταση (ατενολόλη, λισινοπρίλη, εναλαπρίλη και
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2008.
Reproduction is authorised provided the source is acknowledged. αμλοδιπίνη).
Ο κύριος δείκτης μέτρησης της αποτελεσματικότητας ήταν η μείωση της διαστολικής αρτηριακής πίεσης (η αρτηριακή πίεση στο διάστημα μεταξύ δύο καρδιακών παλμών).
Ποιο είναι το όφελος του Kinzalmono σύμφωνα με τις μελέτες; Το Kinzalmono ήταν αποτελεσματικότερο από το εικονικό φάρμακο στη μείωση της διαστολικής αρτηριακής πίεσης και είχε παρόμοια αποτελέσματα με τα άλλα φάρμακα για την υπέρταση.
Ποιοι κίνδυνοι συνδέονται με το Kinzalmono; Οι ανεπιθύμητες ενέργειες του Kinzalmono δεν είναι συχνές.
Εντούτοις, οι παρακάτω ανεπιθύμητες ενέργειες εμφανίζονται σε 1 έως 10 στους 1 000 ασθενείς: υπερκαλιαιμία (υψηλά επίπεδα καλίου στο αίμα) συγκοπή (λιποθυμία), αϋπνία (διαταραχή ύπνου), ίλιγγος (αίσθημα περιστροφής), υπόταση (χαμηλή αρτηριακή πίεση), δύσπνοια (δυσκολία στην αναπνοή), κοιλιακός πόνος, διάρροια, ξηροστομία, δυσπεψία (στομαχικός καύσος), μετεωρισμός (αέρια), υπεριδρωσία (υπερβολική εφίδρωση), κνησμός (φαγούρα), μυαλγία (μυϊκός πόνος), νεφρική δυσλειτουργία (προβλήματα στην λειτουργία των νεφρών), περιλαμβανομένης της νεφρικής ανεπάρκειας, και πόνος στο στήθος.
O πλήρης κατάλογος όλων των ανεπιθύμητων ενεργειών που αναφέρθηκαν με το Kinzalmono περιλαμβάνεται στο φύλλο οδηγιών χρήσεως.
To Kinzalmono δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη τελμισαρτάνη ή σε κάποιο άλλο από τα συστατικά του φαρμάκου.
Δεν πρέπει να χορηγείται σε γυναίκες μετά το πρώτο τρίμηνο της εγκυμοσύνης ή κατά το θηλασμό.
Δεν συνιστάται η λήψη του κατά το πρώτο τρίμηνο της εγκυμοσύνης.
Το Kinzalmono δεν πρέπει να χορηγείται σε άτομα που πάσχουν από σοβαρά ηπατικά προβλήματα ή προβλήματα με τη χολή τους.
Για ποιους λόγους εγκρίθηκε το Kinzalmono; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Kinzalmono υπερτερούν των κινδύνων που συνδέονται με αυτό για τη θεραπεία της ιδιοπαθούς υπέρτασης σε ενήλικες και εισηγήθηκε τη χορήγηση άδειας κυκλοφορίας για το Kinzalmono.
Λοιπές πληροφορίες για το Kinzalmono:
Στις 16 Δεκεμβρίου 1998, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Kinzalmono.
Η άδεια κυκλοφορίας ανανεώθηκε στις 16 Δεκεμβρίου 2003 και στις 16 Δεκεμβρίου 2008.
Κάτοχος της άδειας κυκλοφορίας είναι η Bayer Healthcare AG.
Η πλήρης δημόσια έκθεση αξιολόγησης (EPAR) του Kinzalmono διατίθεται εδώ.
Τελευταία ενημέρωση της περίληψης:
12- 2008
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 072
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
SEVOFLO
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται στην ευρωπαϊκή δηµόσια έκθεση αξιολόγησης).
Τι είναι το SevoFlo;
Το SevoFlo αποτελείται 100% από σεβοφλουράνιο, ένα χηµικό το οποίο σε θερµοκρασία δωµατίου είναι υγρής µορφής, αλλά όταν θερµαίνεται µετατρέπεται σε αέριο (εξαερώνεται).
Το αέριο αυτό χρησιµοποιείται για τη γενική αναισθησία σκύλων.
Σε ποιες περιπτώσεις χρησιµοποιείται το SevoFlo;
Το SevoFlo χρησιµοποιείται για την αναισθησία και τη διατήρηση αυτής σε σκύλους.
Το SevoFlo χορηγείται µε χρήση ειδικού αναισθητικού εξοπλισµού, συνήθως µε ένα προσεκτικά ελεγχόµενο µίγµα αερίων που περιλαµβάνει και οξυγόνο.
Ο σκύλος εισπνέει το µίγµα αερίων το οποίο προκαλεί την αναισθησία του.
Πώς δρα το SevoFlo;
Όταν το µίγµα οξυγόνου και σεβοφλουρανίου χορηγείται σε σκύλο για να το εισπνεύσει, το σεβοφλουράνιο διέρχεται µέσα από τους πνεύµονες, µεταφέρεται µέσω της ροής του αίµατος, περνά στον εγκέφαλο και προκαλεί κατάσταση κατά την οποία το ζώο χάνει τις αισθήσεις του.
Μόλις ολοκληρωθεί το χειρουργείο, η χορήγηση του αναισθητικού διακόπτεται.
Όταν η συγκέντρωση του αναισθητικού στον εγκέφαλο µειωθεί κάτω από ένα ορισµένο επίπεδο, ο σκύλος επανακτά τις αισθήσεις του.
Ποιες µελέτες εκπονήθηκαν για το SevoFlo;
Υποβλήθηκαν δεδοµένα σχετικά µε τη φαρµακευτική ποιότητα, την ανοχή του φαρµάκου από τους σκύλους και την ασφάλειά του για τους ανθρώπους (άτοµα που έρχονται σε επαφή µε το προϊόν) και το περιβάλλον.
∆ιεξήχησαν µελέτες σε σκύλους, στις οποίες συγκρίθηκε η αποτελεσµατικότητα του SevoFlo µε αυτή άλλων αναισθητικών ουσιών, όπως η ισοφλουράνη (άλλο αναισθητικό αέριο), η θειοπεντάλη, η
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged προποφόλη και η κεταµίνη µαζί µε διαζεπάµη και εξετάστηκε η αποτελεσµατικότητα του SevoFlo τόσο στην αναισθησία όσο και στη διατήρησή της.
Ποιο είναι το όφελος του SevoFlo σύµφωνα µε τις µελέτες;
Στις µελέτες που πραγµατοποιήθηκαν αποδείχθηκε ότι το SevoFlo, συγκρινόµενο µε άλλους αναισθητικούς παράγοντες, ήταν εξίσου αποτελεσµατικό.
Καταδείχθηκε ότι προκαλεί σχετικά ταχεία και οµαλή αναισθησία σε σκύλους, µε καλή επακόλουθη ανάνηψη.
Οι µελέτες απέδειξαν ότι το σεβοφλουράνιο µπορεί να χρησιµοποιηθεί µε ασφάλεια σε συνδυασµό µε άλλα φάρµακα που χρησιµοποιούνται ευρέως σε σκύλους πριν ή κατά τη διάρκεια χειρουργικών επεµβάσεων.
Ποιοι κίνδυνοι συνδέονται µε το SevoFlo;
Οι πιο συχνές ανεπιθύµητες ενέργειες που αναφέρθηκαν µετά τη χορήγηση του SevoFlo σε σκύλους είναι χαµηλή πίεση αίµατος, µη φυσιολογική ταχύπνοια, µυϊκή τάση, διέγερση, προσωρινή άπνοια, ακούσιες µυϊκές συσπάσεις και έµετος.
Η δόση που χορηγείται σε πολύ ηλικιωµένους ή πολύ άρρωστους σκύλους πρέπει να προσαρµόζεται δεόντως.
Το SevoFlo δεν πρέπει να χορηγείται σε θηλυκούς σκύλους που κυοφορούν ή θηλάζουν, ούτε σε σκύλους ηλικίας µικρότερης των 12 εβδοµάδων, καθώς η σχετική κλινική εµπειρία είναι περιορισµένη.
Το SevoFlo δεν πρέπει να χορηγείται σε σκύλους µε ευαισθησία ή υποψία ευαισθησίας σε τέτοιου είδους αναισθητικά.
Ο πλήρης κατάλογος των ανεπιθύµητων ενεργειών που αναφέρθηκαν για το SevoFlo περιλαµβάνεται στο φύλλο οδηγιών χρήσης.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Το εν λόγω κτηνιατρικό φάρµακο έχει σχεδιαστεί ειδικά για σκύλους και δεν χρησιµοποιείται για ανθρώπους.
∆εδοµένου ότι το σεβοφλουράνιο είναι αναισθητικό που χορηγείται σε περιπτώσεις γενικής αναισθησίας, η έκθεση του ανθρώπου σε ατµούς σεβοφλουρανίου ενδέχεται να προκαλέσει συµπτώµατα όπως τρόµο, ναυτία, κεφαλαλγίες, χαµηλή πίεση αίµατος, µειωµένο καρδιακό ρυθµό, ακόµη και µειωµένη αναπνοή.
Για το λόγο αυτό πρέπει να δίνεται ιδιαίτερη προσοχή και τυχόν εκλυθέν υλικό να αποµακρύνεται αµέσως, να µην εισπνέονται οι ατµοί και να αποφεύγεται οποιαδήποτε επαφή του προϊόντος µε το στόµα.
Οι έγκυες και θηλάζουσες γυναίκες δεν πρέπει να έρχονται σε επαφή µε το προϊόν, πρέπει δε να αποφεύγουν τα χειρουργεία και τους χώρους ανάνηψης ζώων στα οποία το προϊόν χορηγείται ή έχει χορηγηθεί πρόσφατα.
Σε περίπτωση τυχαίας επαφής µε το δέρµα ή τα µάτια ή και για περισσότερες πληροφορίες ανατρέξτε στο φύλλο οδηγιών χρήσης.
Για ποιους λόγους εγκρίθηκε το SevoFlo;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του SevoFlo υπερτερούν των κινδύνων που σχετίζονται µε αυτό για την αναισθησία και τη διατήρησή της σε σκύλους και εισηγήθηκε τη χορήγηση άδειας κυκλοφορίας στο SevoFlo.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το SevoFlo:
Στις 11 ∆εκεµβρίου 2002 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Abbott Laboratories Ltd για το SevoFlo.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου αναγράφονται στην εξωτερική συσκευασία.
Τελευταία ενηµέρωση της περίληψης:
Μάρτιος
©EMEA 2007 2007
Σελίδα 2/ 3
©EMEA 2007
Σελίδα 3/ 3
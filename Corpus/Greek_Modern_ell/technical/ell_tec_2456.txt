# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ Ι
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Truvada 200 mg/ 245 mg επικαλυμμένα με λεπτό υμένιο δισκία.
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε επικαλυμμένο με λεπτό υμένιο δισκίο περιέχει 200 mg emtricitabine και 245 mg tenofovir disoproxil (που ισοδυναμεί με 300 mg tenofovir disoproxil fumarate ή 136 mg tenofovir).
Έκδοχα:
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Επικαλυμμένo με λεπτό υμένιο δισκίο.
Επικαλυμμένο με λεπτό υμένιο δισκίο, γαλάζιου χρώματος και σχήμα καψακίου που φέρει στη μία του πλευρά χαραγμένη την ένδειξη « GILEAD » και στην άλλη του πλευρά την ένδειξη « 701 ».
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Το Truvada είναι συνδυασμός σταθερής δόσης emtricitabine και tenofovir disoproxil fumarate Ενδείκνυται, ως συνδυασμένη αντιρετροϊκή αγωγή, για τη θεραπεία ενηλίκων που έχουν προσβληθεί από τον ιό HIV- 1.
Η απόδειξη των θεραπευτικών επιδράσεων της αγωγής συνδυασμού με emtricitabine και tenofovir disoproxil fumarate βασίζεται αποκλειστικά σε μελέτες που διεξήχθησαν σε πρωτοθεραπευόμενους ασθενείς, (βλ. παράγραφο 5. 1).
4. 2 Δοσολογία και τρόπος χορήγησης
Την έναρξη θεραπείας πρέπει να αναλαμβάνει γιατρός με εμπειρία στο χειρισμό λοιμώξεων από τον ιό HIV.
Δοσολογία Ενήλικες:
Η συνιστώμενη δόση Truvada είναι ένα δισκίο λαμβανόμενο από του στόματος, μία φορά ημερησίως.
Προκειμένου να βελτιστοποιηθεί η απορρόφηση του tenofovir, συνιστάται το Truvada να λαμβάνεται μαζί με τροφή.
Ακόμη και ένα ελαφρύ γεύμα βελτιώνει την απορρόφηση του tenofovir από το δισκίο συνδυασμού (βλ. παράγραφο 5. 2).
Όταν κρίνεται σκόπιμη η διακοπή της αγωγής με κάποιο από τα συστατικά του Truvada ή όταν απαιτείται τροποποίηση των δόσεων, διατίθενται μεμονωμένα σκευάσματα της emtricitabine και του tenofovir disoproxil fumarate.
Παρακαλώ, ανατρέξτε στην Περίληψη των Χαρακτηριστικών του Προϊόντος για τα φαρμακευτικά αυτά προϊόντα.
Παιδιά και έφηβοι:
Το Truvada δεν συνιστάται για χρήση σε παιδιά κάτω των 18 λόγω ανεπαρκών στοιχείων για την ασφάλεια και αποτελεσματικότητα (βλ. παράγραφο 5. 2).
Ηλικιωμένοι:
Δεν υπάρχουν διαθέσιμα στοιχεία βάσει των οποίων να προταθεί δόση για ασθενείς ηλικίας μεγαλύτερης των 65 ετών.
Εν τούτοις, δεν πρέπει να απαιτείται προσαρμογή στη συνιστώμενη ημερήσια δόση για ενήλικες, εκτός εάν υπάρχουν ενδείξεις νεφρικής ανεπάρκειας.
2 Νεφρική ανεπάρκεια:
Η emtricitabine και το tenofovir απομακρύνονται με νεφρική απέκκριση και η έκθεση στην emtricitabine και στο tenofovir αυξάνεται σε ασθενείς με νεφρική δυσλειτουργία.
Υπάρχουν περιορισμένα δεδομένα για την ασφάλεια και την αποτελεσματικότητα του Truvada σε ασθενείς με μέτρια και σοβαρή νεφρική ανεπάρκεια (κάθαρση κρεατινίνης < 50 ml/ min) και τα μακροπρόθεσμα δεδομένα ασφάλειας δεν έχουν αξιολογηθεί για ήπια νεφρική ανεπάρκεια (κάθαρση κρεατινίνης 50- 80 ml/ min).
Ως εκ τούτου, σε ασθενείς με νεφρική ανεπάρκεια το Truvada πρέπει να χρησιμοποιείται μόνο εάν θεωρείται ότι τα ενδεχόμενα οφέλη από την θεραπεία υπερσκελίζουν τους ενδεχόμενους κινδύνους.
Ασθενείς με νεφρική ανεπάρκεια μπορεί να χρειαστούν στενή παρακολούθηση της νεφρικής λειτουργίας (βλ. παράγραφο 4. 4).
Αναπροσαρμογές του δοσολογικού μεσοδιαστήματος συνιστώνται για ασθενείς με κάθαρση κρεατινίνης μεταξύ 30 και 49 ml/ min.
Αυτές οι αναπροσαρμογές της δόσης δεν έχουν επιβεβαιωθεί σε κλινικές μελέτες και η κλινική ανταπόκριση στην αγωγή πρέπει να παρακολουθείται στενά σε αυτούς τους ασθενείς (βλ. παραγράφους 4. 4 και 5. 2).
Ήπια νεφρική ανεπάρκεια (κάθαρση κρεατινίνης 50- 80 ml/ min):
Περιορισμένα δεδομένα από κλινικές μελέτες υποστηρίζουν την εφάπαξ δόση Truvada ημερησίως σε ασθενείς με ήπια νεφρική ανεπάρκεια (βλ. παράγραφο 4. 4).
Μέτρια νεφρική ανεπάρκεια (κάθαρση κρεατινίνης 30- 49 ml/ min).
Συνιστάται η χορήγηση Truvada κάθε 48 ώρες, με βάση τη διαμόρφωση των φαρμακοκινητικών δεδομένων για την emtricitabine και το tenofovir disoproxil fumarate από τη χορήγηση μονήρους δόσης σε άτομα χωρίς HIV λοίμωξη με διαφορετικό βαθμό νεφρικής ανεπάρκειας (βλ. παράγραφο 4. 4).
Σοβαρή νεφρική ανεπάρκεια (κάθαρση κρεατινίνης < 30 ml/ min) και ασθενείς υπό αιμοκάθαρση:
Το Truvada δεν ενδείκνυται για ασθενείς με σοβαρή νεφρική ανεπάρκεια (κάθαρση κρεατινίνης < 30 ml/ min) και για ασθενείς που χρειάζονται αιμοδιαπίδυση, καθ ’ ότι με το δισκίο συνδυασμού δεν μπορούν να επιτευχθούν οι κατάλληλες μειώσεις στη δόση.
Ηπατική δυσλειτουργία:
Η φαρμακοκινητική του Truvada και της emtricitabine δεν έχει μελετηθεί σε ασθενείς με ηπατική ανεπάρκεια.
Η φαρμακοκινητική του tenofovir έχει μελετηθεί σε ασθενείς με ηπατική ανεπάρκεια και δεν απαιτείται αναπροσαρμογή της δόσης του tenofovir disoproxil fumarate σε αυτούς τους ασθενείς.
Με βάση τον ελάχιστο ηπατικό μεταβολισμό της emtricitabine και τη νεφρική οδό απομάκρυνσής της, δεν είναι πιθανή η ανάγκη αναπροσαρμογής της δόσης σε ασθενείς με ηπατική ανεπάρκεια (βλ. παραγράφους 4. 4 και 5. 2).
Αν το Truvada διακοπεί σε ασθενείς με συνυπάρχουσα λοίμωξη από τον ιό HIV και από τον ιό της ηπατίτιδας Β, οι ασθενείς αυτοί πρέπει να παρακολουθούνται στενά για ένδειξη έξαρσης της ηπατίτιδας (βλ. παράγραφο 4. 4).
Τρόπος χορήγησης Αν οι ασθενείς παρουσιάζουν δυσκολία στην κατάποση, το Truvada μπορεί να διαλυθεί σε περίπου 100 ml ύδατος, χυμού πορτοκαλιού ή σταφυλιού και να ληφθεί αμέσως.
4. 3 Αντενδείξεις
Υπερευαισθησία στις δραστικές ουσίες emtricitabine, tenofovir, tenofovir disoproxil fumarate ή σε κάποιο από τα έκδοχα.
4. 4 Ειδικές προειδοποιήσεις και προφυλάξεις κατά τη χρήση
Το Truvada δεν πρέπει να συγχορηγείται με άλλα φαρμακευτικά προϊόντα που περιέχουν emtricitabine, tenofovir disoproxil (ως fumarate) ή άλλα ανάλογα κυτιδίνης, όπως η λαμιβουδίνη και η ζαλσιταβίνη (βλ. παράγραφο 4. 5).
Αγωγή τριπλού συνδυασμού νουκλεοσιδίων:
Έχουν υπάρξει αναφορές με υψηλό ποσοστό ιολογικής αποτυχίας και ανάπτυξης αντοχής σε πρώιμο στάδιο, όταν το tenofovir disoproxil fumarate
3 συνδυάστηκε με λαμιβουδίνη και αβακαβίρη, όπως επίσης και με λαμιβουδίνη και διδανοσίνη ως θεραπευτικό σχήμα εφ ’ άπαξ ημερησίως.
Υπάρχει στενή ομοιότητα από πλευράς δομής μεταξύ λαμιβουδίνης και emtricitabine ως επίσης και φαρμακοκινητικές και φαρμακοδυναμικές ομοιότητες μεταξύ αυτών των δύο φαρμάκων.
Επομένως, μπορεί να παρατηρηθούν τα ίδια προβλήματα, αν το Truvada χορηγηθεί με ένα τρίτο νουκλεοσιδικό ανάλογο.
Ασθενείς οι οποίοι ελάμβαναν Truvada μπορεί να εξακολουθήσουν να αναπτύσσουν ευκαιριακές λοιμώξεις και άλλες επιπλοκές της HIV λοίμωξης και συνεπώς πρέπει να παραμένουν υπό στενή ιατρική παρακολούθηση από γιατρούς με εμπειρία στη θεραπεία ασθενών με νόσους συσχετιζόμενες με τον ιό HIV.
Οι ασθενείς πρέπει να πληροφορούνται ότι δεν έχει αποδειχθεί ότι οι αντιρετροϊκές θεραπείες, συμπεριλαμβανομένου και του Truvada, αποτρέπουν τον κίνδυνο μετάδοσης του HIV σε άλλους μέσω σεξουαλικής επαφής ή μόλυνσης μέσω του αίματος.
Κατάλληλες προφυλάξεις πρέπει να εξακολουθούν να λαμβάνονται.
Νεφρική ανεπάρκεια:
Η emtricitabine και το tenofovir απεκκρίνονται κυρίως από τους νεφρούς, μέσω σπειραματικής διήθησης και ενεργού σωληναριακής απέκκρισης.
Νεφρική έκπτωση, νεφρική ανεπάρκεια, αυξημένη κρεατινίνη, υποφωσφαταιμία και κεντρική σωληναριοπάθεια (συμπεριλαμβανομένου του συνδρόμου Fanconi), έχουν αναφερθεί στην κλινική πράξη με τη χρήση του tenofovir disoproxil fumarate (βλ. παράγραφο 4. 8).
Συνιστάται ο υπολογισμός της κάθαρσης κρεατινίνης σε όλους τους ασθενείς πριν την έναρξη της αγωγής με Truvada ως επίσης και η παρακολούθηση της νεφρικής λειτουργίας (κάθαρση κρεατινίνης και φώσφορος ορού) κάθε τέσσερις εβδομάδες κατά τη διάρκεια του πρώτου έτους και στη συνέχεια κάθε τρεις μήνες.
Σε ασθενείς με κίνδυνο για νεφρική ανεπάρκεια, συμπεριλαμβανομένων ασθενών στους οποίους είχαν κατά το παρελθόν εμφανισθεί νεφρικά συμβάντα ενώ ελάμβαναν adefovir dipivoxil, πρέπει να εξετάζεται η συχνότερη παρακολούθηση της νεφρικής λειτουργίας.
Ασθενείς με νεφρική ανεπάρκεια (κάθαρση κρεατινίνης < 80 ml/ min), συμπεριλαμβανομένων ασθενών υπό αιμοκάθαρση:
Η νεφρική ασφάλεια με το Truvada έχει μελετηθεί μόνο σε πολύ περιορισμένο βαθμό σε ασθενείς με έκπτωση της νεφρικής λειτουργίας (κάθαρση κρεατινίνης < 80 ml/ min).
Αναπροσαρμογές του δοσολογικού μεσοδιαστήματος συνιστώνται για ασθενείς με κάθαρση κρεατινίνης μεταξύ 30 και 49 ml/ min (βλ. παράγραφο 4. 2).
Περιορισμένα δεδομένα από κλινικές μελέτες καταδεικνύουν ότι το παρατεταμένο δοσολογικό μεσοδιάστημα δεν είναι ιδανικό και θα μπορούσε να έχει ως αποτέλεσμα αυξημένη τοξικότητα και ενδεχομένως ανεπαρκή ανταπόκριση.
Επιπλέον, σε μία μικρή κλινική μελέτη, μία υποομάδα ασθενών με κάθαρση κρεατινίνης μεταξύ 50 και 60 ml/ min οι οποίοι έλαβαν tenofovir disoproxil fumarate σε συνδυασμό με emtricitabine κάθε 24 ώρες, είχαν 2 - 4 φορές μεγαλύτερη έκθεση στο tenofovir και επιδείνωση της νεφρικής λειτουργίας (βλ. παράγραφο 5. 2).
Ως εκ τούτου, απαιτείται μία προσεκτική εκτίμηση οφέλους- κινδύνου όταν το Truvada χρησιμοποιείται σε ασθενείς με κάθαρση κρεατινίνης < 60 ml/ min και η νεφρική λειτουργία πρέπει να παρακολουθείται στενά.
Επιπλέον, η κλινική ανταπόκριση στην αγωγή πρέπει να παρακολουθείται στενά σε ασθενείς που λαμβάνουν Truvada για παρατεταμένο δοσολογικό μεσοδιάστημα.
Η χρήση του Truvada δεν συνιστάται σε ασθενείς με σοβαρή νεφρική ανεπάρκεια (κάθαρση κρεατινίνης < 30 ml/ min) και σε ασθενείς που χρειάζονται αιμοδιαπίδυση, εφόσον με το δισκίο συνδυασμού δεν μπορούν να επιτευχθούν οι κατάλληλες μειώσεις στη δόση (βλ. παραγράφους 4. 2 και 5. 2).
Αν τα επίπεδα φωσφόρου ορού είναι < 1, 5 mg/ dl (0, 48 mmol/ l) ή η κάθαρση κρεατινίνης μειώνεται σε < 50 ml/ min σε οποιονδήποτε ασθενή λαμβάνει Truvada, η νεφρική λειτουργία πρέπει να επαναξιολογείται εντός μιας εβδομάδας, συμπεριλαμβανομένων και μετρήσεων των συγκεντρώσεων γλυκόζης αίματος, καλίου αίματος και γλυκόζης ούρων (βλ. παράγραφο 4. 8, κεντρική σωληναριοπάθεια).
Θα πρέπει επίσης να ληφθεί υπόψη η διακοπή της θεραπείας με το tenofovir disoproxil fumarate σε ασθενείς με κάθαρση κρεατινίνης < 50 ml/ min ή μείωση του φωσφόρου ορού σε < 1, 0 mg/ dl (0, 32 mmol/ l).
4 Η χρήση του Truvada πρέπει να αποφεύγεται με συγχορήγηση ή πρόσφατη χρήση νεφροτοξικού φαρμακευτικού προϊόντος (βλ. παράγραφο 4. 5).
Το Truvada πρέπει να αποφεύγεται σε ασθενείς που έχουν λάβει προηγουμένως αντιρετροϊκή θεραπεία με HIV- 1 λοίμωξη και με στελέχη που περιλαμβάνουν την K65R μετάλλαξη (βλ. παράγραφο 5. 1).
Επιδράσεις στα οστά:
Σε ελεγχόμενη κλινική μελέτη διάρκειας 144 εβδομάδων κατά την οποία συγκρίθηκαν το tenofovir disoproxil fumarate με τη σταβουδίνη χορηγούμενα σε συνδυασμό με λαμιβουδίνη και εφαβιρένζη σε πρωτοθεραπευόμενους με αντιρετροϊκή θεραπεία ασθενείς, παρατηρήθηκαν μικρές μειώσεις της οστικής πυκνότητας στο ισχίο και στη σπονδυλική στήλη και στις δύο ομάδες θεραπείας.
Οι μειώσεις της οστικής πυκνότητας στη σπονδυλική στήλη και οι μεταβολές των βιοχημικών δεικτών των οστών από την έναρξη της μελέτης, ήταν σημαντικά μεγαλύτερες στην ομάδα θεραπείας με το tenofovir disoproxil fumarate την 144η εβδομάδα. Οι μειώσεις της οστικής πυκνότητας στο ισχίο ήταν σημαντικά μεγαλύτερες στην ομάδα αυτή μέχρι την 96η εβδομάδα.
Εν τούτοις, δεν υπήρξε αυξημένος κίνδυνος καταγμάτων ή ένδειξη για κλινικά συσχετιζόμενες οστικές διαταραχές καθ ’ όλη την περίοδο των 144 εβδομάδων.
Οστικές διαταραχές (που συμβάλλουν όχι συχνά σε κατάγματα) μπορεί να σχετίζονται με κεντρική νεφρική σωληναριοπάθεια (βλ. παράγραφο 4. 8).
Επί υπόνοιας οστικών διαταραχών πρέπει να διενεργείται η κατάλληλη εξέταση.
Ασθενείς με συνυπάρχουσα λοίμωξη από τον ιό HIV και τον ιό της ηπατίτιδας Β ή C:
Ασθενείς με χρόνια ηπατίτιδα Β ή C οι οποίοι λαμβάνουν αντιρετροϊκή αγωγή έχουν αυξημένο κίνδυνο εμφάνισης σοβαρών και δυνητικά θανατηφόρων ηπατικών ανεπιθύμητων ενεργειών.
Οι γιατροί πρέπει να ανατρέχουν στις τρέχουσες κατευθυντήριες οδηγίες των αγωγών κατά του HIV για τη βέλτιστη διαχείριση της HIV λοίμωξης σε ασθενείς με συνυπάρχουσα λοίμωξη από τον ιό της ηπατίτιδας Β (HBV).
Σε περίπτωση συγχορήγησης αντιρετροϊκής αγωγής για ηπατίτιδα Β ή C, παρακαλώ, ανατρέξτε επίσης στις σχετικές με τα φαρμακευτικά αυτά προϊόντα Περιλήψεις Χαρακτηριστικών του Προϊόντος.
Η ασφάλεια και η αποτελεσματικότητα του Truvada όσον αφορά την αντιμετώπιση της χρόνιας HBV λοίμωξης δεν έχουν αποδειχθεί.
Η emtricitabine και το tenofovir μεμονωμένα και σε συνδυασμό έχουν επιδείξει δράση κατά του ιού HBV σε φαρμακοδυναμικές μελέτες (βλ. παράγραφο 5. 1).
Η έως τώρα περιορισμένη κλινική εμπειρία υποδεικνύει ότι η emtricitabine και το tenofovir disoproxil fumarate εμφανίζουν δράση κατά του ιού HBV όταν χρησιμοποιούνται ως συνδυασμένη αντιρετροϊκή αγωγή κατά της HIV λοίμωξης.
Η διακοπή της αγωγής με Truvada σε ασθενείς με συνυπάρχουσα λοίμωξη από τον ιό HIV και τον ιό της ηπατίτιδας Β μπορεί να συσχετισθεί με σοβαρές, οξείες εξάρσεις ηπατίτιδας.
Ασθενείς με συνυπάρχουσα λοίμωξη από τον ιό HIV και τον ιό της ηπατίτιδας Β που διακόπτουν το Truvada, πρέπει να παρακολουθούνται στενά με κλινικό και εργαστηριακό επακόλουθο έλεγχο για τουλάχιστον αρκετούς μήνες μετά τη διακοπή της αγωγής.
Εάν χρειάζεται, μπορεί να δικαιολογείται η συνέχιση της θεραπείας για ηπατίτιδα B.
Σε ασθενείς με προχωρημένη ηπατική νόσο ή κίρρωση, η διακοπή της θεραπείας δεν συνιστάται, εφόσον η έξαρση της ηπατίτιδας μετά τη θεραπεία μπορεί να οδηγήσει σε έλλειψη ηπατικής αντιρρόπησης.
Ηπατική νόσος:
Η ασφάλεια και η αποτελεσματικότητα του Truvada σε ασθενείς με σημαντικές υποκείμενες ηπατικές διαταραχές δεν έχουν αποδειχθεί.
Η φαρμακοκινητική του Truvada και της emtricitabine δεν έχει μελετηθεί σε ασθενείς με ηπατική ανεπάρκεια.
Η φαρμακοκινητική του tenofovir έχει μελετηθεί σε ασθενείς με ηπατική ανεπάρκεια και δεν απαιτείται αναπροσαρμογή της δόσης tenofovir disoproxil fumarate στους ασθενείς αυτούς.
Με βάση τον ελάχιστο ηπατικό μεταβολισμό της emtricitabine και τη νεφρική οδό απομάκρυνσής της, δεν είναι πιθανή η ανάγκη αναπροσαρμογής της δόσης σε ασθενείς με ηπατική ανεπάρκεια (βλ. παράγραφο 5. 2).
5 Κατά τη διάρκεια συνδυασμένης αντιρετροϊκής αγωγής, ασθενείς με προϋπάρχουσα ηπατική ανεπάρκεια συμπεριλαμβανομένης της χρόνιας ενεργού ηπατίτιδας έχουν αυξημένη συχνότητα εμφάνισης διαταραχών της ηπατικής λειτουργίας και πρέπει να παρακολουθούνται σύμφωνα με την καθιερωμένη πρακτική.
Σε περίπτωση επιδείνωσης της ηπατικής νόσου στην κατηγορία αυτή των ασθενών, πρέπει να εξετάζεται η διακοπή ή η οριστική παύση της αγωγής.
Γαλακτική οξέωση:
Η γαλακτική οξέωση συνήθως συνοδεύεται από ηπατική στεάτωση και έχει αναφερθεί με τη χρήση νουκλεοσιδικών αναλόγων.
Τα πρώιμα συμπτώματα (συμπτωματική υπεργαλακταιμία) περιλαμβάνουν καλοήθη πεπτικά συμπτώματα (ναυτία, έμετο και κοιλιακό άλγος), μη ειδική κακουχία, απώλεια όρεξης, απώλεια βάρους, συμπτώματα από το αναπνευστικό (ταχεία και/ ή βαθιά αναπνοή) ή νευρολογικά συμπτώματα (συμπεριλαμβανομένης της κινητικής αδυναμίας).
Η γαλακτική οξέωση έχει υψηλή θνησιμότητα και μπορεί να συνοδεύεται από παγκρεατίτιδα, ηπατική ή νεφρική έκπτωση.
Η γαλακτική οξέωση γενικά εμφανίστηκε μετά από λίγους ή αρκετούς μήνες θεραπείας.
Η θεραπεία με νουκλεοσιδικά ανάλογα πρέπει να διακόπτεται σε περίπτωση εμφάνισης συμπτωματικής υπεργαλακταιμίας και μεταβολικής/ γαλακτικής οξέωσης, προοδευτικά εξελισσόμενης ηπατομεγαλίας ή ταχείας αύξησης των επιπέδων των αμινοτρανσφερασών.
Προσοχή πρέπει να επιδεικνύεται κατά τη χορήγηση νουκλεοσιδικών αναλόγων σε όλους τους ασθενείς (ειδικά παχύσαρκες γυναίκες) με ηπατομεγαλία, ηπατίτιδα ή άλλους γνωστούς παράγοντες κινδύνου για ηπατική νόσο και ηπατική στεάτωση (συμπεριλαμβανομένων ορισμένων φαρμακευτικών προϊόντων και του αλκοόλ).
Ασθενείς με συνυπάρχουσα λοίμωξη από ηπατίτιδα C και υπό αγωγή με α- ιντερφερόνη και ριμπαβιρίνη μπορεί να συνιστούν ειδική ομάδα κινδύνου.
Οι ασθενείς με αυξημένη επικινδυνότητα πρέπει να παρακολουθούνται στενά.
Λιποδυστροφία:
Η συνδυασμένη αντιρετροϊκή θεραπεία έχει συσχετισθεί με την ανακατανομή του λίπους σώματος (λιποδυστροφία) σε ασθενείς με HIV.
Τα μακροχρόνια αποτελέσματα αυτών των καταστάσεων είναι προς το παρόν άγνωστα.
Η γνώση σχετικά με το μηχανισμό δράσης δεν είναι πλήρης.
Η σύνδεση μεταξύ σπλαχνικής λιπομάτωσης και αναστολέων πρωτεάσης (PIs) και λιποατροφίας και νουκλεοσιδικών αναλόγων, αναστολέων της ανάστροφης μεταγραφάσης (NRTIs), είναι υποθετική.
Υψηλότερος κίνδυνος λιποδυστροφίας έχει συσχετισθεί με ατομικούς παράγοντες όπως η ηλικία και με παράγοντες που έχουν σχέση με φάρμακα όπως η παρατεταμένη αντιρετροϊκή αγωγή και συνοδές μεταβολικές διαταραχές.
Η κλινική εξέταση πρέπει να περιλαμβάνει εκτίμηση των φυσικών σημείων της ανακατανομής λίπους.
Προσοχή απαιτείται ως προς τη μέτρηση των λιπιδίων ορού και της γλυκόζης του αίματος σε κατάσταση νηστείας.
Οι διαταραχές των λιπιδίων θα πρέπει να αντιμετωπίζονται όπως αρμόζει κλινικά (βλ. παράγραφο 4. 8).
Το tenofovir συνδέεται από πλευράς δομής με τα νουκλεοσιδικά ανάλογα, επομένως ο κίνδυνος λιποδυστροφίας δεν μπορεί να αποκλειστεί.
Εν τούτοις, κλινικά δεδομένα 144 εβδομάδων από πρωτοθεραπευόμενους με αντιρετροϊκή θεραπεία ασθενείς, υποδεικνύουν ότι ο κίνδυνος λιποδυστροφίας ήταν χαμηλός με το tenofovir disoproxil fumarate απ ’ ότι με τη σταβουδίνη όταν χορηγήθηκαν μαζί με λαμιβουδίνη και εφαβιρένζη.
Μιτοχονδριακή δυσλειτουργία:
Έχει δειχθεί ότι τα νουκλεοσιδικά και νουκλεοτιδικά ανάλογα μπορεί να προκαλέσουν in vivo και in vitro μιτοχονδριακές βλάβες ποικίλου βαθμού.
Έχει αναφερθεί μιτοχονδριακή δυσλειτουργία σε HIV αρνητικά βρέφη τα οποία είχαν εκτεθεί in utero ή/ και μετά τη γέννηση σε νουκλεοσιδικά ανάλογα.
Οι κύριες ανεπιθύμητες ενέργειες οι οποίες αναφέρθηκαν, είναι αιματολογικές διαταραχές (αναιμία, ουδετεροπενία), μεταβολικές διαταραχές (υψηλά επίπεδα γαλακτικού οξέος στο αίμα, υψηλά επίπεδα λιπάσης στο αίμα).
Οι ενέργειες αυτές είναι συνήθως παροδικές.
Έχουν αναφερθεί κάποιες νευρολογικές διαταραχές όψιμης έναρξης (υπερτονία, σπασμοί, μη φυσιολογική συμπεριφορά).
Δεν είναι επί του παρόντος γνωστό, αν οι νευρολογικές διαταραχές είναι παροδικές ή μόνιμες.
Οποιοδήποτε παιδί, ακόμη και αν είναι HIV αρνητικό, πού εκτέθηκε in utero σε νουκλεοσιδικά και νουκλεοτιδικά ανάλογα, πρέπει να παρακολουθείται εργαστηριακά και να διερευνάται πλήρως για πιθανή μιτοχονδριακή δυσλειτουργία σε περίπτωση εμφάνισης συναφών 6 σημείων και συμπτωμάτων.
Τα ευρήματα αυτά δεν επηρεάζουν τις παρούσες εθνικές συστάσεις για τη χρήση αντιρετροϊκής αγωγής σε έγκυες γυναίκες, προκειμένου να προληφθεί η κάθετη μετάδοση του ιού HIV.
Σύνδρομο Επανεργοποίησης του Ανοσοποιητικού Συστήματος:
Σε HIV οροθετικούς ασθενείς με σοβαρή ανοσολογική ανεπάρκεια ενδέχεται να εμφανιστεί, κατά την έναρξη της συνδυασμένης αντιρετροϊκής αγωγής (CART), μία φλεγμονώδης αντίδραση σε ασυμπτωματικά ή υπολειμματικά ευκαιριακά παθογόνα και να προκληθούν σοβαρές κλινικές καταστάσεις ή επιδείνωση των συμπτωμάτων.
Τέτοιες αντιδράσεις έχουν τυπικά παρουσιαστεί εντός των πρώτων εβδομάδων ή μηνών από την έναρξη της CART.
Σχετικά παραδείγματα είναι η αμφιβληστροειδίτιδα από κυτταρομεγαλοϊό, γενικευμένες και/ ή εστιακές λοιμώξεις από μυκοβακτηρίδια και πνευμονία οφειλόμενη σε Pneumocystis jiroveci.
Θα πρέπει να εκτιμώνται οποιαδήποτε φλεγμονώδη συμπτώματα και να ορίζεται θεραπεία, όταν απαιτείται.
Οστεονέκρωση:
Αναφέρθηκαν περιπτώσεις οστεονέκρωσης κυρίως σε ασθενείς με προχωρημένη λοίμωξη HIV και/ ή μακράς διάρκειας έκθεση σε συνδυασμό αντιρετροϊκής θεραπείας (CART) αν και η αιτιολογία θεωρείται πολυπαραγοντική (συμπεριλαμβάνονται η χρήση κορτικοστεροειδών, η κατανάλωση αλκοόλ, η σοβαρή ανοσοκαταστολή, ο υψηλότερος δείκτης μάζας σώματος).
Οι ασθενείς θα πρέπει να ζητούν ιατρική συμβουλή εάν παρουσιάζουν ενοχλήσεις και άλγος στις αρθρώσεις, δυσκαμψία άρθρωσης ή δυσκολία στην κίνηση.
Συγχορήγηση του tenofovir disoproxil fumarate με διδανοσίνη:
Δεν συνιστάται.
Η συγχορήγηση tenofovir disoproxil fumarate με διδανοσίνη οδηγεί σε κατά 40- 60% αυξημένη συστηματική έκθεση στη διδανοσίνη, που μπορεί να αυξήσει τον κίνδυνο ανεπιθύμητων ενεργειών συσχετιζόμενων με τη διδανοσίνη (βλ. παράγραφο 4. 5). Έχουν αναφερθεί σπάνια περιστατικά παγκρεατίτιδας και γαλακτικής οξέωσης, ενίοτε μοιραία.
Η συγχορήγηση του tenofovir disoproxil fumarate με διδανοσίνη σε δόση 400 mg ημερησίως συσχετίστηκε με σημαντική μείωση του αριθμού κυττάρων CD4, πιθανώς λόγω ενδοκυττάριας αλληλεπίδρασης εξ αιτίας της οποίας αυξήθηκε η φωσφορυλιωμένη (δηλ. η δραστική) διδανοσίνη.
Μειωμένη δόση (250 mg) διδανοσίνης συσχετίστηκε με αναφορές υψηλού ποσοστού ιολογικής αποτυχίας με τους διάφορους συνδυασμούς που δοκιμάστηκαν.
Το Truvada περιέχει μονοϋδρική λακτόζη.
Συνεπώς, ασθενείς με σπάνια κληρονομικά νοσήματα δυσανεξίας στη γαλακτόζη, ανεπάρκεια λακτάσης του Lapp ή δυσαπορρόφηση γλυκόζης- γαλακτόζης, δεν πρέπει να λαμβάνουν αυτό το φάρμακο.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Μελέτες αλληλεπιδράσεων έχουν πραγματοποιηθεί μόνο σε ενήλικες.
Η φαρμακοκινητική της emtricitabine και του tenofovir κατά τη σταθεροποιημένη κατάσταση όταν η emtricitabine και το tenofovir disoproxil fumarate χορηγήθηκαν ταυτόχρονα ήταν ίδια με τη φαρμακοκινητική αυτών των φαρμακευτικών προϊόντων κατά τη μεμονωμένη χορήγησή τους.
Κλινικές και in vitro μελέτες φαρμακοκινητικής αλληλεπίδρασης έδειξαν ότι το ενδεχόμενο των μέσω του CYP450 αλληλεπιδράσεων που εμπλέκουν την emtricitabine και το tenofovir disoproxil fumarate με άλλα φαρμακευτικά προϊόντα, είναι χαμηλό.
Αλληλεπιδράσεις που σχετίζονται με την emtricitabine:
In vitro, η emtricitabine δεν αναστέλλει το μεταβολισμό φαρμάκων που διενεργείται μέσω κάποιας από τις ακόλουθες ισομορφές του ανθρώπινου CYP450:
1A2, 2A6, 2B6, 2C9, 2C19, 2D6 και 3A4.
Η emtricitabine δεν αναστέλλει το ένζυμο που ευθύνεται για τη γλυκουρονιδίωση.
Δεν υπάρχουν κλινικά σημαντικές αλληλεπιδράσεις κατά τη συγχορήγηση της emtricitabine με ινδιναβίρη, ζιδοβουδίνη, σταβουδίνη, φαμσικλοβίρη.
Η emtricitabine απεκκρίνεται πρωταρχικά μέσω σπειραματικής διήθησης και ενεργού σωληναριακής απέκκρισης.
Με την εξαίρεση των φαμσικλοβίρης και tenofovir disoproxil fumarate, το αποτέλεσμα
7 της συγχορήγησης της emtricitabine με άλλα φαρμακευτικά προϊόντα τα οποία απεκκρίνονται δια της νεφρικής οδού ή άλλα φαρμακευτικά προϊόντα τα οποία είναι γνωστό ότι επηρεάζουν τη νεφρική λειτουργία, δεν έχει εκτιμηθεί.
Η συγχορήγηση του Truvada με άλλα φαρμακευτικά προϊόντα που απομακρύνονται με ενεργή σωληναριακή απέκκριση μπορεί να οδηγήσει σε αύξηση των συγκεντρώσεων στον ορό είτε της emtricitabine είτε ενός συγχορηγούμενου φαρμακευτικού προϊόντος λόγω ανταγωνισμού ως προς αυτήν την οδό απομάκρυνσης.
Δεν υπάρχει έως τώρα κλινική εμπειρία από τη συγχορήγηση emtricitabine και αναλόγων κυτιδίνης.
Συνεπώς, το Truvada δεν πρέπει να χορηγείται σε συνδυασμό με λαμιβουδίνη ή ζαλσιταβίνη για την αντιμετώπιση της HIV λοίμωξης (βλ. παράγραφο 4. 4).
Αλληλεπιδράσεις που σχετίζονται με το tenofovir:
Η συγχορήγηση των λαμιβουδίνης, ινδιναβίρης, εφαβιρένζης, nelfinavir ή saquinavir (ενισχυμένου με ritonavir) με το tenofovir disoproxil fumarate δεν κατέληξε σε καμία κλινικά σχετική αλληλεπίδραση.
Κατά τη χορήγηση tenofovir disoproxil fumarate με λοπιναβίρη/ ριτοναβίρη, δεν παρατηρήθηκαν μεταβολές στη φαρμακοκινητική των lopinavir και ritonavir.
Παρατηρήθηκε αύξηση της AUC του tenofovir κατά περίπου 30% κατά τη χορήγηση tenofovir disoproxil fumarate με lopinavir/ ritonavir.
Υψηλότερες συγκεντρώσεις tenofovir θα μπορούσαν να ενισχύσουν τις σχετιζόμενες με το tenofovir ανεπιθύμητες ενέργειες συμπεριλαμβανομένων και των νεφρικών διαταραχών.
Όταν γαστροανθεκτικά καψάκια διδανοσίνης χορηγήθηκαν 2 ώρες πριν ή ταυτόχρονα με tenofovir disoproxil fumarate, η AUC της διδανοσίνης ήταν κατά μέσο όρο αυξημένη κατά 48% και 60% αντίστοιχα.
Η μέση αύξηση της AUC της διδανοσίνης ήταν 44% όταν χορηγήθηκαν μασώμενα δισκία διδανοσίνης 1 ώρα πριν το tenofovir.
Και στις δύο περιπτώσεις οι φαρμακοκινητικές παράμετροι του tenofovir χορηγουμένου με ελαφρύ γεύμα δεν διαφοροποιήθηκαν.
Η συγχορήγηση tenofovir disoproxil fumarate και διδανοσίνης δεν συνιστάται (βλ. παράγραφο 4. 4).
Κατά τη χορήγηση tenofovir disoproxil fumarate με atazanavir παρατηρήθηκε μείωση των συγκεντρώσεων του atazanavir (μείωση των AUC και Cmin κατά 25% και 40% αντίστοιχα σε σύγκριση με το atazanavir 400 mg).
Κατά την προσθήκη ritonavir στο atazanavir, η αρνητική επίδραση του tenofovir στη Cmin του atazanavir μειώθηκε σημαντικά, ενώ η μείωση της AUC ήταν του αυτού μεγέθους (μείωση κατά 25% και 26% των AUC και Cmin αντίστοιχα σε σύγκριση με τα atazanavir/ ritonavir 300/ 100 mg).).
Η συγχορήγηση του tenofovir με atazanavir/ ritonavir είχε ως αποτέλεσμα υψηλότερη έκθεση στο tenofovir.
Υψηλότερες συγκεντρώσεις tenofovir θα μπορούσαν να ενισχύσουν τις σχετιζόμενες με το tenofovir ανεπιθύμητες ενέργειες συμπεριλαμβανομένων και των νεφρικών διαταραχών.
Το tenofovir απεκκρίνεται μέσω των νεφρών, τόσο με διήθηση όσο και ενεργή απέκκριση μέσω του ανιονικού μεταφορέα 1 (hOAT1).
Η ταυτόχρονη χορήγηση του tenofovir disoproxil fumarate με άλλα φαρμακευτικά προϊόντα που απεκκρίνονται ενεργά επίσης μέσω του ανιονικού μεταφορέα (π. χ. cidofovir), ενδέχεται να αυξήσει τις συγκεντρώσεις του tenofovir ή του συγχορηγούμενου φαρμακευτικού προϊόντος.
Το tenofovir disoproxil fumarate δεν έχει αξιολογηθεί σε ασθενείς που λαμβάνουν νεφροτοξικά φαρμακευτικά προϊόντα (π. χ. αμινογλυκοσίδες, αμφοτερικίνη Β, φοσκαρνέτη, γκανσικλοβίρη, πενταμιδίνη, βανκομυκίνη, cidofovir ή ιντερλευκίνη- 2).
Η χρήση του tenofovir disoproxil fumarate πρέπει να αποφεύγεται με ταυτόχρονη ή πρόσφατη χρήση νεφροτοξικού φαρμακευτικού προϊόντος.
Αν η ταυτόχρονη χορήγηση του tenofovir disoproxil fumarate με νεφροτοξικές ουσίες είναι αναπόφευκτη, η νεφρική λειτουργία των ασθενών θα πρέπει να παρακολουθείται σε εβδομαδιαία βάση (βλ. παράγραφο 4. 4).
Η συγχορήγηση tenofovir disoproxil fumarate και μεθαδόνης, ribavirin, rifampicin, adefovir dipivoxil ή και του ορμονικού αντισυλληπτικού norgestimate/ ethinyl oestradiol δεν κατέληξε σε καμία φαρμακοκινητική αλληλεπίδραση.
8 Αλληλεπιδράσεις σχετικές με το Truvada:
Η συγχορήγηση του tacrolimus με το προϊόν συνδυασμού emtricitabine/ tenofovir disoproxil fumarate δεν κατέληξε σε κλινικά σημαντικές αλληλεπιδράσεις.
4. 6 Kύηση και γαλουχία
Κύηση:
Δεν διατίθενται κλινικά δεδομένα σχετικά με έκθεση κατά την εγκυμοσύνη στην emtricitabine και στο tenofovir disoproxil fumarate.
Μελέτες σε ζώα δεν κατέδειξαν άμεσες ή έμμεσες επικίνδυνες επιπτώσεις από την emtricitabine ή το tenofovir disoproxil fumarate στην εγκυμοσύνη, στην ανάπτυξη του εμβρύου, στον τοκετό ή στη μεταγεννητική ανάπτυξη (βλ. παράγραφο 5. 3).
Εν τούτοις, το Truvada δεν πρέπει να χρησιμοποιείται κατά τη διάρκεια της εγκυμοσύνης εκτός εάν είναι σαφώς απαραίτητο.
Η χρήση του Truvada πρέπει να συνοδεύεται από αποτελεσματική αντισύλληψη.
Γαλουχία:
Δεν είναι γνωστό αν η emtricitabine ή το tenofovir απεκκρίνονται στο μητρικό γάλα.
Δεν συνιστάται σε καμία περίπτωση σε γυναίκες που έχουν προσβληθεί από τον ιό HIV να θηλάζουν τα βρέφη τους, προκειμένου να αποφευχθεί η μετάδοση του ιού HIV.
4. 7 Επιδράσεις στην ικανότητα οδήγησης και χειρισμού μηχανών
Δεν πραγματοποιήθηκαν μελέτες σχετικά με τις επιδράσεις του Truvada στην ικανότητα οδήγησης και χειρισμού μηχανών.
Εν τούτοις, οι ασθενείς πρέπει να πληροφορούνται ότι κατά τη διάρκεια αγωγής με emtricitabine και tenofovir disoproxil fumarate αναφέρθηκε ζάλη.
4. 8 Ανεπιθύμητες ενέργειες
Σε τυχαιοποιημένη κλινική μελέτη ανοιχτής επισήμανσης σε πρωτοθεραπευόμενους με αντιρετροϊκή αγωγή ασθενείς (GS- 01- 934, βλ. παράγραφο 5. 1), οι ασθενείς έλαβαν emtricitabine, tenofovir disoproxil fumarate και εφαβιρένζη για 144 εβδομάδες (χορηγήθηκαν ως το σχήμα συνδυασμού Truvada, με προσθήκη της εφαβιρένζης από την 96η εβδομάδα).
Το προφίλ ασφάλειας της emtricitabine και του tenofovir disoproxil fumarate ήταν σύμφωνο με την προηγούμενη εμπειρία με αυτούς τους παράγοντες, όταν ο καθένας χορηγήθηκε μαζί με άλλους αντιρετροϊκούς παράγοντες.
Οι πλέον συχνά αναφερθείσες ανεπιθύμητες ενέργειες που θεωρήθηκαν σχετιζόμενες ή πιθανώς σχετιζόμενες με την emtricitabine ή/ και το tenofovir disoproxil fumarate ήταν ναυτία (12%) και διάρροια (7%).
Οι ανεπιθύμητες ενέργειες οι οποίες θεωρήθηκαν τουλάχιστον πιθανώς συσχετιζόμενες με τα συστατικά του Τruvada από κλινικές μελέτες και από την εμπειρία μετά την κυκλοφορία, καταγράφονται πιο κάτω ανά κατηγορία οργανικού συστήματος του σώματος και απόλυτη συχνότητα εμφάνισης.
Εντός κάθε κατηγορίας συχνότητας εμφάνισης, οι ανεπιθύμητες ενέργειες παρατίθενται κατά φθίνουσα σειρά σοβαρότητας.
Οι συχνότητες προσδιορίζονται ως πολύ συχνές (≥ 1/ 10), συχνές (≥ 1/ 100, < 1/ 10), όχι συχνές (≥ 1/ 1. 000, < 1/ 100), σπάνιες (≥ 1/ 10. 000, < 1/ 1. 000) ή πολύ σπάνιες (< 1/ 10. 000) συμπεριλαμβανομένων μεμονωμένων αναφορών, ή μη γνωστές (έχουν εντοπισθεί από την παρακολούθηση μετά την κυκλοφορία και η συχνότητα δεν μπορεί να εκτιμηθεί από τα υπάρχοντα στοιχεία).
Διαταραχές του αίματος και του λεμφικού συστήματος:
Συχνές: ουδετεροπενία Όχι συχνές: αναιμία
9 Διαταραχές του ανοσοποιητικού συστήματος:
Συχνές: αλλεργική αντίδραση
Διαταραχές του μεταβολισμού και της θρέψης:
Πολύ συχνές: υποφωσφαταιμία Συχνές: υπεργλυκαιμία, υπερτριγλυκεριδαιμία Σπάνιες: γαλακτική οξέωση Μη γνωστές: υποκαλιαιμία
Με τη χρήση νουκλεοσιδικών αναλόγων, έχει αναφερθεί γαλακτική οξέωση, συνήθως συσχετιζόμενη με ηπατική στεάτωση (βλ. παράγραφο 4. 4).
Ψυχιατρικές διαταραχές:
Συχνές: αϋπνία, μη φυσιολογικά όνειρα Διαταραχές του νευρικού συστήματος:
Πολύ συχνές: κεφαλαλγία, ζάλη
Αναπνευστικές, θωρακικές και μεσοθωρακικές διαταραχές:
Πολύ σπάνιες: δύσπνοια
Γαστρεντερικές διαταραχές:
Πολύ συχνές: διάρροια, έμετος, ναυτία Συχνές: αυξημένα επίπεδα λιπάσης ορού, αυξημένα επίπεδα αμυλάσης συμπεριλαμβανομένης της παγκρεατικής αμυλάσης, κοιλιακό άλγος, δυσπεψία, μετεωρισμός Σπάνιες: παγκρεατίτιδα
Ηπατοχολικές διαταραχές:
Συχνές: αυξημένα επίπεδα τρανσαμινασών, υπερχολερυθριναιμία Πολύ σπάνιες: ηπατίτιδα Μη γνωστές: ηπατική στεάτωση
Διαταραχές του δέρματος και του υποδόριου ιστού:
Συχνές: ουρτικάρια, κυστικό- φυσαλλιδωτό εξάνθημα, φλυκταινώδες εξάνθημα, κηλιδοβλατιδώδες εξάνθημα, κνησμός, εξάνθημα και αποχρωματισμός του δέρματος (υπερμελάγχρωση)
Μυοσκελετικές διαταραχές και διαταραχές του συνδετικού ιστού:
Πολύ συχνές: αυξημένα επίπεδα κινάσης της κρεατίνης Μη γνωστές: ραβδομυόλυση, οστεομαλακία (που εκδηλώνεται ως οστικό άλγος και συμβάλλει όχι συχνά σε κατάγματα), μυϊκή αδυναμία, μυοπάθεια
Διαταραχές των νεφρών και του ουροποιητικού συστήματος:
Σπάνιες: νεφρική ανεπάρκεια (οξεία και χρόνια), κεντρική νεφρική σωληναριοπάθεια, συμπεριλαμβανομένου του συνδρόμου Fanconi, αυξημένη κρεατινίνη, πρωτεϊνουρία Πολύ σπάνιες: οξεία σωληναριακή νέκρωση Μη γνωστές: νεφρίτις (συμπεριλαμβανομένης διάμεσης νεφρίτιδας), νεφρογενής άποιος διαβήτης
Γενικές διαταραχές και ενοχλήσεις στη θέση χορήγησης:
Συχνές: πόνος Πολύ σπάνιες: καταβολή, εξασθένηση
Οι ακόλουθες ανεπιθύμητες ενέργειες, που καταγράφονται πιο πάνω, κάτω από τις επικεφαλίδες των συστημάτων του σώματος, μπορεί να εμφανιστούν ως συνέπεια της κεντρικής νεφρικής σωληναριοπάθειας: ραβδομυόλυση, οστεομαλακία (που εκδηλώνεται ως οστικό άλγος και συμβάλλει όχι συχνά σε κατάγματα), υποκαλιαιμία, μυϊκή αδυναμία, μυοπάθεια και υποφωσφαταιμία.
Δεν θεωρείται ότι τα συμβάντα αυτά σχετίζονται αιτιωδώς με τη θεραπεία με tenofovir disoproxil fumarate σε περίπτωση απουσίας της κεντρικής νεφρικής σωληναριοπάθειας.
10 Επιπλέον, συχνή ήταν η αναιμία και πολύ συχνή ο αποχρωματισμός του δέρματος (αυξημένη υπερμελάγχρωση), όταν η emtricitabine χορηγήθηκε σε παιδιατρικούς ασθενείς.
Ασθενείς με συνυπάρχουσα HIV/ HBV ή HCV λοίμωξη:
Περιορισμένος μόνο αριθμός ασθενών είχαν συνυπάρχουσα HBV (n=13) ή HCV (n=26) λοίμωξη στη μελέτη GS- 01- 934.
Το προφίλ των ανεπιθύμητων ενεργειών της emtricitabine και του tenofovir disoproxil fumarate σε ασθενείς με συνυπάρχουσα HIV/ HBV ή HIV/ HCV λοίμωξη ήταν παρόμοιο με αυτό που παρατηρήθηκε σε ασθενείς που είχαν μολυνθεί από τον ιό HIV χωρίς συνυπάρχουσα HBV λοίμωξη.
Εν τούτοις, όπως θα αναμενόταν για αυτόν τον πληθυσμό των ασθενών, οι αυξήσεις των AST και ALT παρατηρούνταν συχνότερα από ότι στο γενικό πληθυσμό με HIV λοίμωξη.
Η συνδυασμένη αντιρετροϊκή αγωγή έχει συσχετισθεί με μεταβολικές ανωμαλίες όπως υπερτριγλυκεριδαιμία, υπερχοληστερολαιμία, ινσουλινοαντοχή, υπεργλυκαιμία και υπεργαλακταιμία (βλ. παράγραφο 4. 4).
Η συνδυασμένη αντιρετροϊκή αγωγή έχει συσχετισθεί με την ανακατανομή του λίπους σώματος (λιποδυστροφία) σε ασθενείς με HIV περιλαμβανομένης της απώλειας περιφερικού λίπους και υποδόριου λίπους του προσώπου, αύξηση του ενδοκοιλιακού και σπλαχνικού λίπους, υπερτροφία του μαστού και συσσώρευση οπισθοαυχενικού λίπους (αυχένας βουβάλου) (βλ. παράγραφο 4. 4).
Σε HIV οροθετικούς ασθενείς με σοβαρή ανοσολογική ανεπάρκεια ενδέχεται να εμφανιστεί, κατά την έναρξη της συνδυασμένης αντιρετροϊκής αγωγής (CART), μία φλεγμονώδης αντίδραση σε ασυμπτωματικά ή υπολειμματικά ευκαιριακά παθογόνα (βλ. παράγραφο 4. 4).
Έχουν αναφερθεί περιπτώσεις οστεονέκρωσης κυρίως σε ασθενείς με γνωστούς γενικά παράγοντες κινδύνου, προχωρημένη λοίμωξη HIV ή μακράς διάρκειας έκθεση σε συνδυασμό αντιρετροϊκής θεραπείας (CART).
Η συχνότητα αυτών είναι άγνωστη (βλ. παράγραφο 4. 4).
4. 9 Υπερδοσολογία
Σε περίπτωση υπερδοσολογίας, ο ασθενής πρέπει να παρακολουθείται για ενδείξεις τοξικότητας (βλ. παράγραφο 4. 8) και πρέπει να εφαρμοστεί η συνήθης υποστηρικτική αγωγή, όπως απαιτείται.
Ποσοστό έως 30% της δόσης της emtricitabine και περίπου 10% της δόσης του tenofovir μπορεί να απομακρυνθεί με αιμοδιαπίδυση.
Δεν είναι γνωστό εάν η emtricitabine ή το tenofovir μπορούν να απομακρυνθούν με περιτοναϊκή κάθαρση.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία:
Νουκλεοσιδικοί και νουκλεοτιδικοί αναστολείς της ανάστροφης μεταγραφάσης, κωδικός ATC:
J05AR03.
Μηχανισμός δράσης και φαρμακοδυναμικές επιδράσεις:
H emtricitabine είναι νουκλεοσιδικό ανάλογο της κυτιδίνης.
Το tenofovir disoproxil fumarate μετατρέπεται in vivo σε tenofovir, ένα ανάλογο μονοφωσφορικού νουκλεοσιδίου (νουκλεοτίδιο) της μονοφωσφορικής αδενοσίνης.
Τόσο η emtricitabine όσο και το tenofovir εμφανίζουν εξειδικευμένη δράση έναντι του ανθρώπινου ιού της ανοσοανεπάρκειας (HIV- 1 και HIV- 2) και του ιού της ηπατίτιδας Β.
Η emtricitabine και το tenofovir φωσφορυλιώνονται από κυτταρικά ένζυμα και σχηματίζουν τριφωσφορική emtricitabine και διφωσφορικό tenofovir, αντίστοιχα.
Μελέτες in vitro έδειξαν ότι τόσο η emtricitabine όσο και το tenofovir μπορούν να φωσφορυλιωθούν πλήρως όταν βρίσκονται ταυτόχρονα σε συνδυασμό μέσα στο κύτταρο.
Η τριφωσφορική emtricitabine και το διφωσφορικό tenofovir αναστέλλουν ανταγωνιστικά την ανάστροφη μεταγραφάση του HIV- 1 με αποτέλεσμα τον τερματισμό της αλύσου του DNA.
11 Η τριφωσφορική emtricitabine και το διφωσφορικό tenofovir είναι ασθενείς αναστολείς των DNA πολυμερασών των θηλαστικών και δεν υπήρξε ένδειξη για τοξικότητα στα μιτοχόνδρια είτε in vitro είτε in vivo.
Αντιϊκή δραστικότητα in vitro:
Παρατηρήθηκε συνεργική αντιϊκή δράση με το συνδυασμό emtricitabine και tenofovir in vitro.
Παρατηρήθηκαν επιπροσθέτως συνεργικά αποτελέσματα σε μελέτες συνδυασμού με αναστολείς πρωτεάσης και με νουκλεοσιδικούς και μη νουκλεοσιδικούς αναστολείς της HIV ανάστροφης μεταγραφάσης.
Αντοχή:
Παρατηρήθηκε αντοχή in vitro και σε ορισμένους ασθενείς προσβεβλημένους από τον ιό HIV- 1 λόγω της ανάπτυξης της μετάλλαξης M184V/ I με την emtricitabine ή της μετάλλαξης K65R με το tenofovir.
Δεν εντοπίστηκαν άλλες οδoί για την ανάπτυξη αντοχής στην emtricitabine ή στο tenofovir.
Ιοί ανθεκτικοί στην emtricitabine που έφεραν τη μετάλλαξη M184V/ I εμφάνισαν διασταυρούμενη αντοχή στη λαμιβουδίνη αλλά διατήρησαν την ευαισθησία τους στη διδανοσίνη, τη σταβουδίνη, το tenofovir, τη ζαλσιταβίνη και τη ζιδοβουδίνη.
Η μετάλλαξη K65R μπορεί να επιλεγεί και με το abacavir, τη διδανοσίνη ή τη ζαλσιταβίνη και προκαλεί μειωμένη ευαισθησία στα φάρμακα αυτά, ως και στη λαμιβουδίνη, την emtricitabine και στο tenofovir.
Το tenofovir disoproxil fumarate πρέπει να αποφεύγεται σε ασθενείς με εμπειρία προηγούμενης αντιρετροϊκής θεραπείας με στελέχη του HIV- 1 που περιλαμβάνουν την K65R μετάλλαξη.
Aσθενείς με HIV- 1 που εμφανίζουν 3 ή περισσότερες μεταλλάξεις που συσχετίζονται με ανάλογα θυμιδίνης (TAMs) και περιλαμβάνουν την M41L ή L210W μετάλλαξη της ανάστροφης μεταγραφάσης, επέδειξαν μειωμένη ευαισθησία στην αγωγή με tenofovir disoproxil fumarate.
In vivo αντοχή (πρωτοθεραπευμένοι με αντιρετροϊκή αγωγή ασθενείς):
Σε τυχαιοποιημένη κλινική μελέτη ανοιχτής επισήμανσης (GS- 01- 934) σε πρωτοθεραπευόμενους με αντιρετροϊκή αγωγή ασθενείς, διεξήχθη γονοτυπικός έλεγχος σε δείγματα πλάσματος HIV- 1 από όλους τους ασθενείς με επιβεβαιωμένα επίπεδα HIV RNA > 400 αντίγραφα/ ml την 48η, 96η ή 144η εβδομάδα ή κατά τη στιγμή της πρόωρης διακοπής του φαρμάκου της μελέτης.
Στην 144η εβδομάδα:
• Η μετάλλαξη M184V/ I αναπτύχθηκε σε 2/ 19 (10, 5%) δείγματα που αναλύθηκαν από ασθενείς στην ομάδα emtricitabine/ tenofovir disoproxil fumarate/ εφαβιρένζης και σε 10/ 29 (34, 5%) δείγματα που αναλύθηκαν από ασθενείς στην ομάδα λαμιβουδίνης/ zidovudine/ εφαβιρένζης (τιμή p < 0, 05, δοκιμασία Fisher Exact σύγκρισης της ομάδας emtricitabine+tenofovir disoproxil fumarate με την ομάδα λαμιβουδίνης/ zidovudine σε όλους τους ασθενείς). • Κανείς ιός που αναλύθηκε δεν περιείχε την K65R μετάλλαξη. • Γονοτυπική αντοχή στην εφαβιρένζη, με κυρίαρχη την Κ103Ν μετάλλαξη, εξελίχθηκε σε ιό σε 13/ 19 (68%) ασθενείς στην ομάδα emtricitabine/ tenofovir disoproxil fumarate/ εφαβιρένζης και σε ιό σε 21/ 29 (72%) ασθενείς στην ομάδα σύγκρισης.
Κλινική εμπειρία:
Σε τυχαιοποιημένη κλινική μελέτη ανοιχτής επισήμανσης (GS- 01- 934), πρωτοθεραπευόμενοι με αντιρετροϊκή αγωγή ασθενείς με HIV- 1 λοίμωξη έλαβαν είτε σχήμα emtricitabine, tenofovir disoproxil fumarate και εφαβιρένζης (n=255) μια φορά ημερησίως είτε σταθερό συνδυασμό λαμιβουδίνης και zidovudine (Combivir) δύο φορές ημερησίως και εφαβιρένζη μία φορά ημερησίως (n=254).
Οι ασθενείς στην ομάδα των emtricitabine και tenofovir disoproxil fumarate έλαβαν Truvada και εφαβιρένζη από την 96η εβδομάδα έως την 144η εβδομάδα.
Κατά την έναρξη της θεραπείας, στις τυχαιοποιημένες ομάδες τα επίπεδα HIV- 1 RNA πλάσματος (5, 02 και 5, 00 log10 αντίγραφα/ ml) και ο αριθμός κυττάρων CD4 (233 και 241 κύτταρα/ mm3) ήταν παρόμοια.
Το πρωτογενές καταληκτικό σημείο αποτελεσματικότητας για αυτή τη μελέτη ήταν η επίτευξη και η διατήρηση επιβεβαιωμένων συγκεντρώσεων HIV- 1 RNA < 400 αντίγραφα/ ml στις 48 εβδομάδες.
Δευτερογενείς αναλύσεις αποτελεσματικότητας στις 144 εβδομάδες συμπεριέλαβαν το ποσοστό των ασθενών με συγκεντρώσεις HIV- 1 RNA < 400 ή < 50 αντίγραφα/ ml και τη μεταβολή του αριθμού κυττάρων CD4 από την έναρξη της θεραπείας.
Τα δεδομένα 48 εβδομάδων για το πρωτογενές καταληκτικό σημείο έδειξαν, ότι ο συνδυασμός emtricitabine, tenofovir disoproxil fumarate και εφαβιρένζης παρείχε αντιιϊκή αποτελεσματικότητα 12 που υπερτερούσε σε σύγκριση με αυτή από το σταθερό συνδυασμό λαμιβουδίνης και zidovudine (Combivir) με εφαβιρένζη όπως φαίνεται στον Πίνακα 1.
Τα δεδομένα των 144 εβδομάδων για το δευτερογενές καταληκτικό σημείο παρουσιάζονται επίσης στον Πίνακα 1.
Πίνακας 1:
Δεδομένα αποτελεσματικότητας 48 και 144 εβδομάδων από τη μελέτη GS- 01- 934 στην οποία η emtricitabine, το tenofovir disoproxil fumarate και η εφαβιρένζη χορηγήθηκαν σε πρωτοθεραπευόμενους με αντιρετροϊκή αγωγή ασθενείς με HIV- 1 λοίμωξη
GS- 01- 934
GS- 01- 934
Θεραπεία για 48 εβδομάδες
Θεραπεία για 144 εβδομάδες
Emtricitabine+
Lamivudine+ Emtricitabine
Emtricitabine+ Lamivudine+ Emtricitabine+
Lamivudine+
tenofovir disoproxil fumarate+ εφαβιρένζη
zidovudine+ tenofovir disoproxil εφαβιρένζη fumarate+ εφαβιρένζη *
zidovudine+ εφαβιρένζη
HIV- 1 RNA < 400 αντίγραφα/ ml (TLOVR)
84% (206/ 244)
73% (177/ 243)
71% (161/ 227)
58% (133/ 229)
τιμή p
0, 002 **
0, 004 **
% διαφορά (95% CI)
11% (4% έως 19%)
13% (4% έως 22%)
HIV- 1 RNA < 50 αντίγραφα/ ml (TLOVR)
80% (194/ 244)
70% (171/ 243)
64% (146/ 227)
56% (130/ 231)
τιμή p
0, 021 **
0, 082 **
% διαφορά (95% CI)
9% (2% έως 17%)
8% (- 1% έως 17%)
Μέση μεταβολή στη μέτρηση των κυττάρων CD4 (κύτταρα/ mm3) από την έναρξη
+190
+158
+312
+271
τιμή p
0, 002a
0, 089a
Διαφορά (95% CI)
32 (9 έως 55)
41 (4 έως 79)
* Σε ασθενείς που ελάμβαναν emtricitabine, tenofovir disoproxil fumarate και εφαβιρένζη δόθηκε Truvada και εφαβιρένζη από την 96η εβδομάδα έως την 144η εβδομάδα ** Η τιμή p βασίστηκε στη δοκιμασία Cochran- Mantel- Haenszel στρωματοποιημένη για τη μέτρηση των κυττάρων CD4 κατά την έναρξη.
TLOVR=Time to Loss of Virologic Response (Χρόνος μέχρι την Απώλεια Ιολογικής Ανταπόκρισης) a:
Δοκιμασία Van Elteren
Σε ξεχωριστή τυχαιοποιημένη κλινική μελέτη (Μ02- 418), εκατόν ενενήντα πρωτοθεραπευόμενοι με αντιρετροϊκή αγωγή ενήλικες έλαβαν επίσης emtricitabine και tenofovir disoproxil fumarate μία φορά ημερησίως σε συνδυασμό με lopinavir/ ritonavir μία ή δύο φορές ημερησίως.
Την 48η εβδομάδα το 70% των ασθενών σε σχήμα λοπιναβίρη/ ριτοναβίρη μία φορά ημερησίως και το 64% των ασθενών σε σχήμα lopinavir/ ritonavir δύο φορές ημερησίως, έδειξαν HIV- 1 RNA < 50 αντίγραφα/ ml.
Οι μέσες μεταβολές στον αριθμό κυττάρων CD4 από την έναρξη της θεραπείας ήταν +185 κύτταρα/ mm3 και +196 κύτταρα/ mm3 με τα δύο σχήματα lopinavir/ ritonavir μία φορά ημερησίως και δύο φορές ημερησίως, αντίστοιχα.
Η περιορισμένη κλινική εμπειρία από ασθενείς με συνυπάρχουσα HIV και HBV λοίμωξη υποδεικνύει ότι η αγωγή με emtricitabine ή tenofovir disoproxil fumarate ως συνδυασμένης αντιρετροϊκή θεραπεία για την καταπολέμηση της HIV λοίμωξης, έχει επίσης ως αποτέλεσμα τη μείωση των HBV DNA (μείωση 3 log10 ή μείωση 4 έως 5 log10 αντίστοιχα) (βλ. παράγραφο 4. 4).
5. 2 Φαρμακοκινητικές ιδιότητες
Απορρόφηση:
Η βιοϊσοδυναμία ενός επικαλυμμένου με λεπτό υμένιο δισκίου Truvada με ένα σκληρό καψάκιο emtricitabine 200 mg και ένα επικαλυμμένο με λεπτό υμένιο δισκίο tenofovir disoproxil fumarate απεδείχθη μετά από χορήγηση μονήρους δόσης σε νηστικούς υγιείς εθελοντές.
Μετά την από στόματος χορήγηση του Truvada σε υγιή άτομα, η emtricitabine και το tenofovir disoproxil fumarate απορροφώνται ταχέως και το tenofovir disoproxil fumarate μετατρέπεται σε tenofovir.
Οι μέγιστες συγκεντρώσεις των emtricitabine και tenofovir στον ορό παρατηρούνται εντός 0, 5- 3, 0 ωρών μετά από τη χορήγηση της δόσης σε κατάσταση νηστείας.
Η χορήγηση του Truvada μαζί με γεύμα υψηλής περιεκτικότητας σε λιπαρά ή με ελαφρύ γεύμα είχε ως αποτέλεσμα 45 λεπτη περίπου
13 καθυστέρηση της επίτευξης μέγιστης συγκέντρωσης tenofovir και την αύξηση των AUC και Cmax του tenofovir κατά περίπου 35% και 15%, αντίστοιχα, όταν αυτό χορηγήθηκε μαζί με γεύμα υψηλής περιεκτικότητας σε λιπαρά, σε σύγκριση με τη χορήγησή του σε κατάσταση νηστείας.
Προκειμένου να βελτιστοποιηθεί η απορρόφηση του tenofovir, συνιστάται το Truvada να λαμβάνεται μαζί με τροφή).
Κατανομή:
Μετά από ενδοφλέβια χορήγηση ο όγκος κατανομής της emtricitabine και του tenofovir σε σταθεροποιημένη κατάσταση υπολογίσθηκε περίπου στα 1, 4 l/ kg και 800 ml/ kg, αντίστοιχα.
Μετά την από στόματος χορήγηση emtricitabine ή tenofovir disoproxil fumarate το tenofovir κατανέμεται σε όλο το σώμα.
Η in vitro σύνδεση της emtricitabine με τις πρωτεΐνες του ανθρώπινου πλάσματος ήταν < 4% και ανεξάρτητη της συγκέντρωσης άνω του εύρους 0, 02- 200 µg/ ml.
Η in vitro σύνδεση του tenofovir με τις πρωτεΐνες του πλάσματος ή του ορού ήταν < 0, 7 και 7, 2%, αντιστοίχως, σε εύρος συγκεντρώσεων του tenofovir από 0, 01 έως 25 µg/ ml.
Βιομετατροπή:
Ο μεταβολισμός της emtricitabine είναι περιορισμένος.
Η βιομετατροπή της emtricitabine περιλαμβάνει την οξείδωση του δακτυλίου των θειολών και το σχηματισμό των 3΄- sulfoxide διαστερεομερών (περίπου το 9% της δόσης) και τη σύζευξη με γλυκουρονικό οξύ για να σχηματίσει το 2΄- O- γλυκουρονίδιο (περίπου το 4% της δόσης).
Σε μελέτες in vitro διαπιστώθηκε ότι ούτε το tenofovir disoproxil fumarate ούτε το tenofovir αποτελούν υπόστρωμα των ενζύμων CYP450.
Ούτε η emtricitabine ούτε το tenofovir ανέστειλε in vitro το μεταβολισμό φαρμάκων που επιτελείται από όλες τις μείζονες ισομορφές του ανθρώπινου CYP450, οι οποίες συμμετέχουν στη βιομετατροπή των φαρμάκων.
Επίσης η emtricitabine δεν αναστέλλει την ουριδινο- 5΄- διφωσφογλυκουρονυλική τρανσφεράση, το ένζυμο που είναι υπεύθυνο για τη γλυκουρονιδίωση.
Απομάκρυνση:
Η emtricitabine απεκκρίνεται πρωταρχικά μέσω των νεφρών με πλήρη ανάκτηση της δόσης από τα ούρα (περίπου το 86%) και στα κόπρανα (περίπου το 14%).
Το 13% της δόσης της emtricitabine ανακτήθηκε στα ούρα με τη μορφή τριών μεταβολιτών.
Ο μέσος όρος της συστηματικής κάθαρσης της emtricitabine ήταν 307 ml/ min.
Μετά την από στόματος χορήγηση ο χρόνος ημίσειας ζωής για την απομάκρυνση της emtricitabine ήταν περίπου 10 ώρες.
Το tenofovir απεκκρίνεται κυρίως μέσω των νεφρών μέσω διήθησης και ενός ενεργού συστήματος σωληναριακής μεταφοράς με περίπου 70- 80% της δόσης να απεκκρίνεται αμετάβλητη στα ούρα μετά από ενδοφλέβια χορήγηση.
Ο μέσος όρος της φαινόμενης κάθαρσης του tenofovir ήταν περίπου 307 ml/ min.
Η νεφρική κάθαρση έχει υπολογισθεί περίπου στα 210 ml/ min, που είναι πέραν του ρυθμού σπειραματικής διήθησης.
Αυτό υποδεικνύει ότι η ενεργός σωληναριακή απέκκριση συνιστά σημαντικό μέρος της απέκκρισης του tenofovir.
Μετά την από στόματος χορήγηση ο χρόνος ημίσειας ζωής για την απομάκρυνση του tenofovir ήταν περίπου 12 έως 18 ώρες.
Ηλικία, φύλο και εθνικότητα:
Η φαρμακοκινητική της emtricitabine και του tenofovir είναι παρόμοια σε άνδρες και σε γυναίκες ασθενείς.
Γενικά η φαρμακοκινητική της emtricitabine σε βρέφη, παιδιά και εφήβους (ηλικίας από 4 μηνών έως 18 ετών) είναι παρόμοια με αυτή των ενηλίκων.
Δεν έχουν πραγματοποιηθεί φαρμακοκινητικές μελέτες με tenofovir σε παιδιά και σε εφήβους (κάτω από 18).
Δεν έχουν πραγματοποιηθεί φαρμακοκινητικές μελέτες με emtricitabine ή tenofovir σε ηλικιωμένους (πάνω από 65).
Νεφρική ανεπάρκεια:
Περιορισμένα φαρμακοκινητικά δεδομένα είναι διαθέσιμα για την emtricitabine και το tenofovir μετά από συγχορήγηση των μεμονωμένων σκευασμάτων ή ως Truvada δεν έχει μελετηθεί σε ασθενείς με νεφρική ανεπάρκεια.
Οι φαρμακοκινητικές παράμετροι προσδιορίστηκαν κυρίως μετά τη χορήγηση μιας δόσης emtricitabine 200 mg ή tenofovir disoproxil 245 mg σε ασθενείς χωρίς HIV λοίμωξη και με διάφορο βαθμό νεφρικής ανεπάρκειας.
Ο βαθμός της νεφρικής ανεπάρκειας προσδιορίστηκε κατά την ένταξη σύμφωνα με την κάθαρση κρεατινίνης (CrCl) (φυσιολογική νεφρική λειτουργία όταν CrCl > 80 ml/ min, ήπια με CrCl = 50- 79 ml/ min, μέτρια με CrCl = 30- 49 ml/ min και σοβαρή με CrCl = 10- 29 ml/ min).
Η μέση έκθεση στην emtricitabine (% CV) αυξήθηκε από 12 (25%) µg• h/ ml σε άτομα με φυσιολογική νεφρική λειτουργία σε 20 (6%) µg• h/ ml, 25 (23%) µg• h/ ml και 34 (6%) µg• h/ ml, σε ασθενείς με ήπια, μέτρια και σοβαρή νεφρική ανεπάρκεια αντίστοιχα.
14 Η μέση έκθεση σε tenofovir (% CV) αυξήθηκε από 2. 185 (12%) ng• h/ ml σε άτομα με φυσιολογική νεφρική λειτουργία σε 3. 064 (30%) ng• h/ ml, 6. 009 (42%) ng• h/ ml και 15. 985 (45%) ng• h/ ml, σε ασθενείς με ήπια, μέτρια και σοβαρή νεφρική ανεπάρκεια αντίστοιχα.
Η αύξηση του δοσολογικού μεσοδιαστήματος του Truvada σε ασθενείς με μέτρια νεφρική ανεπάρκεια αναμένεται να έχει ως αποτέλεσμα υψηλότερες μέγιστες συγκεντρώσεις πλάσματος και χαμηλότερα επίπεδα Cmin σε σύγκριση με ασθενείς με φυσιολογική νεφρική λειτουργία.
Η κλινική σημασία αυτών είναι άγνωστη.
Σε ασθενείς με νεφρική νόσο τελικού σταδίου (ΝΝΤΣ) που χρειάζονται αιμοδιαπίδυση, μεταξύ των συνεδριών η έκθεση στο φάρμακο αυξήθηκε σημαντικά εντός 72 ωρών φτάνοντας τα 53 (19%) µg• h/ ml emtricitabine, και εντός 48 ωρών φτάνοντας τα 42. 857 (29%) ng• h/ ml tenofovir.
Συνιστάται το δοσολογικό μεσοδιάστημα για το Truvada να τροποποιείται σε ασθενείς με κάθαρση κρεατινίνης μεταξύ 30 και 49 ml/ min.
Το Truvada δεν είναι κατάλληλο για ασθενείς με CrCl < 30 ml/ min ή για αυτούς υπό αιμοκάθαρση (βλ. παράγραφο 4. 2).
Μία μικρή κλινική μελέτη διενεργήθηκε για την εκτίμηση της ασφάλειας, της αντιϊκής δραστικότητας και της φαρμακοκινητικής του tenofovir disoproxil fumarate σε συνδυασμό με την emtricitabine σε ασθενείς με HBV λοίμωξη με νεφρική ανεπάρκεια.
Μία υποομάδα ασθενών με κάθαρση κρεατινίνης μεταξύ 50 και 60 ml/ min κατά την ένταξη, οι οποίοι ελάμβαναν εφάπαξ δόση ημερησίως, είχαν 2- 4 φορές μεγαλύτερη έκθεση στο tenofovir και επιδείνωση της νεφρικής λειτουργίας.
Ηπατική ανεπάρκεια:
Η φαρμακοκινητική του Truvada δεν έχει μελετηθεί σε ασθενείς με ηπατική ανεπάρκεια.
Εν τούτοις, δεν είναι πιθανό ότι, θα απαιτούνταν αναπροσαρμογή δόσης για το Truvada σε ασθενείς με ηπατική ανεπάρκεια.
Η φαρμακοκινητική της emtricitabine δεν έχει μελετηθεί σε ασθενείς χωρίς HBV λοίμωξη και ποικίλλοντες βαθμούς ηπατικής ανεπάρκειας.
Γενικά η φαρμακοκινητική της emtricitabine σε ασθενείς με HBV λοίμωξη ήταν παρόμοια με αυτή των υγιών και των ασθενών με HIV λοίμωξη.
Σε ασθενείς χωρίς HIV λοίμωξη με ποικίλου βαθμού ηπατική ανεπάρκεια, χορηγήθηκε εφ΄ άπαξ δόση 245 mg tenofovir disoproxil σύμφωνα με την κατάταξη Child- Pugh- Turcotte (CPT).
Η φαρμακοκινητική του tenofovir δεν μεταβλήθηκε σημαντικά σε άτομα με ηπατική ανεπάρκεια, υποδεικνύοντας ότι στα άτομα αυτά δεν απαιτείται αναπροσαρμογή της δόσης.
Οι μέσες τιμές (% CV) Cmax και AUC0- ∞ του tenofovir ήταν 223 (34, 8%) ng/ ml και 2. 050 (50, 8%) ng• h/ ml αντίστοιχα, σε φυσιολογικά άτομα σε σύγκριση με τις τιμές 289 (46, 0%) ng/ ml και 2. 310 (43, 5%) ng• h/ ml σε άτομα με μέτρια ηπατική ανεπάρκεια και 305 (24, 8%) ng/ ml και 2. 740 (44, 0%) ng• h/ ml σε άτομα με σοβαρή ηπατική ανεπάρκεια.
5. 3 Προκλινικά δεδομένα για την ασφάλεια
Μη κλινικά δεδομένα σχετικά με την emtricitabine δεν αποκαλύπτουν ιδιαίτερο κίνδυνο για τον άνθρωπο με βάση τις συμβατικές μελέτες φαρμακολογικής ασφάλειας, τοξικότητας επαναλαμβανόμενων δόσεων και γονοτοξικότητας. Η emtricitabine δεν επέδειξε πιθανή καρκινογόνο δράση σε μακροχρόνιες μελέτες για την καρκινογένεση με από στόματος χορήγηση σε ποντικούς και επίμυες.
Οι προκλινικές μελέτες του tenofovir disoproxil fumarate που πραγματοποιήθηκαν σε επίμυες, σε σκύλους και σε πιθήκους έδειξαν επιδράσεις σε όργανα- στόχους στη γαστρεντερική οδό, τους νεφρούς, στα οστά και ελάττωση στη συγκέντρωση φωσφόρου ορού.
Η οστική τοξικότητα διαγνώσθηκε ως οστεομαλακία (πίθηκοι) και ελάττωση της οστικής πυκνότητας (αρουραίοι και σκύλοι).
Τα ευρήματα των μελετών στους αρουραίους και τους πιθήκους έδειξαν φαρμακοεξαρτώμενη ελάττωση της εντερικής απορρόφησης του φωσφόρου, με πιθανή δευτερογενή μείωση της οστικής πυκνότητας.
Οι μηχανισμοί αυτών των τοξικών επιδράσεων δεν είναι πλήρως κατανοητοί.
15 Οι συμβατικές μελέτες τοξικότητας στην αναπαραγωγική ικανότητα και την ανάπτυξη με την emtricitabine και το tenofovir disoproxil fumarate δεν αποκαλύπτουν ιδιαίτερο κίνδυνο για τον άνθρωπο.
Tα αποτελέσματα δύο εκ τριών in vitro μελετών γενοτοξικότητας του tenofovir ήταν θετικά αλλά η in vivo δοκιμασία μικροπυρήνων έδωσε αρνητικά αποτελέσματα.
Το Tenofovir disoproxil fumarate δεν επέδειξε πιθανή καρκινογόνο δράση σε μακροπρόθεσμες μελέτες καρκινογένεσης με από του στόματος χορήγηση σε επίμυες.
Μακροπρόθεσμη μελέτη καρκινογένεσης με από του στόματος χορήγηση σε επίμυες, έδειξε χαμηλή συχνότητα εμφάνισης όγκων του δωδεκαδακτύλου, η οποία κατά πάσα πιθανότητα συσχετίζεται με τις υψηλές τοπικές συγκεντρώσεις του tenofovir disoproxil fumarate στο γαστρεντερικό σωλήνα, όταν αυτό χορηγήθηκε σε δόση 600 mg/ kg/ ημερησίως.
Αν και ο μηχανισμός της δημιουργίας των όγκων είναι αβέβαιος, τα ευρήματα δεν φαίνεται να σχετίζονται με ανθρώπους.
Ο συνδυασμός emtricitabine και tenofovir disoproxil fumarate είχε θετική επίδραση στην in vitro δοκιμασία πρόκλησης λεμφώματος σε ποντίκια, με αποτελέσματα συγκρίσιμα με αυτά που έχουν ληφθεί από το tenofovir disoproxil fumarate μόνο του.
Ο συνδυασμός emtricitabine και tenofovir disoproxil fumarate είχε αρνητική επίδραση στη δοκιμασία αναστροφής μετάλλαξης σε βακτηρίδια.
Μελέτη σε σκύλους διάρκειας ενός μηνός με τη χρήση του συνδυασμού emtricitabine και tenofovir disoproxil fumarate δεν έδειξε επιδείνωση των τοξικολογικών επιδράσεων σε σύγκριση με τη χρήση των ξεχωριστών συστατικών.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Πυρήνας δισκίου:
Καρμελλόζη νατριούχος διασταυρούμενη Μονοϋδρική λακτόζη Στεατικό μαγνήσιο (E572) Μικροκρυσταλλική κυτταρίνη (E460) Προζελατινοποιημένο άμυλο (χωρίς γλουτένη)
Επικάλυψη με υμένιο:
Τριοξική γλυκερόλη (E1518) Υπρομελλόζη (E464) (E132) Ινδικό καρμίνιο κυανό Μονοϋδρική λακτόζη Διοξείδιο του τιτανίου (Ε171)
6. 2 Ασυμβατότητες
Δεν εφαρμόζεται.
6. 3 Διάρκεια ζωής
3 χρόνια.
6. 4 Ιδιαίτερες προφυλάξεις κατά τη φύλαξη του προϊόντος
Φυλάσσετε στην αρχική συσκευασία, ώστε να το προστατεύετε από την υγρασία.
Διατηρείτε τη φιάλη καλά κλεισμένη.
16 6. 5 Φύση και συστατικά του περιέκτη
Φιάλη από πολυαιθυλένιο υψηλής πυκνότητας (HDPE), με ειδικό πώμα ασφαλείας για παιδιά, που περιέχει 30 επικαλυμμένα με λεπτό υμένιο δισκία, με αποξηραντική γέλη πυριτικού οξέος.
Οι παρακάτω συσκευασίες είναι διαθέσιμες:
Κουτιά που περιέχουν 1 φιάλη με 30 επικαλυμμένα με λεπτό υμένιο δισκία και κουτιά που περιέχουν 3 φιάλες με 30 επικαλυμμένα με λεπτό υμένιο δισκία η κάθε μία.
Μπορεί να μη κυκλοφορούν όλες οι συσκευασίες.
6. 6 Ιδιαίτερες προφυλάξεις απόρριψης
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Gilead Sciences International Limited Cambridge CB21 6GT Ηνωμένο Βασίλειο
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 04/ 305/ 001 EU/ 1/ 04/ 305/ 002
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
21 Φεβρουαρίου 2005
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
{ΜΜ/ ΕΕΕΕ}
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ) http: // www. emea. europa. eu /.
17 ΠΑΡΑΡΤΗΜΑ ΙΙ
Α.
ΚΑΤΟΧΟΣ (ΟΙ) ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ( ΟΙ) ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
18 Α.
ΚΑΤΟΧΟΣ (ΟΙ) ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ( ΟΙ) ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παρασκευαστή (ών) που είναι υπεύθυνος (οι) για την αποδέσμευση των παρτίδων
Gilead Sciences Limited, Unit 13, Stillorgan Industrial Park, Blackrock, Co.
Dublin, Ιρλανδία
Gilead Sciences Limited, IDA Business & Technology Park, Carrigtohill, Co.
Cork, Ιρλανδία
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• ΟΙ ΟΡΟΙ ΚΑΙ ΟΙ ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται περιορισμένη ιατρική συνταγή (βλ. παράρτημα Ι:
Περίληψη των Χαρακτηριστικών του Προϊόντος, παράγραφος 4. 2).
• ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΟΥ
Δεν εφαρμόζεται.
• ΑΛΛΟΙ ΟΡΟΙ
Ο κάτοχος της άδειας κυκλοφορίας οφείλει να ενημερώσει την Ευρωπαϊκή Επιτροπή για το σχέδιο εμπορίας του φαρμακευτικού προϊόντος που εγκρίνεται με την παρούσα απόφαση.
19 ΠΑΡΑΡΤΗΜΑ ΙΙΙ
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣHΣ
20 Α.
ΕΠΙΣΗΜΑΝΣΗ
21 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ ΚΑΙ ΣΤΗ ΣΤΟΙΧΕΙΩΔΗ ΣΥΣΚΕΥΑΣΙΑ
ΚΕΙΜΕΝΟ ΚΟΥΤΙΟΥ ΚΑΙ ΕΤΙΚΕΤΑΣ ΦΙΑΛΗΣ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Truvada 200 mg/ 245 mg επικαλυμμένα με λεπτό υμένιο δισκία Emtricitabine/ tenofovir disoproxil
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Κάθε επικαλυμμένο με λεπτό υμένιο δισκίο περιέχει 200 mg emtricitabine και 245 mg tenofovir disoproxil (ισοδυναμεί με 300 mg tenofovir disoproxil fumarate ή 136 mg tenofovir).
3.
ΚΑΤΑΛΟΓΟΣ ΕΚΔΟΧΩΝ
Περιέχει μονοϋδρική λακτόζη, βλέπε φύλλο οδηγιών για περισσότερες πληροφορίες.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
30 επικαλυμμένα με λεπτό υμένιο δισκία.
3 x 30 επικαλυμμένα με λεπτό υμένιο δισκία.
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Από του στόματος χρήση.
Διαβάστε το ένθετο φύλλο οδηγιών χρήσης πριν τη χρήση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ, ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
8.
ΗΜΕΡΟΜΗΝΙΑ ΛΗΞΗΣ
ΛΗΞΗ
22 9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
Φυλάσσετε στην αρχική συσκευασία, ώστε να το προστατεύετε από την υγρασία.
Διατηρείτε τη φιάλη καλά κλεισμένη.
10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Gilead Sciences Intl Ltd Cambridge CB21 6GT Ηνωμένο Βασίλειο
12.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 04/ 305/ 001 30 επικαλυμμένα με λεπτό υμένιο δισκία EU/ 1/ 04/ 305/ 002 3 x 30 επικαλυμμένα με λεπτό υμένιο δισκία
13.
ΑΡΙΘΜΟΣ ΠΑΡΤΙΔΑΣ
Παρτίδα
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗPOΦOPIEΣ ΣE BRAILLE
Truvada [Εξωτερική συσκευασία μόνο]
23 B.
ΦΥΛΛΟ ΟΔΗΓΙΩΝ ΧΡΗΣΗΣ
24 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟ ΧΡΗΣΤΗ
Truvada 200 mg/ 245 mg επικαλυμμένα με λεπτό υμένιο δισκία Emtricitabine / tenofovir disoproxil
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να παίρνετε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε περαιτέρω απορίες, ρωτήστε το γιατρό σας ή το φαρμακοποιό σας.
- Η συνταγή για αυτό το φάρμακο συμπληρώθηκε για σας.
Δεν πρέπει να το δώσετε σε άλλους.
Μπορεί να τους προκαλέσει βλάβη, ακόμα και όταν τα συμπτώματά τους είναι ίδια με τα δικά σας.
- Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
Με το παρόν φύλλο οδηγιών χρήσης θα ενημερωθείτε για τα ακόλουθα:
1.
Τι είναι το Truvada και ποια είναι η χρήση του 2.
Τι πρέπει να γνωρίζετε προτού πάρετε το Truvada 3.
Πώς να πάρετε το Truvada 4.
Πιθανές ανεπιθύμητες ενέργειες 5.
Πώς να φυλάσσεται το Truvada 6.
Λοιπές πληροφορίες
1.
ΤΙ ΕΙΝΑΙ ΤΟ TRUVADA ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
Το Truvada είναι αγωγή για την λοίμωξη από τον Ιό Ανθρώπινης Ανοσοανεπάρκειας (HIV) σε ενήλικες άνω των 18 ετών.
Το Truvada περιέχει δύο δραστικές ουσίες, την emtricitabine και το tenofovir disoproxil.
Και οι δύο ουσίες είναι αντιρετροϊκά φάρμακα που χρησιμοποιούνται στη θεραπεία της HIV λοίμωξης.
Η emtricitabine είναι νουκλεοσιδικός αναστολέας της ανάστροφης μεταγραφάσης και το tenofovir είναι νουκλεοτιδικός αναστολέας της ανάστροφης μεταγραφάσης.
Εν τούτοις και τα δύο είναι ευρέως γνωστά ως NRTIs και λειτουργούν παρεμβαίνοντας στη φυσιολογική λειτουργία ενός ενζύμου (ανάστροφη μεταγραφάση) το οποίο είναι ουσιώδες για την αναπαραγωγή του ιού.
Το Truvada πρέπει πάντα να χρησιμοποιείται σε συνδυασμό με άλλα φάρμακα για την αντιμετώπιση της HIV λοίμωξης.
Το Truvada μπορεί να χορηγηθεί αντί της emtricitabine και του tenofovir λαμβανομένων ξεχωριστά.
Το φάρμακο αυτό δεν θεραπεύει την HIV λοίμωξη.
Ενώ λαμβάνετε το Truvada, μπορεί να αναπτύσσετε ακόμη λοιμώξεις ή άλλες ασθένειες που συσχετίζονται με την HIV λοίμωξη.
Μπορεί επίσης να μεταδώσετε τον ιό σε άλλους, γι΄ αυτό είναι σημαντικό να λαμβάνετε τις απαραίτητες προφυλάξεις για την αποφυγή της μετάδοσης του ιού.
2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΟΤΟΥ ΠΑΡΕΤΕ ΤΟ TRUVADA
Μην πάρετε το Truvada
• Σε περίπτωση αλλεργίας (υπερευαισθησίας) στην emtricitabine, στο tenofovir, στο tenofovir disoproxil, στο tenofovir disoproxil fumarate, ή σε οποιοδήποτε άλλο συστατικό του Truvada που αναγράφεται στο τέλος αυτού του φύλλου.
Αν αυτό ισχύει για σας, ενημερώστε αμέσως το γιατρό σας.
25 Προσέξτε ιδιαιτέρως με το Truvada
• Ενημερώστε το γιατρό σας αν είχατε στο παρελθόν κάποια νεφρική πάθηση ή αν οι εξετάσεις σας έδειξαν ότι έχετε πρόβλημα με τους νεφρούς σας.
Πριν από την έναρξη της αγωγής, ο γιατρός σας θα σας ζητήσει ενδεχομένως ορισμένες εξετάσεις αίματος για να αξιολογήσει τη σωστή λειτουργία των νεφρών σας και είναι πιθανό να σας συμβουλεύσει να λαμβάνετε τα δισκία λιγότερο συχνά.
Ενδέχεται επίσης να σας ζητήσει να κάνετε εξετάσεις αίματος καθ 'όλη τη διάρκεια της αγωγής προκειμένου να παρακολουθεί τη λειτουργία των νεφρών σας.
Το Truvada δεν χορηγείται συνήθως, όταν ήδη λαμβάνετε φάρμακα που ενδέχεται να βλάψουν τους νεφρούς σας (βλ.
Λήψη άλλων φαρμάκων).
Αν παρ΄ όλα αυτά η χορήγησή του κριθεί απαραίτητη, ο γιατρός σας θα παρακολουθεί τη νεφρική σας λειτουργία σε εβδομαδιαία βάση.
• Συζητήστε με το γιατρό σας αν είστε άνω των 65 ετών.
Το Truvada δεν έχει μελετηθεί σε ασθενείς άνω των 65 ετών.
Αν είστε άνω των 65 ετών και σας δοθεί συνταγή με Truvada, ο γιατρός σας θα πρέπει να σας παρακολουθεί προσεκτικά.
• Το Truvada δεν πρέπει να χορηγείται σε παιδιά και εφήβους ηλικίας κάτω των 18 ετών.
• Συζητήστε με το γιατρό σας, αν έχετε ιστορικό ηπατικής νόσου, συμπεριλαμβανομένης της ηπατίτιδας.
Ασθενείς με ηπατική νόσο συμπεριλαμβανομένης της χρόνιας ηπατίτιδας B ή C, οι οποίοι λαμβάνουν αντιρετροϊκή αγωγή, εμφανίζουν αυξημένο κίνδυνο εμφάνισης σοβαρών και δυνητικά θανατηφόρων ηπατικών ανεπιθύμητων ενεργειών.
Αν έχετε λοίμωξη από ηπατίτιδα Β, ο γιατρός σας θα κρίνει με προσοχή σχετικά με το ποιο είναι το καλύτερο θεραπευτικό σχήμα για σας.
Και οι δύο δραστικές ουσίες του Truvada επιδεικνύουν κάποια δραστικότητα έναντι του ιού της ηπατίτιδας B, παρ’ ότι δεν έχουν εγκριθεί για τη θεραπεία της λοίμωξης από ηπατίτιδα Β.
Αν έχετε ιστορικό ηπατικής νόσου ή λοίμωξη από χρόνια ηπατίτιδα Β, ο γιατρός σας θα σας υποβάλει σε εξετάσεις αίματος προκειμένου να παρακολουθεί προσεκτικά την ηπατική λειτουργία.
Μετά την έναρξη της αγωγής με Truvada, προσέξτε για πιθανά συμπτώματα γαλακτικής οξέωσης.
Φάρμακα τα οποία περιέχουν νουκλεοσιδικά ανάλογα συμπεριλαμβανομένου του Truvada, μπορεί να προκαλέσουν γαλακτική οξέωση (περίσσεια γαλακτικού οξέος στο αίμα σας), μαζί με διόγκωση του ήπατος.
Ταχεία και/ ή βαθιά αναπνοή, υπνηλία και μη ειδικά συμπτώματα, όπως ναυτία, έμετος και στομαχικό άλγος, μπορεί να υποδεικνύουν την ανάπτυξη γαλακτικής οξέωσης.
Αυτή η σπάνια αλλά σοβαρή ανεπιθύμητη ενέργεια έχει αποβεί περιστασιακά μοιραία.
Η γαλακτική οξέωση εμφανίζεται συχνότερα σε γυναίκες, ειδικά αν είναι υπέρβαρες.
Αν πάσχετε από ηπατική νόσο, μπορεί να κινδυνεύετε περισσότερο να αναπτύξετε αυτή την κατάσταση.
Ενώ λαμβάνετε θεραπεία με Truvada, ο γιατρός σας θα σας παρακολουθεί προσεκτικά για τυχόν συμπτώματα ανάπτυξης γαλακτικής οξέωσης.
Άλλες προφυλάξεις
Οι συνδυασμένες αντιρετροϊκές θεραπείες (συμπεριλαμβανομένου του Truvada) ενδέχεται να προκαλέσουν αύξηση του σακχάρου στο αίμα, υπερλιπιδαιμία (αυξημένα λιπίδια στο αίμα) και αλλαγές στην κατανομή του σωματικού λίπους ως και αντίσταση στην ινσουλίνη (βλ. παράγραφο 4, Πιθανές ανεπιθύμητες ενέργειες).
Αν είστε διαβητικός, υπέρβαρος ή έχετε υψηλή χοληστερόλη, ενημερώστε το γιατρό σας.
Να προσέχετε τις λοιμώξεις.
Αν πάσχετε από προχωρημένη HIV λοίμωξη (AIDS) και έχετε κάποια λοίμωξη, ενδέχεται να εκδηλώσετε συμπτώματα λοίμωξης και φλεγμονής ή επιδείνωση των συμπτωμάτων προϋπάρχουσας λοίμωξης ενώ λαμβάνετε αγωγή με Truvada.
Τα συμπτώματα αυτά μπορεί να υποδηλώνουν ότι το ανοσοποιητικό σας σύστημα έχει ενισχυθεί και καταπολεμά τη λοίμωξη.
Είναι πιθανό να εμφανίσετε συμπτώματα φλεγμονής ή λοίμωξης λίγο μετά την έναρξη
26 θεραπείας με Truvada.
Αν παρατηρήσετε συμπτώματα λοίμωξης ή φλεγμονής, ενημερώστε αμέσως το γιατρό σας.
Προβλήματα οστών.
Ορισμένοι ασθενείς που λαμβάνουν συνδυασμό αντιρετροϊκής θεραπείας μπορεί να αναπτύξουν μία ασθένεια των οστών που λέγεται οστεονέκρωση (νέκρωση του οστίτη ιστού που προκαλείται από έλλειψη αιμάτωσης του οστού).
Η διάρκεια λήψης του συνδυασμού αντιρετροϊκής θεραπείας, η χρήση κορτικοστεροειδών, η κατανάλωση αλκοόλ, η σοβαρή ανοσοκαταστολή, ο υψηλότερος δείκτης μάζας σώματος μπορεί μεταξύ άλλων να είναι ορισμένοι από τους πολλούς παράγοντες κινδύνου για την εμφάνιση της νόσου.
Ενδείξεις της οστεονέκρωσης είναι η δυσκαμψία της άρθρωσης, ενοχλήσεις και πόνοι (ιδιαίτερα στο γοφό, το γόνατο και τον ώμο) και δυσκολία στην κίνηση.
Εάν παρατηρήσετε οποιοδήποτε από αυτά τα συμπτώματα παρακαλείσθε να ενημερώσετε τον γιατρό σας.
Προβλήματα οστών (που καταλήγουν μερικές φορές σε κατάγματα) μπορεί να εμφανιστούν εξαιτίας της βλάβης στα κύτταρα των νεφρικών σωληναρίων (βλ. παράγραφο 4, Πιθανές ανεπιθύμητες ενέργειες).
Λήψη άλλων φαρμάκων
Δεν πρέπει να παίρνετε το Truvada, αν παίρνετε ήδη άλλα φάρμακα τα οποία περιέχουν emtricitabine, tenofovir disoproxil, λαμιβουδίνη ή ζαλσιταβίνη.
Παρακαλείσθε να ενημερώσετε το γιατρό ή το φαρμακοποιό σας εάν παίρνετε ή έχετε πάρει πρόσφατα άλλα φάρμακα, ακόμα και αυτά που δεν σας έχουν χορηγηθεί με συνταγή.
• Είναι ιδιαίτερα σημαντικό να ενημερώσετε το γιατρό σας, αν λαμβάνετε άλλα φάρμακα τα οποία μπορεί να βλάψουν τους νεφρούς σας.
Σε αυτά περιλαμβάνονται:
• • • • • • • •
οι αμινογλυκοσίδες (για βακτηριακή λοίμωξη) η αμφοτερικίνη Β (για μυκητιασική λοίμωξη) η φοσκαρνέτη (για ιογενή λοίμωξη) η γκανσικλοβίρη (για ιώσεις) η πενταμιδίνη (για ιογενή λοίμωξη) η βανκομυκίνη (για βακτηριακή λοίμωξη) η ιντερλευκίνη- 2 (για τη θεραπεία του καρκίνου) το cidofovir (για ιογενή λοίμωξη)
• Άλλα φάρμακα που περιέχουν διδανοσίνη (κατά της HIV λοίμωξης):
Η λήψη του Truvada μαζί με άλλα αντιικά φάρμακα που περιέχουν διδανοσίνη, ενδέχεται να αυξήσει τα επίπεδα της διδανοσίνης στο αίμα.
Αν παίρνετε και τα δύο φάρμακα, ο γιατρός σας θα σας παρακολουθεί προσεκτικά ώστε να εντοπίσει ενδεχόμενες ανεπιθύμητες ενέργειες που σχετίζονται με τη διδανοσίνη, όπως φλεγμονή του παγκρέατος, γαλακτική οξέωση (περίσσεια γαλακτικού οξέος στο αίμα) και αίσθημα μυρμηγκιάσματος στα άνω και κάτω άκρα.
Μη σταματήσετε τη θεραπεία σας χωρίς να επικοινωνήσετε με το γιατρό σας.
Λήψη του Truvada με τροφές και ποτά
• Το Truvada πρέπει να λαμβάνεται με τροφή (για παράδειγμα, με ένα γεύμα ή ένα πρόχειρο γεύμα).
Κύηση και θηλασμός
Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
27 • Δεν πρέπει να λαμβάνετε το Truvada κατά τη διάρκεια της κύησης, εκτός αν σας το επιτρέψει ο γιατρός σας.
Δεν υπάρχουν κλινικά δεδομένα σχετικά με τη χρήση του Truvada από εγκύους και συνήθως δεν χρησιμοποιείται, εκτός αν είναι απολύτως απαραίτητο.
• Εάν υπάρχει πιθανότητα να μείνετε έγκυος κατά τη διάρκεια της θεραπείας με Truvada, πρέπει να χρησιμοποιείτε μία αποτελεσματική μέθοδο αντισύλληψης, προκειμένου να αποφύγετε μία εγκυμοσύνη.
• Αν μείνετε έγκυος ή αν προγραμματίζετε μια εγκυμοσύνη, πρέπει να συζητήσετε με το γιατρό σας τα οφέλη καθώς και τις ενδεχόμενες ανεπιθύμητες ενέργειες από την αντιρετροϊκή σας αγωγή για σας και το παιδί σας.
Αν έχετε λάβει το Truvada κατά τη διάρκεια της εγκυμοσύνης σας, ο γιατρός σας μπορεί να ζητήσει να κάνετε τακτικές εξετάσεις αίματος και άλλους διαγνωστικούς ελέγχους προκειμένου να παρακολουθεί την ανάπτυξη του παιδιού σας.
Σε παιδιά των οποίων οι μητέρες έλαβαν NRTIs κατά τη διάρκεια της εγκυμοσύνης, το όφελος της προστασίας από τον HIV υπερείχε του κινδύνου ενδεχόμενων ανεπιθύμητων ενεργειών.
• Μη θηλάζετε κατά τη διάρκεια της θεραπείας με Truvada.
Δεν είναι ακόμη γνωστό αν οι δραστικές ουσίες του φαρμάκου αυτού απεκκρίνονται στο μητρικό γάλα.
• Ο θηλασμός δεν συνιστάται σε γυναίκες με HIV λοίμωξη, προκειμένου να αποφευχθεί η μετάδοση του HIV στο νεογνό μέσω του γάλακτος.
Οδήγηση και χειρισμός μηχανών
Το Truvada μπορεί να προκαλέσει ζάλη.
Αν νιώσετε ζάλη κατά τη διάρκεια της αγωγής σας με Truvada, μην οδηγείτε και μη χρησιμοποιείτε εργαλεία ή μηχανές.
Σημαντικές πληροφορίες σχετικά με ορισμένα συστατικά του Truvada
• Ενημερώστε το γιατρό σας αν έχετε δυσανεξία στη λακτόζη ή δυσανεξία σε άλλα σάκχαρα.
Το Truvada περιέχει μονοϋδρική λακτόζη.
Αν γνωρίζετε ότι έχετε δυσανεξία στη λακτόζη ή αν σας έχουν πει ότι έχετε δυσανεξία σε οποιαδήποτε άλλα σάκχαρα, ενημερώστε το γιατρό σας πριν λάβετε το φάρμακο αυτό.
3.
ΠΩΣ ΝΑ ΠΑΡΕΤΕ ΤΟ TRUVADA
Πάντοτε να παίρνετε το Truvada αυστηρά σύμφωνα με τις οδηγίες του γιατρού σας.
Εάν έχετε αμφιβολίες, ρωτήστε το γιατρό ή το φαρμακοποιό σας.
Συνήθης δόση:
• Ενήλικες: ένα δισκίο την ημέρα με τροφή (για παράδειγμα, ένα γεύμα ή ένα πρόχειρο γεύμα). • Να μη χορηγείται σε παιδιά και εφήβους
Εάν έχετε δυσκολία στην κατάποση, μπορείτε να θρυμματίσετε το δισκίο με την άκρη ενός κουταλιού.
Κατόπιν αναμίξτε τη σκόνη με περίπου 100 ml (μισό ποτήρι) νερού, χυμού πορτοκαλιού ή χυμού σταφυλιού και πιείτε το αμέσως.
• Πάντοτε να παίρνετε τη δόση που σας συνέστησε ο γιατρός σας.
Έτσι θα εξασφαλίσετε ότι το φάρμακό σας είναι πλήρως αποτελεσματικό και θα μειώσετε την πιθανότητα ανάπτυξης αντοχής στην αγωγή.
Μην αλλάξετε τη δοσολογία χωρίς την εντολή του γιατρού σας.
28 • Αν έχετε προβλήματα με τους νεφρούς σας, ο γιατρός σας ενδέχεται να σας συστήσει να παίρνετε το Truvada λιγότερο συχνά.
• Αν ο γιατρός σας αποφασίσει να διακόψει τη λήψη ενός από τα συστατικά του Truvada ή να αλλάξει τη δόση του Truvada μπορεί να σας χορηγηθούν μεμονωμένα σκευάσματα emtricitabine και tenofovir disoproxil fumarate αντί για το συνδυασμένο φάρμακο ή άλλα φάρμακα για τη θεραπεία της HIV λοίμωξης.
• Ο γιατρός σας θα σας συνταγογραφήσει το Truvada μαζί με άλλα αντιρετροϊκά φάρμακα.
Παρακαλούμε να ανατρέξετε στα φύλλα οδηγιών χρήσης των άλλων αντιρετροϊκών φαρμάκων για οδηγίες σχετικά με τη λήψη των φαρμάκων αυτών.
Εάν πάρετε μεγαλύτερη δόση Truvada από την κανονική
Εάν πάρετε κατά λάθος περισσότερα δισκία Truvada απ ’ ό, τι πρέπει, συμβουλευτείτε το γιατρό σας ή το πλησιέστερο τμήμα επειγόντων περιστατικών.
Να κρατάτε τη φιάλη με τα δισκία μαζί σας, έτσι ώστε να μπορείτε εύκολα να περιγράψετε τι έχετε πάρει.
Αν ξεχάσετε το Truvada
Είναι σημαντικό να μην παραλείψετε δόση Truvada.
Εάν παραλείψετε κάποια δόση του Truvada, πάρτε την όσο το δυνατό γρηγορότερα και στη συνέχεια πάρτε την επόμενη προγραμματισμένη δόση στην κανονική της ώρα.
Αν είναι περίπου η ώρα για την επόμενη δόση, μην πάρετε αυτήν που παραλείψατε.
Περιμένετε και πάρτε την επόμενη δόση στην κανονική της ώρα.
Μην πάρετε διπλή δόση για να αναπληρώσετε το δισκίο που ξεχάσατε.
Αν κάνετε εμετό μέσα σε μία ώρα από τη λήψη του δισκίου, πάρτε ένα άλλο δισκίο.
Δεν χρειάζεται να πάρετε άλλο δισκίο, αν κάνετε εμετό αφού έχει περάσει μία ώρα από τη λήψη του Truvada.
Εάν σταματήσετε να παίρνετε το Truvada
• Η διακοπή της θεραπείας με το Truvada ενδέχεται να οδηγήσει σε μείωση της αποτελεσματικότητας της αντι- HIV αγωγής που σας έχει συστήσει ο γιατρός σας.
Μιλήστε με το γιατρό σας πριν διακόψετε το Truvada για οποιοδήποτε λόγο, ειδικά αν βιώνετε κάποιες παρενέργειες ή αν έχετε άλλη νόσο.
Επικοινωνήστε με το γιατρό σας πριν αρχίσετε να παίρνετε ξανά τα δισκία Truvada.
• Αν έχετε HIV λοίμωξη και ηπατίτιδα B, είναι πολύ σημαντικό να μη διακόψετε τη θεραπεία με το Truvada χωρίς να ενημερώσετε το γιατρό σας.
Υπήρξαν περιπτώσεις κατά τις οποίες οι εξετάσεις αίματος ή η συμπτωματολογία έδειξαν επιδείνωση της ηπατίτιδας σε ασθενείς που διέκοψαν τη λήψη Truvada.
Ενδέχεται να χρειαστεί να κάνετε εξετάσεις αίματος για αρκετούς μήνες μετά τη διακοπή της θεραπείας.
Σε ασθενείς με προχωρημένη ηπατική νόσο ή κίρρωση, δεν συνιστάται η διακοπή της αγωγής, καθώς ενδέχεται να έχει ως αποτέλεσμα την επιδείνωση της ηπατίτιδάς σας.
Ενημερώστε αμέσως το γιατρό σας αν παρατηρήσετε νέα ή ασυνήθιστα συμπτώματα μετά τη διακοπή της αγωγής, ιδίως συμπτώματα που πιστεύετε ότι σχετίζονται με την ηπατίτιδα Β.
Εάν έχετε περισσότερες ερωτήσεις σχετικά με τη χρήση αυτού του προϊόντος ρωτήστε το γιατρό ή τον φαρμακοποιό σας.
29 4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα, έτσι και το Truvada μπορεί να προκαλέσει παρενέργειες αν και δεν παρουσιάζονται σε όλους τους ανθρώπους.
Αν παρατηρήσετε κάποια από τις πιο κάτω ανεπιθύμητες ενέργειες, ενημερώστε αμέσως το γιατρό σας:
Πολύ συχνές ανεπιθύμητες ενέργειες (Αυτές μπορεί να επηρεάσουν τουλάχιστον 10 στους 100 ασθενείς που λαμβάνουν θεραπεία)
• ζάλη, κεφαλαλγία, διάρροια, αίσθημα αδιαθεσίας (ναυτία), αδιαθεσία (έμετος)
• μυϊκός πόνος και μυϊκή αδυναμία (αν τα επίπεδα κινάσης της κρεατινίνης είναι αυξημένα)
Οι εξετάσεις μπορεί επίσης να δείξουν:
• μειωμένα επίπεδα φωσφόρου στο αίμα
Συχνές ανεπιθύμητες ενέργειες (Αυτές μπορεί να επηρεάσουν 1- 10 από τους 100 ασθενείς που λαμβάνουν θεραπεία)
• πόνος, στομαχικός πόνος
• δυσκολία στον ύπνο, μη φυσιολογικά όνειρα
• προβλήματα στην πέψη που έχουν ως αποτέλεσμα δυσφορία μετά από τα γεύματα, μετεωρισμός
• εξανθήματα (συμπεριλαμβανομένων ερυθρών κηλίδων ή στιγμάτων μερικές φορές με δημιουργία φυσαλίδων και εξοίδηση του δέρματος) που μπορεί να είναι αλλεργικές αντιδράσεις, κνησμός, μεταβολές στο χρώμα του δέρματος συμπεριλαμβανομένης της μελάγχρωσης του δέρματος κατά πλάκες
• άλλες αλλεργικές αντιδράσεις, π. χ. δύσπνοια, οίδημα ή τάση για λιποθυμία
• αίσθημα αδυναμίας
Οι εξετάσεις μπορεί επίσης να δείξουν:
• χαμηλά επίπεδα λευκών αιμοσφαιρίων (η μείωση των λευκών αιμοσφαιρίων σάς καθιστά πιο επιρρεπείς στις λοιμώξεις)
• αυξημένα επίπεδα τριγλυκεριδίων (λιπαρών οξέων), χολής ή σακχάρου στο αίμα
• προβλήματα στο πάγκρεας ή στο ήπαρ
Όχι συχνές ανεπιθύμητες ενέργειες (Αυτές μπορεί να επηρεάσουν τουλάχιστον 1 στους 1000 ασθενείς που λαμβάνουν θεραπεία, αλλά λιγότερους από 1 στους 100 ασθενείς που λαμβάνουν θεραπεία)
• αναιμία (χαμηλά επίπεδα ερυθρών αιμοσφαιρίων στο αίμα)
30 Σπάνιες ανεπιθύμητες ενέργειες (Αυτές μπορεί να επηρεάσουν τουλάχιστον 1 στους 10. 000 ασθενείς που λαμβάνουν θεραπεία, αλλά λιγότερους από 1 στους 1. 000 ασθενείς που λαμβάνουν θεραπεία)
• αυξημένα επίπεδα κρεατινίνης στο αίμα
• γαλακτική οξέωση (περίσσεια γαλακτικού οξέος στο αίμα, σοβαρή και δυνητικά θανατηφόρος ανεπιθύμητη ενέργεια).
Οι πιο κάτω ανεπιθύμητες ενέργειες μπορεί να είναι συμπτώματα γαλακτικής οξέωσης:
• • •
βαθεία και ταχεία αναπνοή υπνηλία αίσθημα αδιαθεσίας (ναυτία), αδιαθεσία (έμετος) και στομαχικός πόνος
Αν νομίζετε ότι πάσχετε από γαλακτική οξέωση, ειδοποιήστε αμέσως το γιατρό σας.
• πόνος στην κοιλιά λόγω φλεγμονής του παγκρέατος
• αλλαγές στα ούρα και πόνος στη μέση λόγω νεφρικών προβλημάτων, συμπεριλαμβανομένης νεφρικής ανεπάρκειας
Πολύ σπάνιες παρενέργειες (Αυτές μπορεί να επηρεάσουν λιγότερους από 1 στους 10. 000 ασθενείς που λαμβάνουν το φάρμακο)
• δύσπνοια
• ίκτερος (κιτρίνισμα του δέρματος ή των ματιών), κνησμός ή πόνος στην κοιλιά λόγω φλεγμονής του ήπατος
Οι εξετάσεις μπορεί επίσης να δείξουν
• βλάβη στα κύτταρα των νεφρικών σωληναρίων
Άλλες πιθανές ανεπιθύμητες ενέργειες
Μπορεί επίσης να βιώσετε μυϊκή βλάβη, μυϊκό πόνο ήμυϊκή αδυναμία, μαλάκυνση των οστών (που συνοδεύεται από πόνο στα οστά και καταλήγει μερικές φορές σε κατάγματα), λιπώδες ήπαρ, φλεγμονή του νεφρού, συχνοουρία και αίσθημα δίψας.
Οι εξετάσεις μπορεί επίσης να δείξουν μειώσεις στο κάλιο του αίματος.
Η μυϊκή βλάβη, η μαλάκυνση οστών (που συνοδεύεται από πόνο στα οστά και καταλήγει μερικές φορές σε κατάγματα), ο μυϊκός πόνος, η μυϊκή αδυναμία και οι μειώσεις στο κάλιο ή στο φώσφορο του αίματος, μπορεί να εμφανιστούν εξαιτίας της βλάβης στα κύτταρα των νεφρικών σωληναρίων.
Σε παιδιά στα οποία χορηγήθηκε η emtricitabine, ένα από τα συστατικά του Truvada, διαπιστώθηκαν επίσης συχνά αναιμία (χαμηλά ερυθρά αιμοσφαίρια) και πολύ συχνά αλλαγές στο χρώμα του δέρματος που περιλαμβάνουν σκούρες κηλίδες στο δέρμα.
Εάν η παραγωγή των ερυθρών αιμοσφαιρίων είναι μειωμένη, ένα παιδί μπορεί να εμφανίσει συμπτώματα κόπωσης ή άπνοιας.
Η συνδυασμένη αντιρετροϊκή αγωγή (όπως με το Truvada) μπορεί να προκαλέσει αλλαγές στο σχήμα του σώματος εξ΄ αιτίας αλλαγών στην κατανομή του λίπους.
Αυτές οι αλλαγές μπορεί να περιλαμβάνουν απώλεια λίπους από τα κάτω άκρα, τους βραχίονες και το πρόσωπο, αυξημένο λίπος στην κοιλιακή χώρα (κοιλιά) και σε άλλα εσωτερικά όργανα, διόγκωση των μαστών και λιπαρά συσσωματώματα στο οπίσθιο μέρος του αυχένα (αυχένας βουβάλου).
Η επίδραση και τα μακροπρόθεσμα αποτελέσματα αυτών των αλλαγών στην υγεία, δεν είναι επί του παρόντος γνωστά.
31 Η συνδυασμένη αντιρετροϊκή αγωγή μπορεί επίσης να προκαλέσει υπερλιπιδαιμία (αύξηση των λιπιδίων στο αίμα) και αντίσταση στην ινσουλίνη.
Ο γιατρός σας θα σας ζητήσει να κάνετε τις σχετικές εξετάσεις.
Εάν κάποια ανεπιθύμητη ενέργεια γίνεται σοβαρή, ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ TRUVADA
Φυλάσσετε σε θέση την οποία δεν βλέπουν και δεν προσεγγίζουν τα παιδιά.
Να μη χρησιμοποιείτε το Truvada μετά την ημερομηνία λήξης που αναφέρεται στη φιάλη και στο κουτί μετά το {ΛΗΞΗ}.
Η ημερομηνία λήξης είναι η τελευταία ημέρα του μήνα που αναφέρεται.
Φυλάσσετε στην αρχική συσκευασία, ώστε να το προστατεύετε από την υγρασία.
Διατηρείτε τη φιάλη καλά κλεισμένη.
Τα φάρμακα δεν πρέπει να απορρίπτονται στο νερό της αποχέτευσης ή στα σκουπίδια.
Ρωτείστε το φαρμακοποιό σας πώς να πετάξετε τα φάρμακα που δεν χρειάζονται πια.
Αυτά τα μέτρα θα βοηθήσουν στην προστασία του περιβάλλοντος.
6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το Truvada
• Οι δραστικές ουσίες είναι η emtricitabine και το tenofovir disoproxil.
Κάθε επικαλυμμένο με λεπτό υμένιο δισκίο Truvada περιέχει 200 mg emtricitabine και 245 mg tenofovir disoproxil (ισοδυναμεί με 300 mg tenofovir disoproxil fumarate ή 136 mg tenofovir).
• Τα άλλα συστατικά είναι καρμελλόζη νατριούχος διασταυρούμενη τριοξική γλυκερόλη (E1518), υπρομελλόζη (E464), indigo carmine aluminium lake (E132), μονοϋδρική λακτόζη, στεατικό μαγνήσιο (E572), μικροκρυσταλλική κυτταρίνη (E460), προζελατινοποιημένο άμυλο (χωρίς γλουτένη), διοξείδιο του τιτανίου (E171).
Εμφάνιση του Truvada και περιεχόμενο της συσκευασίας
Το Truvada είναι επικαλυμμένα με λεπτό υμένιο δισκία, γαλάζιου χρώματος και σχήμα καψακίου που φέρουν στη μία τους πλευρά χαραγμένη την ένδειξη « GILEAD » και στην άλλη τους πλευρά την ένδειξη « 701 » σε φιάλες των 30 δισκίων.
Το Truvada παρέχεται σε φιάλες των 30 δισκίων.
Οι παρακάτω συσκευασίες είναι διαθέσιμες:
Κουτιά που περιέχουν 1 φιάλη με 30 επικαλυμμένα με λεπτό υμένιο δισκία και κουτιά που περιέχουν 3 φιάλες με 30 επικαλυμμένα με λεπτό υμένιο δισκία η κάθε μία.
Μπορεί να μη κυκλοφορούν όλες οι συσκευασίες.
Κάτοχος αδείας κυκλοφορίας και παραγωγός:
Κάτοχος αδείας κυκλοφορίας:
Gilead Sciences International Limited Cambridge CB21 6GT Ηνωμένο Βασίλειο
32 Παραγωγός:
Gilead Sciences Limited Unit 13, Stillorgan Industrial Park Blackrock County Dublin Ιρλανδία
ή
Gilead Sciences Limited IDA Business & Technology Park Carrigtohill County Cork Ιρλανδία
Για οποιαδήποτε πληροφορία σχετικά με το παρόν φάρμακο, παρακαλείστε να απευθυνθείτε στον τοπικό αντιπρόσωπο του κατόχου της άδειας κυκλοφορίας.
België/ Belgique/ Belgien Gilead Sciences Belgium BVBA Tél/ Tel: + 32 (0) 24 01 35 79
Luxembourg/ Luxemburg Gilead Sciences Belgium BVBA Tél/ Tel: + 32 (0) 24 01 35 79
България Gilead Sciences International Ltd Тел.: + 44 (0) 20 7136 8820
Magyarország Gilead Sciences International Ltd Tel: + 44 (0) 20 7136 8820
Česká republika Gilead Sciences International Ltd Tel: + 44 (0) 20 7136 8820
Malta Gilead Sciences International Ltd Tel: + 44 (0) 20 7136 8820
Danmark Gilead Sciences Sweden AB Tlf: + 46 (0) 8 5057 1849
Nederland Gilead Sciences Netherlands B. V Tel: + 31 (0) 20 718 3698
Deutschland Gilead Sciences GmbH Tel: + 49 (0) 89 899890- 0
Norge Gilead Sciences Sweden AB Tlf: + 46 (0) 8 5057 1849
Eesti Gilead Sciences International Ltd Tel: + 44 (0) 20 7136 8820
Österreich Gilead Sciences GesmbH Tel: + 43 1 260 830
Ελλάδα Gilead Sciences Ελλάς Μ. ΕΠΕ.
Τηλ: + 30 210 8930 100
Polska Gilead Sciences International Ltd Tel: + 44 (0) 20 7136 8820
España Gilead Sciences, S. L.
Tel: + 34 91 378 98 30
Portugal Gilead Sciences, Lda.
Tel: + 351 21 7928790
France Gilead Sciences Tél: + 33 (0) 1 42 73 70 70
România Gilead Sciences International Ltd Tel: + 44 (0) 20 7136 8820
33 Ireland Gilead Sciences Ltd Tel: + 44 (0) 1223 897555
Slovenija Gilead Sciences International Ltd Tel: + 44 (0) 20 7136 8820
Ísland Gilead Sciences Sweden AB Sími: + 46 (0) 8 5057 1849
Slovenská republika Gilead Sciences International Ltd Tel: + 44 (0) 20 7136 8820
Italia Gilead Sciences S. r. l.
Tel: + 39 02 439201
Suomi/ Finland Gilead Sciences Sweden AB Puh/ Tel: + 46 (0) 8 5057 1849
Κύπρος Gilead Sciences Ελλάς Μ. ΕΠΕ.
Τηλ: + 30 210 8930 100
Sverige Gilead Sciences Sweden AB Tel: + 46 (0) 8 5057 1849
Latvija Gilead Sciences International Ltd Tel: + 44 (0) 20 7136 8820
United Kingdom Gilead Sciences Ltd Tel: + 44 (0) 1223 897555
Lietuva Gilead Sciences International Ltd Tel: + 44 (0) 20 7136 8820
Το παρόν φύλλο οδηγιών χρήσης εγκρίθηκε για τελευταία φορά στις {ΜΜ/ ΕΕΕΕ}.
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ): http: // www. emea. europa. eu /.
34
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 075
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
GONAZON
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Gonazon; Το Gonazon περιέχει τη δραστική ουσία αζαγλυναφαρελίνη.
Το Gonazon εγκρίθηκε µε τη µορφή πυκνού διαλύµατος για την παρασκευή ενέσιµου διαλύµατος για ψάρια της οικογένειας των σαλµονιδών και µε τη µορφή εµφυτεύµατος για σκύλους.
Το εµφύτευµα Gonazon είναι παραλληλόγραµµο, υπόλευκο και έχει διαστάσεις 14x3x1 mm.
Σε ποιες περιπτώσεις χρησιµοποιείται το Gonazon; Το Gonazon χορηγείται για την πρόκληση και τον συγχρονισµό της ωοθυλακιορρηξίας σε θηλυκά ψάρια της οικογένειας των σαλµονιδών όπως τον σολοµό τον κοινό, την πέστροφα την ιριδίζουσα, την πέστροφα την κοινή και τον σαλµερίνο τον άλπειο, µε σκοπό την παραγωγή αυγών στο στάδιο των µατιών του εµβρύου και γόνου.
Τα ψάρια αναισθητοποιούνται και τους χορηγείται ένεση ενδοπεριτοναϊκά (στην περιοχή των κοιλιακών οργάνων) κατά µήκος της µέσης γραµµής, 1/ 2 έως 1 µήκος πτερυγίου µπροστά από τη βάση του εδρικού πτερυγίου.
Η συνιστώµενη δόση είναι 32 µg/ kg σωµατικού βάρους.
Στους θηλυκούς σκύλους, το Gonazon ενδείκνυται για την πρόληψη της γεννητικής λειτουργίας µέσω µακροπρόθεσµης αναστολής της σύνθεσης των γοναδοτρόπων.
Το Gonazon χορηγείται µε υποδόρια ένεση στην περιοχή του οµφαλού.
Το εµφύτευµα µπορεί να χορηγείται σε θηλυκούς σκύλους από την ηλικία των τεσσάρων µηνών (αναστέλλοντας την αναπαραγωγική λειτουργία για 12 µήνες κατά µέσο όρο) έως των 6 ετών (αναστέλλοντας την αναπαραγωγική λειτουργία για 11 µήνες κατά µέσο όρο).
Πώς δρα το Gonazon; Το Gonazon περιέχει αζαγλυναφαρελίνη, η οποία είναι ένα ανάλογο της φυσικής ορµόνης GnRH (εκλυτική ορµόνη των γοναδοτρόπων ορµονών).
Η GnRH διεγείρει την αναπαραγωγή των ψαριών αυξάνοντας την έκκριση των γοναδοτρόπων ορµονών, οι οποίες είναι υπεύθυνες για την παραγωγή των αυγών.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Στους σκύλους, η χορήγηση µεγαλύτερων δόσεων αγωνιστών της GnRH για κάποιο διάστηµα απευαισθητοποιεί την υπόφυση, µε αποτέλεσµα την καταστολή της απελευθέρωσης γοναδοτρόπων και κατά συνέπεια την καταστολή της αναπαραγωγικής λειτουργίας.
Ποιες µελέτες εκπονήθηκαν για το Gonazon; Στα ψάρια, εκπονήθηκαν για το Gonazon τρεις µελέτες σε ιριδίζουσες πέστροφες, δύο µελέτες σε σολωµούς τους κοινούς και µία µελέτη σε σαλµερίνους τους άλπειους.
Ο βασικός δείκτης µέτρησης της αποτελεσµατικότητας ήταν η ταχύτητα απόκρισης στην αγωγή, καθώς και η επίσπευση και ο συγχρονισµός της αναπαραγωγικής περιόδου.
Στους θηλυκούς σκύλους, δύο µελέτες σε πραγµατικές συνθήκες εκπονήθηκαν για τα εµφυτεύµατα Gonazon.
Η πρώτη από αυτές εξέταζε την άπαξ χορήγηση, ενώ η δεύτερη την επανειληµµένη εφαρµογή επί ένα ακόµη έτος.
Οι θηλυκοί σκύλοι που υποβλήθηκαν σε αγωγή µε Gonazon δεν εκδήλωσαν γενικά οίστρο κατά τη διάρκεια της µελέτης, αντίθετα µε τους θηλυκούς σκύλους που δεν ακολούθησαν την αγωγή.
Το Gonazon αποδείχτηκε ιδιαίτερα αποτελεσµατικό στην πρόληψη του οίστρου και της ωοθυλακιορρηξίας σε ενήλικους θηλυκούς σκύλους ηλικίας έως 7 ετών που υποβλήθηκαν στην αγωγή διάρκειας ενός ή δύο ετών.
Τα στοιχεία αναφορικά µε την επανεµφάνιση οίστρου, οίστρου συνοδευόµενου από ωοθυλακιορρηξία και την επακόλουθη γονιµότητα µετά την ολοκλήρωση της αγωγής (δηλ. µετά την αφαίρεση του εµφυτεύµατος) ήταν περιορισµένα, ιδιαίτερα σε ό, τι αφορά την επανειληµµένη αγωγή.
Ποιο είναι το όφελος του Gonazon σύµφωνα µε τις µελέτες; Στα ψάρια, τα αποτελέσµατα των µελετών έδειξαν ότι το Gonazon ήταν αποτελεσµατικό στην πρόκληση και τον συγχρονισµό της ωοθυλακιορρηξίας.
Στις περισσότερες περιπτώσεις τα αποτελέσµατα έγιναν αντιληπτά εντός 6- 11 ηµερών από την έναρξη της αγωγής, ενώ η ωοθυλακιορρηξία επισπεύσθηκε γενικά κατά 2- 3 εβδοµάδες.
Η χρήση του Gonazon, παρά το γεγονός ότι δεν βελτιώνει κατ ’ ανάγκη την αναπαραγωγική επίδοση κατά τη διάρκεια της αναπαραγωγικής περιόδου, περιορίζει το χρονικό διάστηµα που απαιτείται για την παραγωγή αυγών στο στάδιο των µατιών του εµβρύου, διότι συγχρονίζει την αναπαραγωγή.
Αυτό έχει ως αποτέλεσµα τη βελτιστοποίηση της οργάνωσης του ιχθυοτροφείου.
Στους ενήλικους θηλυκούς σκύλους ηλικίας έως 7 ετών, αποδείχθηκε ότι η εισαγωγή εµφυτεύµατος Gonazon προλαµβάνει τον οίστρο και την ωοθυλακιορρηξία κατά τη διάρκεια της µονοετούς ή της διετούς αγωγής.
Ποιοι κίνδυνοι συνδέονται µε το Gonazon; Στα ψάρια, η έγχυση του Gonazon µπορεί να σχετίζεται µε µείωση της γονιµότητας, της υποβάθµισης της ποιότητας των αυγών και της διάρκειας της επιβίωσης των αυγών στο στάδιο των µατιών του εµβρύου.
Σε ορισµένες περιπτώσεις αυτό µπορεί να οφείλεται σε πρόωρη χορήγηση Gonazon κατά την αναπαραγωγική περίοδο.
Στους θηλυκούς σκύλους, το Gonazon αναστέλλει την παραγωγή των γεννητικών στεροειδών ορµονών και µπορεί να σχετίζεται µε σπάνιες περιπτώσεις κολπίτιδας σε άνηβους θηλυκούς σκύλους.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το άτοµο που χορηγεί το φαρµακευτικό προϊόν πρέπει να φοράει γάντια κατά την ανάµειξη του πυκνού διαλύµατος ή τον χειρισµό του εµφυτεύµατος και να αποφεύγει την αυτοένεση.
Σε περίπτωση τυχαίας επαφής µε το δέρµα ή τα µάτια, ξεπλύνετε καλά µε νερό.
Εάν το πυκνό ή το αραιωµένο διάλυµα χυθεί στο δέρµα ή τα µάτια ή σε περίπτωση τυχαίας αυτοένεσης του εµφυτεύµατος, να αναζητήσετε αµέσως ιατρική βοήθεια και να επιδείξετε στον ιατρό το φύλλο οδηγιών χρήσεως ή την ετικέτα του φαρµακευτικού προϊόντος. άτοµο που χορηγεί το φαρµακευτικό προϊόν πρέπει να πλένει τα χέρια του µετά τη χορήγησή του.
Για ποιους λόγους εγκρίθηκε το Gonazon;
©EMEA 2007
2/ 3
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Gonazon υπερτερούν των κινδύνων που συνδέονται µε αυτό στην πρόκληση και στον συγχρονισµό της ωοθυλακιορρηξίας για την παραγωγή αυγών στο στάδιο των µατιών του εµβρύου και γόνου.
Τα εµφυτεύµατα Gonazon είναι αποτελεσµατικά στην πρόληψη της γεννητικής λειτουργίας µέσω µακροπρόθεσµης αναστολής της σύνθεσης των γοναδοτρόπων.
Η επιτροπή εισηγήθηκε τη χορήγηση άδειας κυκλοφορίας για το Gonazon.
Για τη σχέση ωφέλειας/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Gonazon:
Στις 22 Ιουλίου 2003 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International BV για το Gonazon.
Τον Ιανουάριο του 2007 η Ευρωπαϊκή Επιτροπή χορήγησε συµπληρωµατική άδεια για τα εµφυτεύµατα Gonazon.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης: ∆εκέµβριος 2006.
©EMEA 2007
3/ 3
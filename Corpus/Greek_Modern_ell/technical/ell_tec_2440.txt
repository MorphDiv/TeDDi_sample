# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 097
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PROFENDER
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Profender;
Το Profender είναι αντιπαρασιτικό φάρµακο που περιέχει δύο δραστικές ουσίες: εµοδεψίδη και πραζικουαντέλη.
Το Profender διατίθεται υπό µορφή διαλύµατος χρώµατος από διαυγές κίτρινο έως καστανόχρωµο για χρήση σε γάτες και υπό µορφή δισκίων ελεγχόµενης αποδέσµευσης για σκύλους.
Ο όρος « ελεγχόµενης αποδέσµευσης » σηµαίνει ότι τα δισκία αποδεσµεύουν τις δραστικές τους ουσίες κατά τη διάρκεια µερικών ωρών.
Το διάλυµα Profender διατίθεται σε συσκευασία πιπετών διαλύµατος για επίχυση σε σηµείο (spot- on), οι οποίες περιέχουν τη σωστή δόση του φαρµάκου που απαιτείται για τη θεραπεία µίας γάτας (3 διαφορετικά µεγέθη πιπέτας για να καλύπτονται οι διαφορετικές κατηγορίες σωµατικού βάρους των γατών) και φιαλιδίου πολλαπλών δόσεων για χρήση µόνο από κτηνίατρο, πριν από την εφαρµογή του οποίου ο κτηνίατρος θα µετρά την ακριβή ποσότητα Profender που απαιτείται για κάθε γάτα.
Τα δισκία Profender έχουν σχήµα οστού και διατίθενται σε τρεις διαφορετικές περιεκτικότητες προκειµένου να καλύπτουν διαφορετικές κατηγορίες σωµατικού βάρους σκύλων (σκύλοι µικρού, µεσαίου ή µεγάλου µεγέθους).
Τα δισκία φέρουν εγκοπή στην επιφάνεια τους.
Σε ποιες περιπτώσεις χρησιµοποιείται το Profender;
Το Profender χρησιµοποιείται για τη θεραπεία γατών και σκύλων που παρασιτούνται από ή υπάρχει υψηλός κίνδυνος να εκτεθούν σε « µικτές » παρασιτώσεις (προκαλούνται από διάφορα είδη παρασίτων).
Το Profender χρησιµοποιείται για παρασιτώσεις που οφείλονται σε ορισµένα είδη νηµατωδών και κεστωδών.
Το Profender χορηγείται ως εφάπαξ θεραπεία.
Στις γάτες χορηγείται αγωγή µε διάλυµα για επίχυση Profender.
Η κατάλληλη ποσότητα Profender (είτε ολόκληρο το περιεχόµενο µίας πιπέτας είτε η ποσότητα που µετράται από τον κτηνίατρο) εφαρµόζεται στο δέρµα της γάτας, αφού πρώτα διαχωριστεί το τρίχωµα του τραχήλου της γάτας στο ύψος της βάσης του κεφαλιού.
Στους σκύλους χρησιµοποιούνται δισκία ελεγχόµενης αποδέσµευσης τα οποία χορηγούνται από του στόµατος όταν το ζώο είναι νηστικό.
O απαιτούµενος αριθµός ολόκληρων ή µισών δισκίων υπολογίζεται βάσει του βάρους του σκύλου.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Πώς δρα το Profender;
Οι δύο δραστικές ουσίες του Profender αλληλεπιδρούν µε διάφορα µέρη των συστηµάτων των παρασίτων.
Η εµοδεψίδη επηρεάζει διάφορους συγκεκριµένους υποδοχείς του νευρικού συστήµατος των νηµατωδών, µε αποτέλεσµα την παράλυση και το θάνατό τους.
H πραζικουαντέλη καταστρέφει την εξωτερική (προσοµοιάζουσα µε δέρµα) στοιβάδα των κεστωδών, µε αποτέλεσµα την παράλυση και το θάνατό τους.
Ποιες µελέτες εκπονήθηκαν για το Profender;
Υποβλήθηκαν δεδοµένα σχετικά µε την φαρµακευτική ποιότητα, την ανοχή του φαρµάκου από τις γάτες και τους σκύλους, την ασφάλειά του για τους ανθρώπους (άτοµα που έρχονται σε επαφή µε το προϊόν) και για το περιβάλλον.
Η αποτελεσµατικότητα καθενός από τα προϊόντα ενάντια στα συγκεκριµένα είδη νηµατωδών και κεστωδών ερευνήθηκε τόσο στο πλαίσιο εργαστηριακών µελετών όσο και ευρέων επιτόπιων µελετών (µία για το διάλυµα για επίχυση σε σηµείο (spot- on) και µία για τα δισκία που προορίζονται για χορήγηση σε σκύλους) που διεξήχθησαν σε διάφορα µέρη ολόκληρης της Ευρώπης.
Σε καθεµία από τις επιτόπιες µελέτες, σε ζώα διαφορετικής φυλής, ηλικιακής οµάδας και βάρους που µολύνθηκαν σε φυσικές συνθήκες από νηµατώδη και κεστώδη παράσιτα του γαστρεντερικού, χορηγήθηκε αγωγή µε Profender ή άλλο φάρµακο το οποίο είναι εγκεκριµένο στην Ευρωπαϊκή Ένωση για τη συγκεκριµένη ένδειξη.
Οι ουσίες σύγκρισης ήταν η σελαµεκτίνη για τις γάτες και οι milbemycin oxime και πραζικουαντέλη για τους σκύλους.
Η αποτελεσµατικότητα µετρήθηκε εξετάζοντας τον αριθµό αυγών παρασίτων ή των µερών κεστωδών που αποβάλλονται από τα κόπρανα του ζώου µετά τη θεραπεία.
Ποιο είναι το όφελος του Profender σύµφωνα µε τις µελέτες;
Από τα αποτελέσµατα των εργαστηριακών µελετών και τις επιτόπιες µελέτες, τόσο σε σκύλους όσο και σε γάτες, προέκυψε ότι το Profender είναι εξίσου αποτελεσµατικό µε το φάρµακο σύγκρισης.
Ποσοστό υψηλότερο του 90% των γατών και του 99% των σκύλων απαλλάχτηκε από τις παρασιτώσεις που οφείλονται σε νηµατώδη και κεστώδη κατόπιν θεραπείας µε Profender.
Ποιοι κίνδυνοι συνδέονται µε το Profender;
Στις γάτες, σε πολύ σπάνιες περιπτώσεις, ενδέχεται να παρουσιαστεί σιελόρροια ή έµετος µετά τη θεραπεία.
Εκτιµάται ότι αυτό συµβαίνει διότι οι γάτες γλείφουν το σηµείο εφαρµογής αµέσως µετά τη θεραπεία.
Σε πολύ σπάνιες περιπτώσεις ενδέχεται να παρατηρηθεί παροδικός κνησµός, φλεγµονή ή απώλεια τριχών στο σηµείο του δέρµατος της γάτας όπου εφαρµόστηκε το προϊόν.
Τα συµπτώµατα αυτά υποχωρούν χωρίς περαιτέρω θεραπεία.
Στους σκύλους δεν αναφέρθηκε καµία ανεπιθύµητη ενέργεια.
Το Profender δεν πρέπει να χορηγείται σε ζώα νεαρής ηλικίας (γάτες ηλικίας µικρότερης των 8 εβδοµάδων ή µε σωµατικό βάρος µικρότερο του 0, 5kg, ή σε κουτάβια ηλικίας µικρότερης των 12 εβδοµάδων ή µε σωµατικό βάρος µικρότερο του 1 kg).
Όπως ισχύει και για άλλα προϊόντα αυτού του τύπου, το Profender δεν πρέπει να χορηγείται σε άρρωστες/ ους ή εξασθενηµένες/ ους γάτες και σκύλους παρά µόνο κατόπιν αξιολόγησης του οφέλους/ κινδύνου από τον κτηνίατρο.
Το Profender δεν πρέπει να χορηγείται σε άλλα είδη ζώων.
Το Profender δεν επιτρέπεται να εισέρχεται στον υδροφόρο ορίζοντα, καθώς µπορεί να αποβεί επιβλαβές για τους υδρόβιους οργανισµούς.
Σελίδα 2/ 3 ©EMEA 2008 Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
∆ιάλυµα για επίχυση σε σηµείο (spot- on) για γάτες:
Προληπτικά, πρέπει να αποφεύγεται η επαφή του περιεχοµένου των πιπετών µε το δέρµα και δεν πρέπει να χαϊδεύετε ή να περιποιείστε το τρίχωµα του ζώου ούτε πρέπει να επιτρέπεται στα ζώα να γλείφουν το ένα το άλλο έως ότου στεγνώσει το σηµείο όπου εφαρµόστηκε το προϊόν.
Συνιστάται στους τακτικούς χρήστες του προϊόντος (για παράδειγµα, επαγγελµατίες εκτροφείς γατών) και γυναίκες που είναι ή θα µπορούσαν να είναι έγκυες θα πρέπει να φορούν γάντια µίας χρήσης όταν χορηγούν το προϊόν.
Κατά τη χορήγηση του Profender, δεν πρέπει να καπνίζετε, να τρώτε ή να πίνετε και µετά από τη χρήση πρέπει να πλένετε σχολαστικά τα χέρια σας.
Σε περίπτωση τυχαίας έκθεσης στο προϊόν, πρέπει να ξεπλένετε τα µάτια µε άφθονο νερό ή να πλένετε το δέρµα µε νερό και σαπούνι.
Ο διαλύτης του Profender ενδέχεται να δηµιουργήσει κηλίδες κατά την επαφή του µε συγκεκριµένα υλικά, όπως δέρµα, ύφασµα, πλαστικό και λακαρισµένες επιφάνειες.
Ως εκ τούτου, η επαφή του προϊόντος µε τα εν λόγω υλικά πρέπει να αποφεύγεται.
∆ισκία για σκύλους:
Οι χρήστες του προϊόντος πρέπει να πλένουν τα χέρια τους µετά τη χορήγηση των δισκίων στους σκύλους.
Για ποιους λόγους εγκρίθηκε το Profender;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Profender υπερτερούν των κινδύνων που σχετίζονται µε αυτό κατά τη χορήγησή του σε γάτες και σκύλους που πάσχουν ή κινδυνεύουν από µικτές παρασιτώσεις και εισηγήθηκε τη χορήγηση άδειας κυκλοφορίας για το Profender.
Για τη σχέση οφέλους- κινδύνου συµβουλευθείτε την ενότητα 6 της παρούσας ευρωπαϊκής δηµόσιας έκθεσης αξιολόγησης( EPAR).
Λοιπές πληροφορίες για το Profender:
Στις 27 Ιουλίου 2005, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Bayer HealthCare AG (πλέον Bayer Animal Health GmbH) για το Profender.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
Αύγουστος 2008.
Σελίδα 3/ 3 ©EMEA 2008
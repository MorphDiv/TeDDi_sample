# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 472
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
BUSILVEX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τον τρόπο χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Busilvex; To Busilvex είναι πυκνό διάλυμα για την παρασκευή διαλύματος προς έγχυση (ενστάλαξη σε φλέβα).
Περιέχει τη δραστική ουσία βουσουλφάνη.
Σε ποιες περιπτώσεις χρησιμοποιείται το Busilvex; Το Busilvex χορηγείται σε ενήλικες και παιδιά ως θεραπεία προετοιμασίας πριν από τη μεταμόσχευση αιμοποιητικών προγονικών κυττάρων (τα κύτταρα που παράγουν τα κύτταρα του αίματος).
Αυτό το είδος μεταμόσχευσης πραγματοποιείται σε ασθενείς που πρέπει να αντικαταστήσουν τα αιμοποιητικά τους κύτταρα, λόγω διαταραχής του αίματος (όπως μία σπάνια μορφή αναιμίας) ή καρκίνου του αίματος.
Η θεραπεία με Busilvex ακολουθείται από θεραπεία με άλλο φάρμακο (κυκλοφωσφαμίδη σε ενήλικες και κυκλοφωσφαμίδη ή μελφαλάνη σε παιδιά).
Δεδομένου του μικρού αριθμού ασθενών στην Ευρωπαϊκή Ένωση (ΕΕ) που υποβάλλονται σε αυτό το είδος θεραπείας και μεταμόσχευσης, η βουσουλφάνη χαρακτηρίστηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 29 Δεκεμβρίου 2000.
Το φάρμακο χορηγείται μόνο με ιατρική συνταγή.
Πώς χρησιμοποιείται το Busilvex; Το Busilvex πρέπει να χορηγείται από γιατρό με εμπειρία σε θεραπείες προετοιμασίας πριν από μεταμόσχευση.
Η συνιστώμενη δόση του Busilvex για τους ενήλικες είναι 0, 8 mg ανά κιλό σωματικού βάρους.
Στα παιδιά ηλικίας μέχρι 17 ετών, η συνιστώμενη δόση του Busilvex καθορίζεται από το βάρος του παιδιού και ποικίλει μεταξύ 0, 8 και 1, 2 mg/ kg.
Το Busilvex χορηγείται με ενδοφλέβια έγχυση σε κεντρική φλέβα (ενστάλαξη σε κεντρική φλέβα στο στήθος).
Κάθε έγχυση διαρκεί 2 ώρες και πραγματοποιείται στον ασθενή ανά 6 ώρες επί 4 συνεχόμενες ημέρες πριν από τη θεραπεία με κυκλοφωσφαμίδη ή μελφαλάνη και τη μεταμόσχευση.
Πριν από τη λήψη του Busilvex, χορηγούνται στους ασθενείς αντιεπιληπτικά φάρμακα (για να προληφθούν σπασμοί) και αντιεμετικά φάρμακα (για να προληφθεί ο έμετος).
Πώς δρα το Busilvex; Η δραστική ουσία στο Busilvex, η βουσουλφάνη, ανήκει σε μια ομάδα φαρμάκων που ονομάζονται « αλκυλιούντες παράγοντες ».
Οι ουσίες αυτές είναι κυτταροτοξικές, δηλ. σκοτώνουν τα κύτταρα, 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ειδικά τα κύτταρα που αναπτύσσονται με ταχείς ρυθμούς όπως, για παράδειγμα, τα καρκινικά ή τα προγονικά (ή « αρχέγονα ») κύτταρα (κύτταρα που παράγουν άλλα κύτταρα).
Η βουσουλφάνη χορηγείται πριν από τη μεταμόσχευση για να εξουδετερώσει τα μη φυσιολογικά κύτταρα και τα υπάρχοντα αιμοποιητικά προγονικά κύτταρα του ασθενούς.
Η διαδικασία αυτή καλείται « μυελοκαταστολή ».
Η κυκλοφωσφαμίδη ή η μελφαλάνη χρησιμοποιείται στη συνέχεια για να καταστείλει τη λειτουργία του ανοσοποιητικού συστήματος ώστε να μειωθεί η φυσική άμυνα του οργανισμού.
Αυτό βοηθάει τα μεταμοσχευμένα κύτταρα να « εμφυτευθούν » (τα κύτταρα ξεκινούν να μεγαλώνουν και να παράγουν φυσιολογικά κύτταρα του αίματος).
Ποιες μελέτες εκπονήθηκαν για το Busilvex; Τα αποτελέσματα του Busilvex ελέγχθηκαν πρώτα σε πειραματικά μοντέλα προτού μελετηθούν σε ανθρώπους.
Ο αιτών παρουσίασε επίσης στοιχεία από την επιστημονική βιβλιογραφία.
Το Busilvex μελετήθηκε σε ασθενείς που έπασχαν κυρίως από καρκίνο του αίματος και χρειάζονταν μεταμόσχευση αιμοποιητικών προγονικών κυττάρων.
Παρουσιάστηκαν δύο βασικές μελέτες στις οποίες συμμετείχαν 103 ενήλικες και μία μελέτη στην οποία συμμετείχαν 55 παιδιά.
Οι βασικοί δείκτες μέτρησης της αποτελεσματικότητας της θεραπείας ήταν ο αριθμός ασθενών με μυελοκαταστολή (με μειωμένο αριθμό λευκών αιμοσφαιρίων και αιμοπεταλίων) και « ανάκαμψη του μυελού » (ο χρόνος που απαιτείται μέχρις ότου τα λευκά αιμοσφαίρια επανέλθουν σε υψηλότερα επίπεδα).
Ποιο είναι το όφελος του Busilvex σύμφωνα με τις μελέτες; Η μυελοκαταστολή επιτεύχθηκε σε όλους τους ενήλικες και τα παιδιά.
Κατά μέσο όρο, η ανάκαμψη του μυελού επιτεύχθηκε σε 10 ημέρες στους ενήλικες και σε 11 ημέρες στα παιδιά που υπέστησαν « αυτόλογη μεταμόσχευση » (ο ασθενής λαμβάνει τα δικά του κύτταρα τα όποια έχουν συγκεντρωθεί και αποθηκευθεί πριν από τη μεταμόσχευση).
Η ανάκαμψη του μυελού επιτεύχθηκε κατά μέσο όρο σε 13 ημέρες στους ενήλικες και 21 ημέρες στα παιδιά που υπέστησαν « αλλογενή μεταμόσχευση » (ο ασθενής λαμβάνει κύτταρα από δότη).
Ποιοι κίνδυνοι συνδέονται με το Busilvex; Εκτός από τη μείωση του αριθμού των κυττάρων του αίματος, που αποτελεί και την προσδοκώμενη δράση του φαρμάκου, οι πιο σοβαρές ανεπιθύμητες ενέργειες του Busilvex είναι λοίμωξη, ηπατικές διαταραχές, όπου περιλαμβάνεται η απόφραξη της ηπατικής φλέβας, αντίδραση του ξενιστή στο μόσχευμα (τα κύτταρα του μοσχεύματος επιτίθενται στον οργανισμό) και αναπνευστικές (πνευμονικές) διαταραχές.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Busilvex περιλαμβάνεται στο φύλλο οδηγιών χρήσης.
Το Busilvex δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη βουσουλφάνη ή σε οποιοδήποτε άλλο από τα συστατικά του φαρμάκου.
Το Busilvex δεν πρέπει να χορηγείται σε εγκύους ενώ ο θηλασμός πρέπει να διακοπεί όταν αρχίσει η αγωγή με Busilvex.
Το Busilvex μπορεί να επηρεάσει τη γονιμότητα και των δύο φύλων.
Για αυτό το λόγο, οι γυναίκες ασθενείς δεν πρέπει να μείνουν έγκυες κατά τη διάρκεια της θεραπείας καθώς και έως έξι μήνες μετά την ολοκλήρωση της θεραπείας, ενώ συνιστάται οι άνδρες ασθενείς να μην τεκνοποιούν κατά τη διάρκεια καθώς και έως 6 μήνες μετά την ολοκλήρωση της θεραπείας Busilvex.
Συνιστάται προσοχή όταν χορηγείται το Busilvex σε συνδυασμό με άλλα φάρμακα, όπως η ιτρακοναζόλη (χορηγείται για τη θεραπεία ορισμένων λοιμώξεων), η κετοβεμιδόνη (που χορηγείται για την ανακούφιση του πόνου) και η παρακεταμόλη.
Περισσότερες πληροφορίες περιλαμβάνονται στο φύλλο οδηγιών χρήσης.
Για ποιους λόγους εγκρίθηκε το Busilvex; Η Επιτροπή Φαρμάκων για Ανθρώπινη Χρήση (CHMP) κατέληξε στο συμπέρασμα ότι έχει αποδειχθεί η αποτελεσματικότητα του Busilvex και ότι το φάρμακο αποτελεί εναλλακτική θεραπεία στα δισκία βουσουλφάνης τα οποία παρουσιάζουν μειονεκτήματα, όπως οι μεγάλες ποσότητες δισκίων που πρέπει να λαμβάνονται.
Η επιτροπή έκρινε ότι τα οφέλη του Busilvex υπερτερούν των κινδύνων που σχετίζονται με αυτό για τη θεραπεία προετοιμασίας πριν από τη μεταμόσχευση αιμοποιητικών προγονικών κυττάρων.
Ως εκ τούτου, η επιτροπή εισηγήθηκε τη χορήγηση άδειας κυκλοφορίας για το Busilvex.
2/ 3 Λοιπές πληροφορίες για το Busilvex:
Στις 9 Ιουλίου 2003 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την ΕΕ, στην Pierre Fabre Médicament για το Busilvex.
Η άδεια κυκλοφορίας ανανεώθηκε στις 9 Ιουλίου 2008.
Το μητρώο για τον χαρακτηρισμό του Busilvex ως ορφανού φαρμάκου διατίθεται εδώ.
Η πλήρης δημόσια έκθεση αξιολόγησης (EPAR) του Busilvex διατίθεται εδώ.
Τελευταία ενημέρωση της περίληψης:
07- 2008.
3/ 3
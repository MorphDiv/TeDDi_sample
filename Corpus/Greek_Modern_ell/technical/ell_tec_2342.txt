# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 074
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PROTEQFLU- TE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το ProteqFlu- Te; Το ProteqFlu- Te είναι εµβόλιο για ίππους.
Περιέχει τµήµατα δύο στελεχών του ιού της γρίπης των ιπποειδών, τα οποία εισήχθησαν σε δύο ξενιστές του ιού της ευλογιάς του καναρινιού αντιστοίχως, καθώς και ένα τοξοειδές του τετάνου (χηµικά εξασθενηµένες τοξίνες από το βακτήριο του τετάνου).
Το ProteqFlu- Te διατίθεται σε µορφή ενέσιµου εναιωρήµατος.
Σε ποιες περιπτώσεις χρησιµοποιείται το ProteqFlu- Te; Το ProteqFlu- Te χρησιµοποιείται για τον εµβολιασµό ίππων από την ηλικία των 4 µηνών κατά της γρίπης των ιπποειδών και του τετάνου.
Το εµβόλιο µειώνει τα κλινικά συµπτώµατα της γρίπης των ιπποειδών καθώς και την απέκκριση του ιού µετά από τη λοίµωξη.
Η γρίπη των ιπποειδών είναι µια εξαιρετικά µεταδοτική νόσος, ιδιαιτέρως κοινή σε ίππους, η οποία σπανίως είναι θανατηφόρα.
Επίσης, το εµβόλιο διεγείρει την προστασία έναντι του τετάνου για την πρόληψη της θνησιµότητας.
Ο τέτανος είναι µία οξεία, συχνά θανατηφόρα, νόσος που προκαλείται από την νευροτοξίνη του βακτηρίου Clostridium tetani.
Η νόσος, η οποία προκαλείται συνήθως από µολυσµένα τραύµατα, χαρακτηρίζεται από γενική ακαµψία (δυσκαµψία) και ακούσιους σπασµούς των µυών.
Η µυική δυσκαµψία ξεκινάει συνήθως από τη γνάθο και τον λαιµό και, στη συνέχεια, προσβάλλει ολόκληρο το σώµα.
Οι ίπποι συγκαταλέγονται µεταξύ των πλέον ευαίσθητων ειδών στον τέτανο.
Το εµβόλιο χορηγείται µε ενδοµυική ένεση (ένεση σε µυ).
Οι ίπποι πρέπει να εµβολιάζονται αρχικά σε ηλικία 5- 6 µηνών µε δύο ενέσεις µεταξύ των οποίων πρέπει να µεσολαβεί χρονικό διάστηµα 4- 6 εβδοµάδων.
Στη συνέχεια, πρέπει να πραγµατοποιείται επανεµβολιασµός 5 µήνες αργότερα και, ακολούθως, ετήσιοι αναµνηστικοί εµβολιασµοί.
Σε περίπτωση αυξηµένου κινδύνου λοίµωξης ή ανεπαρκούς πρόσληψης πρωτογάλακτος, µπορεί να χορηγηθεί επιπρόσθετα µια αρχική έγχυση στην ηλικία των 4 µηνών, ακολουθούµενη από το πλήρες εµβολιακό πρόγραµµα (αρχικός εµβολιασµός και επακόλουθοι επανεµβολιασµοί).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged.
Πώς δρα το ProteqFlu- Te; Το ProteqFlu- Te είναι εµβόλιο που παρασκευάζεται µε χρήση ανασυνδυασµένης τεχνολογίας.
Αυτό σηµαίνει ότι ένα γονίδιο από δύο διαφορετικά στελέχη του ιού της γρίπης των ιπποειδών (A/ equi- 2/ Ohio/ 03 και A/ equi- 2/ Newmarket/ 2/ 93) εισήχθη σε δύο ξενιστές του ζωντανού ιού της ευλογιάς του καναρινιού αντίστοιχα, καθιστώντας τους ικανούς να παράγουν τµήµατα των συγκεκριµένων στελεχών του ιού της γρίπης (ειδικές πρωτεΐνες).
Το εµβόλιο περιέχει επίσης τοξοειδές του τετάνου, µια επεξεργασµένη τοξίνη του τετάνου, µε σκοπό τη µείωση της τοξικής επίδρασης του εµβολίου, διατηρώντας παράλληλα την αντιγονική του δράση.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Όταν το ProteqFlu- Te χορηγείται στους ίππους, το ανοσοποιητικό τους σύστηµα αναγνωρίζει τις ειδικές πρωτεΐνες των στελεχών του ιού της γρίπης των ιπποειδών και το τοξοειδές του τετάνου ως « ξένα » σώµατα και παράγει αντισώµατα εναντίον τους.
Κατόπιν τούτου, όταν το ζώο εκτεθεί φυσιολογικά στους ιούς της γρίπης των ιπποειδών και στο βακτήριο του τετάνου, το ανοσοποιητικό του σύστηµα θα είναι σε θέση να παράγει τα προστατευτικά αυτά αντισώµατα ταχύτερα, βοηθώντας στην προστασία του ζώου από τη γρίπη των ιπποειδών και τον τέτανο.
Το εµβόλιο περιλαµβάνει επίσης έναν « ενισχυτικό παράγοντα » για την επίτευξη καλύτερης απόκρισης.
Ποιες µελέτες εκπονήθηκαν για το ProteqFlu- Te; ∆ιενεργήθηκαν αρκετές µελέτες για την ασφάλεια του ProteqFlu- Te υπό εργαστηριακές και πραγµατικές συνθήκες, στις οποίες µετείχε µεγάλος αριθµός ίππων, κάθε ηλικίας (1 µηνός έως 40 ετών) και φυσιολογικής κατάστασης (πώλοι, µη κυοφορούντα και κυοφορούντα θηλυκά ενήλικα ζώα και αρσενικά ενήλικα ζώα).
Το συµπέρασµα από τις εν λόγω µελέτες ήταν ότι το προϊόν είναι ασφαλές όταν χορηγείται σε ιδιαιτέρως υψηλές δόσεις στο είδος ζώων για το οποίο προορίζεται, όπως επίσης και σε κυοφορούσες φορβάδες, ανεξαρτήτως του σταδίου κύησης. ∆ιαπιστώθηκε επίσης ότι, όταν το εµβόλιο χορηγείται σε ίππους, οι ζωντανοί ιοί που περιέχει δεν εξαπλώνονται, δεν διαχέονται και δεν αναπαράγονται στο σηµείο του εµβολιασµού, ούτε ανασυνδυάζονται µε άλλους ιούς.
Κατά τη χρήση του εµβολίου δεν διαπιστώθηκε περιβαλλοντικός κίνδυνος.
∆ιενεργήθηκαν αρκετές µελέτες για την αποτελεσµατικότητα του ProteqFlu- Te υπό εργαστηριακές και πραγµατικές συνθήκες.
Στις µελέτες που πραγµατοποιήθηκαν σε εργαστηριακές συνθήκες, οι ίπποι µολύνθηκαν µε τον ιό της γρίπης των ιπποειδών.
Τα κλινικά συµπτώµατα και η απέκκριση του ιού της γρίπης µετά από τη λοίµωξη συγκρίθηκαν σε εµβολιασµένα ζώα και µάρτυρες (µη εµβολιασµένα ζώα ή εµβολιασµένα µε ανταγωνιστικό προϊόν).
Σε όλες τις µελέτες µετρήθηκε η παραγωγή προστατευτικών επιπέδων αντισωµάτων κατά των δύο εµβολιακών στελεχών του ιού της γρίπης.
Σε ό, τι αφορά τον τέτανο, δεν διενεργήθηκε πείραµα µόλυνσης για λόγους ηθικής.
Ο δείκτης µέτρησης της αποτελεσµατικότητας ήταν η παραγωγή προστατευτικών επιπέδων αντισωµάτων έναντι του τοξοειδούς του τετάνου µετά από τον εµβολιασµό.
Ποιο είναι το όφελος του ProteqFlu- Te σύµφωνα µε τις µελέτες; Από τις µελέτες διαπιστώθηκε ότι το εµβόλιο ProteqFlu- Τe είναι αποτελεσµατικό κατά της γρίπης των ιπποειδών µε σκοπό τη µείωση των κλινικών συµπτωµάτων και της απέκκρισης του ιού µετά τη λοίµωξη σε ίππους ηλικίας 4 µηνών και άνω, 14 ηµέρες µετά τον αρχικό εµβολιασµό.
Η διάρκεια της ανοσίας ήταν 5 µήνες µετά από τον αρχικό εµβολιασµό και ένα έτος µετά από τον τρίτο εµβολιασµό.
Σελίδα 2/ 3 ©EMEA 2008 Ποιοι κίνδυνοι συνδέονται µε το ProteqFlu- Te; Ενδέχεται να παρατηρηθεί εξοίδηση (µέγιστης διαµέτρου 5 cm) η οποία υποχωρεί εντός 4 ηµερών.
Σε σπάνιες περιπτώσεις µπορεί να εµφανιστεί πόνος και τοπική υπερθερµία (αύξηση της θερµοκρασίας του σώµατος).
Η θερµοκρασία του σώµατος ενδέχεται να αυξηθεί ελαφρώς (1, 5 C το µέγιστο) για µία ή, σε εξαιρετικές περιπτώσεις, δύο ηµέρες.
Σε εξαιρετικές περιπτώσεις την εποµένη του εµβολιασµού ενδέχεται να παρατηρηθεί απάθεια και µειωµένη όρεξη.
Επίσης, σε εξαιρετικές περιπτώσεις µπορεί να εµφανιστεί υπερευαισθησία (αλλεργία), για την οποία ενδέχεται να απαιτείται κατάλληλη συµπτωµατική θεραπεία.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Ποια είναι η περίοδος αναµονής που πρέπει να τηρείται πριν από τη σφαγή του ζώου και την κατανάλωση του κρέατός του από τον άνθρωπο (περίοδος αναµονής); Ο χρόνος αναµονής είναι µηδέν ηµέρες.
Ποια είναι η περίοδος αναµονής που πρέπει να τηρείται πριν από τη χρήση του γάλακτος για κατανάλωση από τον άνθρωπο; Μηδέν ηµέρες.
Για ποιους λόγους εγκρίθηκε το ProteqFlu- Te; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του ProteqFlu- Τe υπερτερούν των κινδύνων που συνδέονται µε αυτό για την ενεργητική ανοσοποίηση ίππων ηλικίας 4 µηνών και άνω κατά της γρίπης των ιπποειδών µε σκοπό τη µείωση των κλινικών συµπτωµάτων και της απέκκρισης του ιού µετά τη λοίµωξη, και κατά του τετάνου µε σκοπό την αποτροπή της θνησιµότητας.
Η επιτροπή εισηγήθηκε τη χορήγηση άδειας κυκλοφορίας για το ProteqFlu- Te.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το ProteqFlu- Te:
Στις 6 Μαρτίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Merial S. A. S. για το ProteqFlu- Te.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Σεπτέµβριος 2008
Σελίδα 3/ 3 ©EMEA 2008
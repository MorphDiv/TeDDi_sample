# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 832
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PANDEMRIX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Pandemrix; To Pandemrix είναι εμβόλιο που χορηγείται με ένεση.
Περιέχει αδρανοποιημένα τμήματα ιού γρίπης (εξουδετερωμένα).
Περιέχει στέλεχος του ιού της γρίπης ονομαζόμενο A/ Viet Nam/ 1194/ 2005 NIBRG- 14 (H5N1).
Σε ποιες περιπτώσεις χρησιμοποιείται το Pandemrix; Το Pandemrix είναι πανδημικό εμβόλιο γρίπης για χρήση σε ενηλίκους ηλικίας μεταξύ 18 και 60 ετών.
Μπορεί να χρησιμοποιηθεί μόνο σε περίπτωση επίσημης κήρυξης κατάστασης πανδημίας από τη Παγκόσμια Οργάνωση Υγείας (ΠΟΥ) ή την Ευρωπαϊκή Ένωση (ΕΕ).
Πανδημία γρίπης λαμβάνει χώρα όταν εμφανίζεται νέος τύπος (στέλεχος) του ιού της γρίπης ο οποίος μπορεί εύκολα να διαδοθεί από άνθρωπο σε άνθρωπο λόγω έλλειψης ανοσίας (προστασίας) του πληθυσμού εναντίον του.
Μια πανδημία μπορεί να πλήξει πολλές χώρες και περιοχές στον κόσμο.
Το Pandemrix πρέπει να χορηγείται σύμφωνα με τις επίσημες συστάσεις.
Το εμβόλιο χορηγείται μόνο με ιατρική συνταγή.
Πώς χρησιμοποιείται το Pandemrix; Το Pandemrix χορηγείται ως ένεση στον μυ του άνω μέρους του βραχίονα, σε δύο δόσεις, μεταξύ των οποίων μεσολαβούν τουλάχιστον τρεις εβδομάδες Πώς δρα το Pandemrix; Το Pandemrix είναι πρότυπο εμβόλιο (mock- up).
Πρόκειται για ειδικό τύπο εμβολίου σχεδιασμένο για να συμβάλει στη διαχείριση πανδημίας.
Προ της εμφάνισης μιας πανδημίας, κανείς δεν μπορεί να γνωρίζει ποιο στέλεχος του ιού της γρίπης θα την προκαλέσει, με συνέπεια οι εταιρείες να μην είναι σε θέση να παρασκευάσουν εκ των προτέρων το κατάλληλο εμβόλιο.
Αυτό που μπορούν να μπορούν να κάνουν είναι να παρασκευάσουν ένα εμβόλιο που περιέχει ένα ειδικά επιλεγμένο στέλεχος του ιού της γρίπης, επειδή κανείς δεν έχει εκτεθεί σε αυτό και άρα κανείς δεν είναι άνοσος σε αυτό.
Εν συνεχεία, μπορούν να δοκιμάσουν το εμβόλιο αυτό για να διαπιστώσουν με ποιον τρόπο ο πληθυσμός αντιδρά σε αυτό, κάνοντας έτσι δυνατή την πρόβλεψη του τρόπου με τον οποίο θα αντιδράσει ο πληθυσμός σε περίπτωση που το εμβόλιο περιέχει το στέλεχος της γρίπης που προκαλεί πανδημία.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Τα εμβόλια δρουν « διδάσκοντας » στο ανοσοποιητικό σύστημα (τη φυσική άμυνα του οργανισμού) πώς να αντιμετωπίζει τις νόσους.
Το Pandemrix περιέχει μικρές ποσότητες αιμοσυγκολλητίνης (πρωτεΐνες από την επιφάνεια) ενός ιού που ονομάζεται H5N1.
Κατ ’ αρχάς ο ιός αδρανοποιείται (νεκρώνεται) ώστε να μην προκαλεί ασθένειες.
Εάν εκδηλωθεί πανδημία, το στέλεχος του ιού στο Pandemrix θα αντικατασταθεί από το στέλεχος που προκαλεί την πανδημία πριν τη χρήση του εμβολίου.
Όταν το εμβόλιο χορηγείται σε ένα άτομο, το ανοσοποιητικό σύστημα αναγνωρίζει τον ιό ως « ξένο σώμα » και παράγει αντισώματα εναντίον του.
Με τον τρόπο αυτό, όταν το άτομο εκτεθεί ξανά στον ιό, το ανοσοποιητικό του σύστημα θα είναι σε θέση να παράγει αντισώματα πολύ πιο γρήγορα.
Το γεγονός αυτό συμβάλλει στην προστασία έναντι της νόσου που οφείλεται στον ιό.
Το εμβόλιο αποτελείται από ένα εναιώρημα που περιέχει τα σωματίδια του ιού και ένα γαλάκτωμα που αναμειγνύονται πριν τη χρήση Το γαλάκτωμα που προκύπτει χορηγείται εν συνεχεία με ένεση.
Το εμβόλιο περιλαμβάνει επίσης έναν « ενισχυτικό παράγοντα » (μια ένωση που περιέχει έλαιο) για την επίτευξη καλύτερης απόκρισης.
Ποιες μελέτες εκπονήθηκαν για το Pandemrix; Προτού μελετηθούν οι επιδράσεις του Pandemrix σε ανθρώπους, εξετάστηκαν πρώτα σε πειραματικά μοντέλα.
Στην κύρια μελέτη για το Pandemrix συμμετείχαν 400 υγιείς ενήλικες και συγκρίθηκε η δυνατότητα διαφορετικών δόσεων του Pandemrix, με ή χωρίς τον ενισχυτικό παράγοντα, να προκαλέσουν την παραγωγή αντισωμάτων (ανοσογονικότητα).
Στους συμμετέχοντες χορηγήθηκαν δύο ενέσεις Pandemrix που περιείχαν μία από τέσσερις διαφορετικές ποσότητες αιμοσυγκολλητίνης Οι ενέσεις χορηγούνται με 21 ημέρες διαφορά μεταξύ τους.
Ο κύριος δείκτης μέτρησης της αποτελεσματικότητας ήταν το επίπεδο των αντισωμάτων έναντι του ιού της γρίπης στο αίμα των ασθενών σε τρεις διαφορετικές στιγμές. πριν τον εμβολιασμό, την ημέρα χορήγησης της δεύτερης ένεσης (21η ημέρα) και 21 ημέρες αργότερα (42η ημέρα)
Ποιο είναι το όφελος του Pandemrix σύμφωνα με τις μελέτες; Σύμφωνα με τα κριτήρια που διατύπωσε η Επιτροπή Φαρμάκων για Ανθρώπινη Χρήση (CHMP), για να κριθεί κατάλληλο ένα « πρότυπο » εμβόλιο πρέπει να προκαλεί προστατευτικά επίπεδα αντισωμάτων σε τουλάχιστον 70% των ατόμων στα οποία χορηγείται.
Η μελέτη έδειξε ότι το Pandemrix, το οποίο περιέχει 3, 75 μικρογραμμάρια αιμοσυγκολλητίνης και τον ενισχυτικό παράγοντα, προκάλεσε απόκριση αντισωμάτων που ικανοποιεί τα κριτήρια αυτά.
Σε χρόνο 21 ημερών μετά τη δεύτερη ένεση, ποσοστό 84% των ατόμων που έλαβαν το εμβόλιο είχαν επίπεδα αντισωμάτων τα οποία θα μπορούσαν να τους προστατεύσουν έναντι του H5N1.
Ποιοι κίνδυνοι συνδέονται με το Pandemrix; Οι συχνότερες ανεπιθύμητες ενέργειες του Pandemrix (εμφανίζονται σε περισσότερους από 1 στους 10 εμβολιασμούς) είναι πονοκέφαλος, αρθραλγία (πόνος στις αρθρώσεις), μυαλγία (πόνος στους μυς), αντιδράσεις στο σημείο της ένεσης (σκλήρυνση, οίδημα, πόνος και ερυθρότητα), πυρετός και κόπωση.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Pandemrix περιλαμβάνεται στο φύλλο οδηγιών χρήσης.
Το Pandemrix δεν πρέπει να χορηγείται σε ασθενείς που έχουν παρουσιάσει αναφυλακτική αντίδραση (σοβαρή αλλεργική αντίδραση) σε οποιοδήποτε από τα συστατικά του εμβολίου ή στα ίχνη υπολειμμάτων του εμβολίου, (αυγά, πρωτεΐνες πουλερικών, ωολευκωματίνη (πρωτεΐνη στο ασπράδι αυγών), φορμαλδεΰδη, θειική γενταμυκίνη (αντιβιοτικό), δεσοξυχoλικό νάτριo.
Εάν ωστόσο η πανδημία έχει ήδη εκδηλωθεί, το εμβόλιο θα πρέπει ενδεχομένως να χορηγηθεί και σε αυτούς τους ασθενείς, εφόσον διατίθενται τα κατάλληλα μέσα για ανάνηψη.
Για ποιους λόγους εγκρίθηκε το Pandemrix; Η Επιτροπή Φαρμάκων για Ανθρώπινη Χρήση (CHMP) έκρινε ότι, σε συνθήκες επισήμως κηρυχθείσης πανδημίας, τα πλεονεκτήματα του Pandemrix κατά της γρίπης υπερτερούν των κινδύνων που συνδέονται με αυτό.
Η επιτροπή εισηγήθηκε τη χορήγηση άδειας κυκλοφορίας για το Pandemrix.
Το Pandemrix εγκρίθηκε με τη διαδικασία των « Εξαιρετικών Περιστάσεων ».
Αυτό σημαίνει ότι επειδή δεν είναι γνωστό το στέλεχος του ιού της γρίπης που μπορεί να προκαλέσει πανδημία, δεν κατέστη δυνατή η συγκέντρωση ολοκληρωμένων πληροφοριών για το μελλοντικό πανδημικό εμβόλιο.
©EMEA 2008
2/ 3
Ο Ευρωπαϊκός Οργανισμός Φαρμάκων (ΕΜΕΑ) θα αξιολογεί ετησίως κάθε νέο πληροφοριακό στοιχείο που θα είναι διαθέσιμο και η παρούσα περίληψη θα ενημερώνεται αναλόγως.
Ποια στοιχεία για το Pandemrix αναμένεται να υποβληθούν; Εάν κηρυχτεί επισήμως πανδημία, η παρασκευάστρια εταιρεία του Pandemrix θα περιλάβει στο εμβόλιο το στέλεχος του ιού που ευθύνεται για τη γρίπη.
Στη συνέχεια θα συλλέξει πληροφορίες για την ασφάλεια και την αποτελεσματικότητα του τελικού πανδημικού εμβολίου και θα τις υποβάλλει στην CHMP για αξιολόγηση.
Ποια μέτρα λαμβάνονται για την ασφαλή χρήση του Pandemrix; Σε περίπτωση που το Pandemrix χρησιμοποιηθεί κατά τη διάρκεια πανδημίας, η παρασκευάστρια εταιρία θα συλλέξει πληροφορίες σχετικά με την ασφάλεια του εμβολίου κατά τη διάρκεια της περιόδου χρήσης του.
Σε αυτές θα συμπεριλαμβάνονται πληροφορίες σχετικά με τις ανεπιθύμητες ενέργειες και την ασφάλειά του στους ηλικιωμένους, τις, εγκύους, τους ασθενείς με σοβαρές παθήσεις καθώς και άτομα που αντιμετωπίζουν προβλήματα με το ανοσοποιητικό τους σύστημα
Λοιπές πληροφορίες για το Pandemrix:
Στις 20 Μαΐου 2008 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Pandemrix.
Κάτοχος της άδειας κυκλοφορίας είναι η εταιρεία GlaxoSmithKline Biologicals s. a..
Η πλήρης δημόσια έκθεση αξιολόγησης (EPAR) του Pandemrix διατίθεται εδώ.
Τελευταία ενημέρωση της περίληψης:
03- 2008.
©EMEA 2008
3/ 3
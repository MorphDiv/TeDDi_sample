# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 094
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EQUILIS PREQUENZA
Περίληψη EPAR για το κοινό
Το παρόν έγγραφο αποτελεί σύνοψη της ευρωπαϊκής δηµόσιας έκθεσης αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Equilis Prequenza; Το Equilis Prequenza είναι εµβόλιο για χρήση σε ίππους.
Περιέχει τµήµατα (υποµονάδες) τριών στελεχών του ιού της γρίπης των ιπποειδών (‘ A/ equine- 1/ Prague/ 1/ 56 ’, ‘ A/ equine - 2/ Newmarket/ 1/ 93 ’ και ‘ A/ equine- 2/ Newmarket/ 2/ 93 ’).
Το εµβόλιο διατίθεται σε µορφή ενέσιµου εναιωρήµατος.
Σε ποιες περιπτώσεις χρησιµοποιείται το Equilis Prequenza; Το Equilis Prequenza χρησιµοποιείται για τον εµβολιασµό ίππων ηλικίας άνω των 6 µηνών κατά της γρίπης των ιπποειδών.
Η γρίπη των ιπποειδών είναι µια εξαιρετικά µεταδοτική και ιδιαίτερα κοινή νόσος των ίππων, όµως σπανίως είναι θανατηφόρα.
Το εµβόλιο µειώνει τα συµπτώµατα της γρίπης των ιπποειδών καθώς και την απέκκριση του ιού µετά από τη λοίµωξη.
Το εµβόλιο χορηγείται µε ενδοµυϊκή ένεση.
Οι ίπποι πρέπει να υποβάλλονται σε αρχικό εµβολιασµό ο οποίος συνίσταται σε 2 ενέσεις µεταξύ των οποίων µεσολαβεί χρονικό διάστηµα 4 εβδοµάδων.
Ακολουθεί τρίτος εµβολιασµός µετά από 5 µήνες και µετέπειτα ετήσιοι επανεµβολιασµοί.
Πώς δρα το Equilis Prequenza; Το Equilis Prequenza περιέχει τµήµατα (υποµονάδες) του ιού της γρίπης κατά του οποίου ενδείκνυται το εµβόλιο.
Τα εν λόγω τµήµατα διεγείρουν την προστατευτική απόκριση του ανοσοποιητικού συστήµατος (της φυσικής άµυνας του οργανισµού) αλλά δεν προκαλούν τη νόσο.
Τα εµβόλια δρουν « διδάσκοντας » στο ανοσοποιητικό σύστηµα τον τρόπο άµυνας έναντι νόσων.
Η χορήγηση του εµβολίου σε ίππους συµβάλλει στην ταχύτερη αντίδραση του ανοσοποιητικού συστήµατος όταν το ζώο εκτεθεί φυσιολογικά στον ιό.
Με αυτόν τον τρόπο παρέχεται προστασία έναντι της γρίπης των ιπποειδών.
Το εµβόλιο περιλαµβάνει επίσης µία « ανοσοενισχυτική ουσία » για την επίτευξη καλύτερης ανοσοαπόκρισης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged.
Ποιες µελέτες εκπονήθηκαν για το Equilis Prequenza; Η ασφάλεια του Equilis Prequenza εξετάσθηκε σε διάφορες µελέτες υπό εργαστηριακές και πραγµατικές συνθήκες σε µεγάλο αριθµό ίππων ηλικίας άνω των 2 µηνών και αποδείχτηκε ότι το προϊόν είναι καλώς ανεκτό από ίππους διαφορετικών ηλικιών.
Το Equilis Prequenza µελετήθηκε επίσης σε κυοφορούσες φορβάδες, όπου δεν παρατηρήθηκε αρνητική επίδραση στην κύηση, στον τοκετό και στους απογόνους των φορβάδων µετά από εµβολιασµό σε διαφορετικά χρονικά διαστήµατα κατά τη διάρκεια της εγκυµοσύνης.
Η αποτελεσµατικότητα του Equilis Prequenza εξετάσθηκε σε αρκετές µελέτες υπό εργαστηριακές και πραγµατικές συνθήκες.
Στις περισσότερες µελέτες χρησιµοποιήθηκε το Equilis Prequenza Te, εµβόλιο που παρέχει προστασία έναντι των τριών στελεχών της γρίπης των ιπποειδών (που ισχύουν και για το Equilis Prequenza) αλλά και έναντι του τετάνου.
Ο βασικός δείκτης µέτρησης της αποτελεσµατικότητας ήταν η παραγωγή προστατευτικών επιπέδων αντισωµάτων έναντι των συστατικών του ιού της γρίπης.
Οι µελέτες συνέκριναν επίσης τα κλινικά συµπτώµατα και την απέκκριση του ιού σε µια οµάδα εµβολιασµένων ζώων µε αυτά µιας οµάδας µαρτύρων, δηλαδή ίππων που δεν είχαν λάβει το εµβόλιο.
Ποιο είναι το όφελος του Equilis Prequenza σύµφωνα µε τις µελέτες; Οι µελέτες κατέδειξαν ότι το Equilis Prequenza είναι αποτελεσµατικό εµβόλιο κατά της γρίπης των ιπποειδών για τη µείωση των κλινικών συµπτωµάτων και της απέκκρισης του ιού µετά από τη λοίµωξη σε ίππους άνω των 6 µηνών.
Οι ίπποι ανέπτυξαν προστασία 2 εβδοµάδες µετά από τον αρχικό εµβολιασµό.
Η διάρκεια της προστασίας ήταν 5 µήνες µετά από τον αρχικό εµβολιασµό και 12 µήνες µετά από τον πρώτο επανεµβολιασµό.
Ποιοι κίνδυνοι συνδέονται µε το Equilis Prequenza; Ενδέχεται να προκληθεί σκληρή ή µαλακή εξοίδηση (µέγιστης διαµέτρου 5 cm), η οποία υποχωρεί εντός δύο ηµερών.
Περιστασιακά, µπορεί να εµφανιστεί πόνος στο σηµείο της ένεσης.
Σε ορισµένες περιπτώσεις, ενδέχεται να σηµειωθεί πυρετός για µία ηµέρα και έως 3 ηµέρες σε εξαιρετικές περιπτώσεις.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Ο χρόνος αναµονής είναι µηδέν ηµέρες.
Πόσος χρόνος απαιτείται πριν από τη χρήση του γάλακτος για κατανάλωση από τον άνθρωπο; Μηδέν ηµέρες.
Για ποιους λόγους εγκρίθηκε το Equilis Prequenza; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Equilis Prequenza υπερτερούν των κινδύνων που συνδέονται µε αυτό για την ανοσοποίηση ίππων
Σελίδα 2/ 3 ©EMEA 2008 ηλικίας άνω των 6 µηνών κατά της γρίπης των ιπποειδών, µε σκοπό τη µείωση των κλινικών συµπτωµάτων και της απέκκρισης του ιού µετά από τη λοίµωξη.
Η επιτροπή εισηγήθηκε τη χορήγηση άδειας κυκλοφορίας για το Equilis Prequenza.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Equilis Prequenza:
Στις 8 Ιουλίου 2005, η Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International BV για το Equilis Prequenza.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Οκτώβριος 2008
Σελίδα 3/ 3 ©EMEA 2008
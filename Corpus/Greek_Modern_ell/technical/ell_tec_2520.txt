# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 551
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PRIALT Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Prialt; Το Prialt είναι διάλυµα για έγχυση, το οποίο περιέχει τη δραστική ουσία ζικονοτίδη, σε συγκεντρώσεις των 100 ή των 25 µικρογραµµαρίων ανά χιλιοστόλιτρο.
Σε ποιες περιπτώσεις χρησιµοποιείται το Prialt; Το Prialt χρησιµοποιείται για τη θεραπεία του σοβαρού, χρόνιου (µακροχρόνιου) πόνου σε ασθενείς οι οποίοι πρέπει να λαµβάνουν αναλγητικό µέσω ενδορραχιαίας ένεσης (ένεσης στον χώρο που περιβάλλει τον νωτιαίο µυελό και τον εγκέφαλο).
Εξαιτίας του ότι ο αριθµός των ασθενών, που υποφέρουν από χρόνιο πόνο και για τους οποίους απαιτείται ενδορραχιαία αναλγησία (αναλγητικά φάρµακα που εγχύονται απευθείας στη σπονδυλική στήλη), είναι µικρός, η ασθένεια θεωρείται « σπάνια » και στις 9 Ιουλίου 2001 το Prialt χαρακτηρίστηκε ως « ορφανό φάρµακο » (φάρµακο που χρησιµοποιείται σε σπάνιες ασθένειες).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Prialt; Η θεραπεία µε το Prialt πρέπει να γίνεται µόνο από ιατρό έµπειρο στην ενδορραχιαία χορήγηση φαρµάκων.
Το Prialt πρέπει να χορηγείται µε πολύ αργή συνεχή έγχυση µέσω ενδορραχιαίου καθετήρα (ενός σωλήνα που εισέρχεται στο νωτιαίο µυελό) χρησιµοποιώντας αντλία έγχυσης ικανή να απελευθερώνει επακριβή ποσότητα του φαρµάκου.
Το Prialt ενδέχεται να χρειαστεί αραίωση πριν από τη χρήση του, ειδικά για τις χαµηλότερες δόσεις που απαιτούνται κατά την έναρξη της θεραπείας.
Η αρχική δόση του Prialt είναι 2, 4 µικρογραµµάρια την ηµέρα.
Η δόση µπορεί να αυξάνεται κατά διαστήµατα των 1- 2 ηµερών ή µεγαλύτερα, προκειµένου να επιτευχθεί βέλτιστη ισορροπία µεταξύ της ανακούφισης του πόνου και πιθανών ανεπιθύµητων ενεργειών.
Οι περισσότεροι ασθενείς χρειάζονται δόσεις χαµηλότερες των 9, 6 µικρογραµµαρίων την ηµέρα.
Η µέγιστη ηµερήσια δόση είναι 21, 6 µικρογραµµάρια την ηµέρα. ∆εν συνιστάται η χορήγηση του φαρµάκου σε παιδιά.
Πώς δρα το Prialt; Η δραστική ουσία του Prialt, η ζικονοτίδη, αποτελεί αντίγραφο µιας φυσικής ουσίας, του ω - κωνοπεπτιδίου, που εξάγεται από το δηλητήριο ενός τύπου θαλάσσιου σαλίγκαρου.
Η ζικονοτίδη δρα συνδεόµενη µε ειδικούς διαύλους (δίαυλοι ασβεστίου) στην επιφάνεια των νευρικών κυττάρων, οι οποίοι διαβιβάζουν τα ερεθίσµατα του πόνου.
Αναστέλλοντας τη ροή του ασβεστίου στα νευρικά κύτταρα, η ζικονοτίδη παρεµποδίζει τη µεταβίβαση των ερεθισµάτων του πόνου µέσα στη σπονδυλική στήλη και, εποµένως, συµβάλλει στην ανακούφιση από τον πόνο 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Prialt; Τα αποτελέσµατα του Prialt µελετήθηκαν αρχικά σε πειραµατικά µοντέλα πριν µελετηθούν σε ανθρώπους.
Το Prialt έχει µελετηθεί σε 589 ασθενείς µε σοβαρό χρόνιο πόνο σε 3 κύριες µελέτες και η αποτελεσµατικότητά του συγκρίθηκε µε αυτήν του εικονικού φαρµάκου (εικονική θεραπεία). ∆ιεξήχθησαν 2 βραχυπρόθεσµες µελέτες (των 5 και 6 ηµερών), µία σε κακοήθη πόνο (πόνο που σχετίζεται µε την ύπαρξη καρκίνου) και µία σε µη κακοήθη πόνο.
Η τρίτη µελέτη εξέτασε τη χρήση του φαρµάκου για χρονικό διάστηµα 3 εβδοµάδων σε ενήλικες ασθενείς µε σοβαρό χρόνιο πόνο.
Σε όλες τις µελέτες, το βασικό κριτήριο αποτελεσµατικότητας ήταν η µεταβολή στην Οπτική Αναλογική Κλίµακα της Έντασης του Πόνου (VASPI).
Πρόκειται για τη βαθµολογία που δίνεται από τους ασθενείς στον πόνο τους σε µία κλίµακα που κυµαίνεται από 0 mm (ανύπαρκτος πόνος) µέχρι 100mm (µέγιστος πόνος).
Ποιο είναι το όφελος του Prialt σύµφωνα µε τις µελέτες; Το Prialt υπήρξε πιο αποτελεσµατικό από το εικονικό φάρµακο στις πρώτες 2 µελέτες.
Πριν από τη θεραπεία, οι ασθενείς είχαν βαθµολογίες στην κλίµακα VASPI µεταξύ 74 και 80 mm.
Μετά τη θεραπεία, οι βαθµολογίες των ασθενών που έλαβαν το Prialt ήταν 35mm (κακοήθης πόνος) και 54 mm (µη κακοήθης πόνος), ενώ οι βαθµολογίες των ασθενών που έλαβαν το εικονικό φάρµακο ήταν 61 και 72 mm, αντίστοιχα.
Στην τρίτη µελέτη, παρατηρήθηκε µια τάση υπεροχής του Prialt έναντι του εικονικού φαρµάκου, µε τη βαθµολογία VASPI να µεταβάλλεται από 81 mm πριν από τη θεραπεία, σε 68 mm σε ασθενείς που έλαβαν το Prialt και σε 74 mm σε ασθενείς που έλαβαν το εικονικό φάρµακο.
Ποιοι κίνδυνοι συνδέονται µε το Prialt; Οι πιο συχνές ανεπιθύµητες ενέργειες (που παρατηρούνται σε περισσότερους από 1 στους 10 ασθενείς) είναι σύγχυση, ζάλη, νυσταγµός (µη ελεγχόµενη κίνηση των µατιών), εξασθενηµένη µνήµη (αµνησία), κεφαλαλγία, υπνηλία (παθολογική υπέρµετρη τάση για ύπνο), θαµπή όραση, ναυτία (αίσθηση αδιαθεσίας), εµετός, µη φυσιολογικό βάδισµα (δυσκολία βάδισης) και καταβολή δυνάµεων (αδυναµία).
Ο πλήρης κατάλογος όλων των ανεπιθύµητων ενεργειών περιλαµβάνεται στο φύλλο οδηγιών χρήσης.
Το Prialt δεν πρέπει να χορηγείται σε ασθενείς, οι οποίοι ενδέχεται να παρουσιάσουν υπερευαισθησία (αλλεργία) στη ζικονοτίδη ή σε οποιοδήποτε από τα άλλα συστατικά του σκευάσµατος.
Το Prialt δεν πρέπει να χορηγείται σε ασθενείς συγχρόνως µε ενδορραχιαία χηµειοθεραπεία (αντικαρκινικά φάρµακα τα οποία εγχύονται στον νωτιαίο µυελό).
Για ποιούς λόγους εγκρίθηκε το Prialt; Η Επιτροπή Φαρµάκων για Ανθρώπινη Χρήση (CHMP) έκρινε, αφενός, ότι το Prialt αποτελεί εναλλακτική επιλογή έναντι των άλλων ενδορραχιαίων αναλγητικών, όπως τα οπιοειδή και, αφετέρου, ότι τα πλεονεκτήµατα του Prialt υπερτερούν των κινδύνων που συνδέονται µε αυτό για τη θεραπεία του σοβαρού, χρόνιου πόνου σε ασθενείς οι οποίοι χρήζουν ενδορραχιαίας αναλγησίας.
Ως εκ τούτου, η επιτροπή εισηγήθηκε τη χορήγηση άδειας κυκλοφορίας για το Prialt.
Στο Prialt χορηγήθηκε άδεια κυκλοφορίας εξαιρετικού χαρακτήρα, διότι, λόγω της σπανιότητας της ασθένειας, δεν κατέστη δυνατή η συγκέντρωση ολοκληρωµένων πληροφοριών για το φάρµακο.
Ο Ευρωπαϊκός Οργανισµός Φαρµάκων (EMEA) επανεξετάζει ετησίως κάθε νέα πληροφορία που διατίθεται και ενηµερώνει αναλόγως την παρούσα περίληψη.
Ποια στοιχεία για το Prialt αναµένεται να υποβληθούν; Η παρασκευάστρια εταιρεία του διεξάγει µελέτη σχετικά µε τη µακροχρόνια χρήση του φαρµάκου, στην οποία εξετάζεται, πιο συγκεκριµένα, η πιθανότητα ανάπτυξης αντοχής στη θεραπεία (περίπτωση κατά την οποία δόσεις ενός φαρµάκου οι οποίες ήταν αποτελεσµατικές καθίστανται λιγότερο αποτελεσµατικές µε την πάροδο του χρόνου).
Λοιπές πληροφορίες για
©EMEA 2006 το Prialt:
3/ 2
Στις 21 Φεβρουαρίου 2005 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Prialt.
Ο κάτοχος της άδειας κυκλοφορίας είναι η Eisai Limited.
Το αρχείο σχετικά µε τον χαρακτηρισµό του Prialt ως ορφανού φαρµάκου διατίθεται εδώ.
Η πλήρης δηµόσια έκθεση αξιολόγησης (EPAR) του Prialt διατίθεται εδώ.
Τελευταία ενηµέρωση της περίληψης:
01- 2007.
©EMEA 2006
3/ 3
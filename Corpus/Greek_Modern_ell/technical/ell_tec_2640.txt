# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ I
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Targretin 75 mg μαλακά καψάκια
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε καψάκιο περιέχει 75 mg βηξαροτενίου.
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Μαλακό καψάκιο
Υπόλευκο καψάκιο, που περιέχει υγρό εναιώρημα και είναι χαραγμένο με την ένδειξη “ Targretin ”.
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Τα καψάκια Targretin ενδείκνυνται για τη θεραπεία δερματικών εκδηλώσεων σε ασθενείς που βρίσκονται σε προχωρημένο στάδιο δερματικού λεμφώματος Τ - λεμφοκυττάρων (CTCL), οι οποίες ανθίστανται σε τουλάχιστον μία συστηματική θεραπεία.
4. 2 Δοσολογία και τρόπος χορήγησης
Η θεραπεία με βηξαροτένιο πρέπει να εκκινείται και να συνεχίζεται μόνο από ιατρούς που έχουν εμπειρία στη θεραπεία ασθενών που πάσχουν από CTCL.
Η συνιστώμενη αρχική δόση είναι 300 mg/ m2/ ημέρα.
Τα καψάκια Targretin πρέπει να λαμβάνονται σε μία ημερήσια δόση από το στόμα, κατά τη διάρκεια γεύματος (βλ. παράγραφο 4. 5).
Η αρχική δόση υπολογίζεται ανάλογα με την επιφάνεια του σώματος, ως εξής:
Επίπεδο αρχικής δόσης
(300 mg/ m2/ ημέρα)
Αριθμός καψακίων Targretin των
Επιφάνεια σώματος
Συνολική ημερήσια
(m2)
δόση (mg/ ημέρα)
75 mg
0, 88 – 1, 12 1, 13 - 1, 37 1, 38 - 1, 62 1, 63 - 1, 87 1, 88 - 2, 12 2, 13 - 2, 37 2, 38 - 2, 62
300 375 450 525 600 675 750
4 5 6 7 8 9 10
Oδηγίες τροποποίησης της δόσης:
Το επίπεδο της αρχικής δόσης των 300 mg/ m2/ ημέρα μπορεί να προσαρμοστεί στα 200 mg/ m2/ ημέρα, στη συνέχεια στα 100 mg/ m2/ ημέρα, ή ακόμη και να διακοπεί προσωρινά, εάν κριθεί απαραίτητο λόγω τοξικότητας.
Μόλις ελεγχθεί η τοξικότητα, οι δόσεις είναι δυνατό να αυξηθούν εκ νέου με προσοχή.
Με την κατάλληλη κλινική παρακολούθηση, οι ασθενείς ενδέχεται να ωφελούνται από δόσεις που υπερβαίνουν τα 300 mg/ m2/ ημέρα.
Δόσεις μεγαλύτερες από 650 mg/ m2/ ημέρα δεν έχουν αξιολογηθεί σε ασθενείς με CTCL.
Σε κλινικές μελέτες, χορηγήθηκε βηξαροτένιο σε ασθενείς με CTCL για διάστημα μέχρι 118 εβδομάδων.
Η θεραπεία πρέπει να συνεχίζεται για όσο διάστημα ο ασθενής αντλεί όφελος από αυτήν.
2 Χρήση σε παιδιά και εφήβους:
Η κλινική ασφάλεια και η αποτελεσματικότητα του βηξαροτενίου στον παιδιατρικό πληθυσμό (ηλικία κάτω των 18 ετών) δεν έχει μελετηθεί και το προϊόν δεν πρέπει να χρησιμοποιείται σε παιδιατρικό πληθυσμό μέχρι να διατεθούν περισσότερα δεδομένα.
Χρήση σε ηλικιωμένους:
Από το συνολικό αριθμό των ασθενών με CTCL που συμμετείχαν σε κλινικές μελέτες, το 61% ήταν ηλικίας 60 ετών και πάνω, ενώ το 30% ήταν 70 ετών και πάνω.
Δεν παρατηρήθηκαν συνολικές διαφορές ως προς την ασφάλεια μεταξύ των μεγαλύτερων από 70 ετών ασθενών και των νεότερων ασθενών, αλλά δεν μπορεί να αποκλειστεί μια μεγαλύτερη ευαισθησία μερικών πιο ηλικιωμένων ατόμων στο βηξαροτένιο.
Στους ηλικιωμένους πρέπει να χρησιμοποιείται η τυπική δόση.
Νεφρική ανεπάρκεια:
Δεν έχουν διεξαχθεί επίσημες μελέτες σε ασθενείς με νεφρική ανεπάρκεια.
Τα κλινικά δεδομένα φαρμακοκινητικής δείχνουν ότι η ουρική αποβολή του βηξαροτενίου και των μεταβολιτών του είναι μια δευτερεύουσα οδός απέκκρισης για το βηξαροτένιο.
Σε όλους τους ασθενείς που αξιολογήθηκαν, η εκτιμώμενη νεφρική κάθαρση του βηξαροτενίου ήταν μικρότερη από 1 ml/ λεπτό.
Λαμβάνοντας υπόψη τα περιορισμένα δεδομένα, οι ασθενείς με νεφρική ανεπάρκεια πρέπει να παρακολουθούνται προσεκτικά, όταν ακολουθούν θεραπεία με βηξαροτένιο.
4. 3 Αντενδείξεις
Γνωστή υπερευαισθησία στο βηξαροτένιο ή σε οποιοδήποτε από τα έκδοχα του προϊόντος Κύηση και γαλουχία Γυναίκες με δυνατότητα τεκνοποίησης, που δεν λαμβάνουν αποτελεσματικά μέτρα αντισύλληψης Ιστορικό παγκρεατίτιδας Μη ελεγχόμενη υπερχοληστερολαιμία Μη ελεγχόμενη υπετριγλυκεριδαιμία Υπερβιταμίνωση A Μη ελεγχόμενη νόσος του θυρεοειδούς Ηπατική ανεπάρκεια Συστηματική λοίμωξη που βρίσκεται σε εξέλιξη
4. 4 Ειδικές προειδοποιήσεις και προφυλάξεις κατά τη χρήση
Γενικές:
Τα καψάκια Targretin πρέπει να χρησιμοποιούνται με προσοχή σε ασθενείς που παρουσιάζουν γνωστή υπερευαισθησία στα ρητινοειδή.
Δεν έχει σημειωθεί καμία κλινική περίπτωση διασταυρούμενης αντιδραστικότητας.
Οι ασθενείς που λαμβάνουν βηξαροτένιο δεν πρέπει να δίνουν αίμα για μετάγγιση.
Η βουτυλοϋδροξυανισόλη, ένα συστατικό του Targretin, μπορεί να προκαλέσει ερεθισμό στους βλεννογόνους, γι 'αυτό τα καψάκια πρέπει να καταπίνονται ολόκληρα και να μη μασώνται.
Λιπίδια:
Σύμφωνα με κλινικές μελέτες, η υπερλιπιδαιμία έχει αναγνωριστεί ως ενέργεια που σχετίζεται με τη χρήση βηξαροτενίου.
Πριν από την έναρξη της θεραπείας με βηξαροτένιο, πρέπει να γίνεται προσδιορισμός των λιπιδίων του αίματος (τριγλυκερίδια και χοληστερόλη) υπό καθεστώς νηστείας και με συχνότητα μία φορά την εβδομάδα μέχρι να εδραιωθεί η απόκριση των λιπιδίων στο βηξαροτένιο, πράγμα που συμβαίνει συνήθως σε δύο έως τέσσερις εβδομάδες, και στη συνέχεια με συχνότητα όχι μεγαλύτερη από μία φορά το μήνα.
Τα τριγλυκερίδια νηστείας πρέπει να είναι φυσιολογικά ή να επανέρχονται στο φυσιολογικό με την κατάλληλη παρέμβαση, πριν από τη θεραπεία με βηξαροτένιο.
Πρέπει να καταβάλλεται κάθε προσπάθεια ώστε τα επίπεδα των τριγλυκεριδίων να διατηρούνται κάτω από 4, 52 mmol/ l για να μειώνεται ο κίνδυνος κλινικών συνεπειών.
Eάν τα τριγλυκερίδια νηστείας είναι αυξημένα ή αυξηθούν κατά τη διάρκεια της θεραπείας, συνιστάται η έναρξη αντιλιπιδαιμικής θεραπείας και, εάν είναι απαραίτητο, η μείωση της δόσης (από 300 mg/ m2/ ημέρα βηξαροτενίου σε 200 mg/ m2/ ημέρα και, εάν είναι απαραίτητο, σε 100 mg/ m2/ ημέρα) ή και η διακοπή της θεραπείας.
Σύμφωνα με στοιχεία από κλινικές μελέτες, οι συγκεντρώσεις βηξαροτενίου δεν επηρεάζονται από την ταυτόχρονη χορήγηση ατορβαστατίνης.
Ωστόσο, η ταυτόχρονη χορήγηση γεμφιβροζίλης είχε ως αποτέλεσμα τη σημαντική αύξηση των συγκεντρώσεων βηξαροτενίου στο πλάσμα και έτσι δεν συνιστάται η ταυτόχρονη χορήγηση γεμφιβροζίλης και
3 βηξαροτενίου (βλ. παράγραφο 4. 5).
Οι αυξήσεις των επιπέδων χοληστερόλης στον ορό πρέπει να αντιμετωπίζονται σύμφωνα με την τρέχουσα ιατρική πρακτική.
Παγκρεατίτιδα:
Σε κλινικές μελέτες, έχει αναφερθεί οξεία παγκρεατίτιδα που σχετιζόταν με αυξήσεις των τριγλυκεριδίων νηστείας στον ορό.
Οι ασθενείς με δερματικό λέμφωμα κυττάρων Τ (CTCL) που έχουν παράγοντες κινδύνου για παγκρεατίτιδα (π. χ. προηγούμενα επεισόδια παγκρεατίτιδας, μη ελεγχόμενη υπερλιπιδαιμία, υπερβολική κατανάλωση αλκοόλ, μη ελεγχόμενο σακχαρώδη διαβήτη, νόσο των χοληφόρων και λήψη φαρμάκων τα οποία είναι γνωστό ότι αυξάνουν τα επίπεδα τριγλυκεριδίων ή σχετίζονται με παγκρεατική τοξικότητα) δεν πρέπει να υποβάλλονται σε θεραπεία με βηξαροτένιο, εκτός εάν το αναμενόμενο όφελος είναι μεγαλύτερο από τον κίνδυνο.
Διαταραχές στις εξετάσεις ηπατικής λειτουργίας:
Έχουν αναφερθεί αυξήσεις στις εξετάσεις ηπατικής λειτουργίας που σχετίζονται με τη χρήση βηξαροτενίου.
Σύμφωνα με τα στοιχεία από συνεχιζόμενες κλινικές μελέτες, η αύξηση στις τιμές των εξετάσεων της ηπατικής λειτουργίας υποχωρεί εντός ενός μηνός στο 80% των ασθενών με μια μείωση της δόσης ή με τη διακοπή της θεραπείας.
Πρέπει να λαμβάνονται οι αρχικές τιμές των εξετάσεων ηπατικής λειτουργίας, ενώ οι εξετάσεις ηπατικής λειτουργίας πρέπει να παρακολουθούνται προσεκτικά μία φορά την εβδομάδα κατά τη διάρκεια του πρώτου μήνα και στη συνέχεια μία φορά το μήνα.
Πρέπει να εξετάζεται η αναστολή ή η διακοπή του βηξαροτενίου εάν τα αποτελέσματα των εξετάσεων υπερβούν κατά τρεις φορές το ανώτερο όριο των φυσιολογικών τιμών για τις SGOT/ AST (γλουταμινική οξαλοξεϊκή τρανσαμινάση ορού / ασπαρτική αμινοτρανσφεράση), SGPT/ ALT (γλουταμινική πυρουβική τρανσαμινάση ορού / αλαμίνη αμινοτρανσφεράση) ή τη χολερυθρίνη.
Μεταβολές των εργαστηριακών εξετάσεων λειτουργίας του θυρεοειδούς:
Έχουν παρατηρηθεί μεταβολές στις εξετάσεις λειτουργίας του θυρεοειδούς σε ασθενείς που λαμβάνουν βηξαροτένιο, που πιο συχνά εμφανίζονται ως μια αναστρέψιμη μείωση των επιπέδων της θυρεοειδικής ορμόνης (ολική θυροξίνη [ολική T4]) και της θυρεοειδοτρόπου ορμόνης (TSH).
Πρέπει να λαμβάνεται η αρχική τιμή των εξετάσεων λειτουργίας του θυρεοειδούς και στη συνέχεια να παρακολουθούνται τουλάχιστον μία φορά το μήνα κατά τη διάρκεια της θεραπείας και ως ενδείκνυται από την εμφάνιση συμπτωμάτων υποθυρεοειδισμού.
Ασθενείς που ακολουθούσαν θεραπεία με βηξαροτενίου και παρουσίασαν συμπτωματικό υποθυρεοειδισμό αντιμετωπίστηκαν με συμπληρώματα της θυρεοειδικής ορμόνης και τα συμπτώματα υποχώρησαν.
Λευκοπενία:
Σε κλινικές μελέτες, έχει αναφερθεί λευκοπενία που σχετίζεται με τη θεραπεία με βηξαροτένιο.
Στην πλειονότητα των περιπτώσεων, η λευκοπενία υποχωρεί μετά από μείωση της δόσης ή τη διακοπή της θεραπείας.
Ο αριθμός των λευκών αιμοσφαιρίων του αίματος και του τύπου τους πρέπει να προσδιορίζεται πριν από την έναρξη της θεραπείας, μία φορά την εβδομάδα στη διάρκεια του πρώτου μήνα και στη συνέχεια μία φορά το μήνα.
Αναιμία:
Σε κλινικές μελέτες, έχει αναφερθεί αναιμία που σχετίζεται με τη θεραπεία με βηξαροτένιο.
Η αιμοσφαιρίνη πρέπει να προσδιορίζεται πριν από την έναρξη της θεραπείας, μία φορά την εβδομάδα στη διάρκεια του πρώτου μήνα και στη συνέχεια μία φορά το μήνα.
Η ελάττωση της αιμοσφαιρίνης πρέπει να αντιμετωπίζεται σύμφωνα με την τρέχουσα ιατρική πρακτική.
Θολερότητα του φακού:
Μετά από θεραπεία με βηξαροτένιο, σε μερικούς ασθενείς παρατηρήθηκε θολερότητα του φακού που δεν είχε γίνει αντιληπτή προηγουμένως ή μεταβολή σε προϋπάρχουσες θολερότητες του φακού, χωρίς αυτές να σχετίζονται με τη διάρκεια της θεραπείας ή το επίπεδο της δόσης στο οποίο εκτέθηκαν.
Με δεδομένη την υψηλή συχνότητα εμφάνισης και το φυσικό ποσοστό σχηματισμού του καταρράκτη σε πληθυσμούς ηλικιωμένων ασθενών που αντιπροσωπεύονται σε κλινικές μελέτες, δεν υπήρχε καμία εμφανής συσχέτιση μεταξύ της συχνότητας σχηματισμού θολερότητας του φακού και της χορήγησης βηξαροτενίου.
Ωστόσο, δεν έχει αποκλειστεί η ανεπιθύμητη ενέργεια της δημιουργίας θολερότητας του φακού σε άτομα που υποβάλλονται σε μακρόχρονη θεραπεία με βηξαροτένιο.
Κάθε ασθενής που υποβάλλεται σε θεραπεία με βηξαροτένιο και παρουσιάζει δυσκολία στην όραση, πρέπει να υποβληθεί στην κατάλληλη οφθαλμολογική εξέταση.
4 Συμπλήρωμα βιταμίνης A:
Λόγω της σχέσης του βηξαροτενίου με τη βιταμίνη Α, θα πρέπει να συνιστάται στους ασθενείς να περιορίζουν τα συμπληρώματα της βιταμίνης Α σε 15. 000 IU/ ημέρα το πολύ, για να αποφεύγουν τις πιθανές προσθετικές τοξικές επιδράσεις.
Ασθενείς με σακχαρώδη διαβήτη:
Πρέπει να δίδεται προσοχή όταν χορηγείται βηξαροτένιο σε ασθενείς που λαμβάνουν ινσουλίνη, παράγοντες που ενισχύουν την έκκριση ινσουλίνης (π. χ. σουλφονυλουρίες) ή ευαισθητοποιητές της ινσουλίνης (π. χ. θειαζολιδινεδιόνες).
Με βάση τον γνωστό μηχανισμό δράσης, το βηξαροτένιο ενδέχεται δυνητικά να ενισχύσει τη δράση αυτών των παραγόντων και να οδηγήσει σε υπογλυκαιμία.
Δεν έχει αναφερθεί καμία περίπτωση υπογλυκαιμίας που να σχετίζεται με τη λήψη βηξαροτενίου ως μονοθεραπεία.
Φωτοευαισθησία:
Η χρήση μερικών ρητινοειδών έχει σχετιστεί με τη φωτοευαισθησία.
Θα πρέπει να συνιστάται στους ασθενείς να ελαχιστοποιούν την έκθεσή τους στο φως του ήλιου και να αποφεύγουν τους ηλιακούς λαμπτήρες κατά τη διάρκεια της θεραπείας με βηξαροτένιο, καθώς τα in vitro δεδομένα δείχνουν ότι το βηξαροτένιο ενδέχεται δυνητικά να παρουσιάζει ενέργεια φωτοευαισθησίας.
Αντισυλληπτικά που λαμβάνονται από το στόμα:
Το βηξαροτένιο μπορεί δυνητικά να επάγει τα μεταβολικά ένζυμα και έτσι, θεωρητικά, να ελαττώσει την αποτελεσματικότητα των οιστρο - προγεστερονικών αντισυλληπτικών.
Συνεπώς, εάν η θεραπεία με βηξαροτένιο προορίζεται για γυναίκες με δυνατότητα τεκνοποίησης, απαιτείται η χρήση μιας αξιόπιστης μη ορμονικής μορφής αντισύλληψης, διότι το βηξαροτένιο ανήκει σε μια κατηγορία θεραπευτικών ουσιών με υψηλή επικινδυνότητα εμφάνισης δυσπλασιών στον άνθρωπο.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Συνέπειες άλλων ουσιών στο βηξαροτένιο:
Δεν έχουν διεξαχθεί επίσημες μελέτες για την αξιολόγηση των αλληλεπιδράσεων άλλων φαρμάκων με το βηξαροτένιο.
Με βάση τον οξειδωτικό μεταβολισμό του βηξαροτενίου από το κυτόχρωμα P450 3A4 (CYP3A4), η ταυτόχρονη χορήγηση του βηξαροτενίου με άλλα υποστρώματα του CYP3A4 όπως π. χ. η κετοκοναζόλη, η ιτρακοναζόλη, οι αναστολείς πρωτεάσης, η κλαριθρομυκίνη και η ερυθρομυκίνη ενδέχεται θεωρητικά να οδηγήσουν σε αύξηση της συγκέντρωσης του βηξαροτενίου στο πλάσμα.
Επιπλέον, η ταυτόχρονη χορήγηση του βηξαροτενίου με επαγωγείς του CYP3A4 όπως π. χ. η ριφαμπικίνη, η φαινυτοΐνη, η δεξαμεθαζόνη ή η φαινοβαρβιτάλη ενδέχεται θεωρητικά να προκαλέσουν μείωση της συγκέντρωσης του βηξαροτενίου στο πλάσμα.
Συνιστάται η άσκηση προσοχής στην περίπτωση συνδυασμού με υποστρώματα CYP3A4 με στενό θεραπευτικό περιθώριο δηλαδή ανοσοκατασταλτικούς παράγοντες (κυκλοσπορίνη, tacrolimus, sirolimus) καθώς και κυτταροτοξικούς παράγοντες που μεταβολίζονται με το CYP3A4, δηλαδή κυκλοφωσφαμίδη, ετοποσίδη, φιναστερίδη, ιφοσφαμίδη, ταμοξιφαίνη, vinca- αλκαλοειδή.
Μία πληθυσμιακή ανάλυση της συγκέντρωσης του βηξαροτενίου στο πλάσμα σε ασθενείς με CTCL έδειξε ότι η ταυτόχρονη χορήγηση γεμφιβροζίλης είχε ως αποτέλεσμα τη σημαντική αύξηση της συγκέντρωσης του βηξαροτενίου στο πλάσμα.
Ο μηχανισμός αυτής της αλληλεπίδρασης είναι άγνωστος.
Σε παρόμοιες συνθήκες, η συγκέντρωση του βηξαροτενίου δεν επηρεάστηκε από την ταυτόχρονη χορήγηση ατορβαστατίνης ή λεβοθυροξίνης.
Δεν συνιστάται η ταυτόχρονη χορήγηση γεμφιβροζίλης με βηξαροτένιο.
Συνέπειες του βηξαροτενίου σε άλλες ουσίες: υπάρχουν ενδείξεις ότι το βηξαροτένιο ενδέχεται να επάγει το κυτόχρωμα CYP3A4.
Έτσι, η επανειλημμένη χορήγηση βηξαροτενίου ενδέχεται να έχει ως αποτέλεσμα την αυτο- επαγωγή του ίδιου του μεταβολισμού του και, ιδίως σε επίπεδα δόσεων μεγαλύτερα από 300 mg/ m2/ ημέρα, ενδέχεται να αυξήσει την ταχύτητα μεταβολισμού και να μειώσει τις συγκεντρώσεις στο πλάσμα άλλων ουσιών που μεταβολίζονται από το κυτόχρωμα P450 3A4, όπως η ταμοξιφαίνη.
Για παράδειγμα, το βηξαροτένιο ενδέχεται να μειώσει την αποτελεσματικότητα των αντισυλληπτικών που λαμβάνονται από το στόμα (βλ. παραγράφους 4. 4 και 4. 6).
Αλληλεπιδράσεις σε εργαστηριακές εξετάσεις:
Οι τιμές προσδιορισμού του CA125 σε ασθενείς με καρκίνο ωοθηκών ενδέχεται να αυξηθούν με τη θεραπεία με βηξαροτενίου.
5 Τροφικές αλληλεπιδράσεις:
Σε όλες τις κλινικές μελέτες, δινόταν η οδηγία στους ασθενείς να λαμβάνουν τα καψάκια Targretin κατά τη διάρκεια ενός γεύματος ή αμέσως μετά από αυτό.
Σε μία κλινική μελέτη, οι τιμές της επιφάνειας που διαγράφεται κάτω από την καμπύλη (AUC) and οι μέγιστες συγκεντρώσεις (Cmax) του βηξαροτενίου στο πλάσμα ήταν σημαντικά υψηλότερες μετά από λήψη γεύματος που περιείχε λιπαρά, σε αντίθεση με εκείνες μετά από λήψη διαλύματος γλυκόζης.
Επειδή τα δεδομένα ασφάλειας και αποτελεσματικότητας από τις κλινικές δοκιμές βασίζονται στη χορήγηση μαζί με τροφή, τα καψάκια Targretin συνιστάται να χορηγούνται μαζί με τροφή.
Με βάση τον οξειδωτικό μεταβολισμό του βηξαροτενίου από το κυτόχρωμα P450 3A4, ο χυμός του γκρέιπφρουτ ενδέχεται θεωρητικά να οδηγήσει σε αύξηση της συγκέντρωσης του βηξαροτενίου στο πλάσμα.
4. 6 Κύηση και γαλουχία
Eγκυμοσύνη:
Δεν υπάρχουν επαρκή στοιχεία από τη χρήση του βηξαροτενίου σε έγκυες γυναίκες.
Μελέτες σε ζώα κατέδειξαν τοξικότητα στην αναπαραγωγική ικανότητα.
Με βάση τη σύγκριση της έκθεσης ζώων και ασθενών στο βηξαροτένιο, δεν έχει επιδειχθεί ένα περιθώριο ασφάλειας για την τερατογένεση στον άνθρωπο (βλ. παράγραφο 5. 3).
Το βηξαροτένιο αντενδείκνυται στην εγκυμοσύνη (βλ. παράγραφο 4. 3).
Εάν αυτό το φάρμακο χρησιμοποιηθεί ακούσια κατά τη διάρκεια της εγκυμοσύνης ή εάν η ασθενής μείνει έγκυος ενώ παίρνει αυτό το φαρμακευτικό προϊόν, η ασθενής πρέπει να ενημερωθεί για το δυνητικό κίνδυνο για το έμβρυο.
Οι γυναίκες με δυνατότητα τεκνοποίησης πρέπει να λαμβάνουν επαρκή μέτρα αντισύλληψης όταν λαμβάνουν βηξαροτένιο.
Πρέπει, μέσα σε μία εβδομάδα πριν από την έναρξη της θεραπείας με βηξαροτένιο να έχει ληφθεί αρνητικό αποτέλεσμα από ευαίσθητο τέστ εγκυμοσύνης (π. χ. ανθρώπινη β- χοριακή γοναδοτροπίνη ορού, β- HCG).
Από τη στιγμή του αρνητικού τεστ εγκυμοσύνης μέχρι την έναρξη της θεραπείας, κατά τη διάρκεια της θεραπείας και για ένα μήνα τουλάχιστον μετά από τη διακοπή της θεραπείας πρέπει να χρησιμοποιείται αποτελεσματική αντισύλληψη.
Κάθε φορά που απαιτείται αντισύλληψη, συνιστάται να χρησιμοποιούνται ταυτόχρονα δύο αξιόπιστες μέθοδοι αντισύλληψης.
Το βηξαροτένιο μπορεί δυνητικά να επάγει τα μεταβολικά ένζυμα και έτσι, θεωρητικά, να ελαττώσει την αποτελεσματικότητα των οιστρο- προγεστερονικών αντισυλληπτικών (βλ. παράγραφο 4. 5).
Συνεπώς, εάν η θεραπεία με βηξαροτένιο ενδείκνυται σε γυναίκα με δυνατότητα τεκνοποίησης, συνιστάται επίσης η χρήση μιας αξιόπιστης μη ορμονικής μεθόδου αντισύλληψης.
Οι άνδρες ασθενείς με σεξουαλικούς συντρόφους που είναι έγκυες, που πιθανολογείται ότι είναι έγκυες ή που ενδέχεται δυνητικά να μείνουν έγκυες, πρέπει να χρησιμοποιούν προφυλακτικό κατά τη διάρκεια της σεξουαλικής πράξης, κατά το διάστημα λήψης βηξαροτενίου και για ένα μήνα τουλάχιστον μετά από την τελευταία δόση.
Γαλουχία:
Δεν είναι γνωστό κατά πόσον το βηξαροτένιο απεκκρίνεται στο ανθρώπινο γάλα.
Το βηξαροτένιο δεν πρέπει να λαμβάνεται από θηλάζουσες μητέρες.
4. 7 Επιδράσεις στην ικανότητα οδήγησης και χειρισμού μηχανών
Δεν πραγματοποιήθηκαν μελέτες σχετικά με τις επιδράσεις στην ικανότητα οδήγησης και χειρισμού μηχανών.
Ωστόσο, έχουν αναφερθεί περιπτώσεις ζάλης και δυσκολιών στην όραση σε ασθενείς που λαμβάνουν Targretin.
Οι ασθενείς που αντιμετωπίζουν συμπτώματα ζάλης ή δυσκολιών στην όραση κατά την διάρκεια της θεραπείας δεν πρέπει να οδηγούν ή να χειρίζονται μηχανήματα.
4. 8 Ανεπιθύμητες ενέργειες
Η ασφάλεια του βηξαροτενίου έχει εξετασθεί σε κλινικές μελέτες στις οποίες συμμετείχαν 193 ασθενείς με δερματικό λέμφωμα κυττάρων Τ (CTCL) που λάμβαναν βηξαροτένιο για έως 118 εβδομάδες, καθώς και σε 420 καρκινοπαθείς ασθενείς χωρίς CTCL σε άλλες μελέτες.
6 Σε 109 ασθενείς με CTCL που αντιμετωπίστηκαν με τη συνιστώμενη αρχική δόση 300 mg/ m2/ ημέρα, οι πιο συχνά αναφερόμενες ανεπιθύμητες ενέργειες του φαρμάκου ήταν η υπερλιπαιμία (πρωτοπαθής αύξηση τριγλυκεριδίων, 74%), υποθυρεοειδισμός (29%), υπερχοληστερολαιμία (28%), κεφαλαλγίες (27%), λευκοπενία (20%), κνησμός (20%), αδυναμία (19%), εξάνθημα (16%), αποφολιδωτική δερματίτιδα (15%) και πόνος (12%).
Οι ακόλουθες ανεπιθύμητες ενέργειες που σχετίζονται με το φάρμακο αναφέρθηκαν κατά τη διάρκεια κλινικών μελετών σε ασθενείς με CTCL (N=109) οι οποίοι αντιμετωπίστηκαν με τη συνιστώμενη αρχική δόση 300 mg/ m2/ ημέρα.
Η συχνότητα των ανεπιθύμητων ενεργειών ταξινομείται ως “ πολύ συχνές ” (> 1/ 10), “ συχνές ” (> 1/ 100, < 1/ 10), “ όχι συχνές ” (> 1/ 1. 000, < 1/ 100), “ σπάνιες ” (> 1/ 10. 000, < 1/ 1. 000) και “ πολύ σπάνιες ” (< 1/ 10. 000).
Εντός κάθε κατηγορίας συχνότητας εμφάνισης, οι ανεπιθύμητες ενέργειες παρατίθενται κατά φθίνουσα σειρά σοβαρότητας.
Διαταραχές του αιμοποιητικού και του λεμφικού συστήματος Πολύ συχνές:
Συχνές:
Όχι συχνές:
Λευκοπενία Αντίδραση παρόμοια με λέμφωμα, λεμφαδενοπάθεια, υπόχρωμη αναιμία1, 2, 3 Δυσκρασίες αίματος, πορφύρα, διαταραχή πήξης, αύξηση χρόνου πήξης2, 3, αναιμία1, θρομβοκυτταροπενία3, θρομβοκυθαιμία, ηωσινοφιλία1, λευκοκυττάρωση2, λεμφοκυττάρωση
Διαταραχές του ενδοκρινικού συστήματος Πολύ συχνές:
Συχνές:
Όχι συχνές:
Υποθυρεοειδισμός Διαταραχή του θυρεοειδούς Υπερθυρεοειδισμός
Διαταραχές του μεταβολισμού και της θρέψης Πολύ συχνές:
Συχνές:
Υπερλιπαιμία, υπερχοληστερολαιμία Αύξηση βάρους, αύξηση της γλουταμινικής οξαλοξεϊκής τρανσαμινάσης του ορού (SGOT), αύξηση της γλουταμινικής πυρουβικής τρανσαμινάσης του ορού (SGPT), αύξηση της γαλακτικής διϋδρογενάσης, αύξηση της κρεατινίνης, υποπρωτεϊναιμία
Όχι συχνές:
Ουρική αρθρίτιδα, χολερυθριναιμία1, 3, αύξηση του αζώτου ουρίας στο αίμα (BUN) 1, μείωση της λιποπρωτεΐνης υψηλής πυκνότητας (HDL)
Διαταραχές του νευρικού συστήματος Συχνές:
Όχι συχνές:
Ζάλη, υπαισθησία, αϋπνία Αταξία, νευροπάθεια, ίλιγγος, υπεραισθησία, κατάθλιψη1, 2, 3, εκνευρισμός
Οφθαλμικές διαταραχές Συχνές:
Όχι συχνές:
Ξηροφθαλμία, οφθαλμικές διαταραχές Ειδικός καταρράκτης1, 2, 3, αμβλυωπία3, έλλειμμα οπτικού πεδίου, βλάβη κερατοειδούς, ανωμαλίες όρασης1, 2, 3, βλεφαρίτιδα, επιπεφυκίτιδα3
Διαταραχές του ωτός Συχνές:
Όχι συχνές:
και του λαβυρίνθου Κώφωση Διαταραχές του ωτός
Καρδιακές διαταραχές Όχι συχνές:
Ταχυκαρδία
Αγγειακές διαταραχές
Συχνές:
Όχι συχνές:
Περιφερικό οίδημα Αιμορραγία, υπέρταση, οίδημα3, αγγειοδιαστολή1, 2, 3, φλεβικοί κιρσοί
7 Διαταραχές του γαστρεντερικού Συχνές:
Έμετος, διάρροια1, 3, ναυτία3, ανορεξία1, διαταραχές εργαστηριακών εξετάσεων ηπατικής λειτουργίας, χειλίτιδα2, ξηροστομία2, 3, δυσκοιλιότητα, μετεωρισμός
Όχι συχνές:
Παγκρεατίτιδα1, 3, ηπατική ανεπάρκεια, γαστρεντερικές διαταραχές1
Διαταραχές του δέρματος και του υποδόριου ιστού Πολύ συχνές:
Συχνές:
Αποφολιδωτική δερματίτιδα, κνησμός, εξάνθημα Δερματικό έλκος, αλωπεκία1, υπερτροφία δέρματος, δερματικό οζίδιο, ακμή, ιδρώτας, ξηροδερμία2, 3, δερματικές διαταραχές
Όχι συχνές:
Ορώδης έκκριση1, απλός έρπητας, φλυκταινώδες εξάνθημα, αποχρωματισμός δέρματος3, διαταραχές μαλλιών1, διαταραχές νυχιών1, 3
Διαταραχές του μυοσκελετικού συστήματος και του συνδετικού ιστού Συχνές:
Όχι συχνές:
Οστικός πόνος, αρθραλγία, μυαλγία Μυασθένεια1
Διαταραχές των νεφρών και των ουροφόρων οδών Όχι συχνές:
Λευκωματουρία1, 3, ανώμαλη νεφρική λειτουργία
Γενικές διαταραχές και καταστάσεις της οδού χορήγησης Πολύ συχνές:
Συχνές:
Πόνος, κεφαλαλγία, αδυναμία, Αλλεργική αντίδραση, λοίμωξη, ρίγη1, κοιλιακό άλγος, μεταβολή του επιπέδου των ορμονών1
Όχι συχνές:
Νεόπλασμα, πυρετός1, 2, 3, κυτταρίτιδα, παρασιτική λοίμωξη, διαταραχή των βλεννογόνων3, άλγος στην πλάτη1, 2, 3, ανώμαλες εργαστηριακές εξετάσεις
1: οι ανεπιθύμητες ενέργειες παρατηρήθηκαν με αυξημένη συχνότητα όταν το βηξαροτένιο χορηγήθηκε σε δόση > 300 mg/ m2/ ημέρα 2: οι ανεπιθύμητες ενέργειες παρατηρήθηκαν με αυξημένη συχνότητα όταν το βηξαροτένιο χορηγήθηκε σε δόση 300 mg/ m2/ ημέρα σε καρκινοπαθείς ασθενείς χωρίς CTCL 3: οι ανεπιθύμητες ενέργειες παρατηρήθηκαν με αυξημένη συχνότητα όταν το βηξαροτένιο χορηγήθηκε σε δόση > 300 mg/ m2/ ημέρα (σε σύγκριση με τη χορήγησή του σε ασθενείς με CTCL σε δόση 300 mg/ m2/ ημέρα) σε καρκινοπαθείς ασθενείς χωρίς CTCL
Παρατηρούνται επιπρόσθετες ανεπιθύμητες ενέργειες όταν λαμβάνεται σε ποσότητες διαφορετικές από τη συνιστώμενη δόση και για διαφορετικές ενδείξεις (δηλ. χρησιμοποιείται σε ασθενείς που πάσχουν από CTCL σε αρχική δόση > 300mg/ m2/ ημέρα ή σε καρκινοπαθείς ασθενείς χωρίς CTCL):
Ανεπιθύμητες ενέργειες που παρατηρήθηκαν πρόσφατα: εκχυμώσεις, πετέχειες, ανώμαλα λευκά αιμοσφαίρια αίματος, ελάττωση της θρομβοπλαστίνης, ανώμαλα ερυθροκύτταρα, αφυδάτωση, αύξηση της γοναδοτρόπου ωχρινοποιητικής ορμόνης, απώλεια βάρους, αύξηση της αλκαλικής φωσφατάσης, αύξηση της κρεατινοφωσφοκινάσης, αύξηση της λιπάσης, υπερασβεστιαιμία, ημικρανίες, περιφερική νευρίτιδα, παραισθησία, υπερτονία, σύγχυση, άγχος, συναισθηματική αστάθεια, υπνηλία, μειωμένη σεξουαλική διάθεση, νευρικότητα, νυκτερινή τύφλωση, νυσταγμός, διαταραχή της έκκρισης δακρύων, εμβοές, παραποίηση της γεύσης, θωρακικό άλγος, αρρυθμία, διαταραχή των περιφερικών αγγείων, γενικευμένο οίδημα, αιμόπτυση, δύσπνοια, αυξημένος βήχας, κολπίτιδα, φαρυγγίτιδα, δυσφαγία, έλκη στόματος, μονιλίαση στόματος, στοματίτιδα, δυσπεψία, δίψα, ανωμαλίες κοπράνων, ερυγές, κυστεοφυσσαλιδώδες εξάνθημα, κηλιδοβλατιδώδες εξάνθημα, κράμπες των κάτω άκρων, αιματουρία, γριππώδες σύνδρομο, πυελικό άλγος και απόπνοια οσμής σώματος.
Σε μεμονωμένες περιπτώσεις αναφέρθηκαν επίσης: καταστολή του μυελού των οστών, μείωση της προθρομβίνης, μείωση της γοναδοτρόπου ωχρινοποιητικής ορμόνης, αύξηση της αμυλάσης, υπονατριαιμία, υποκαλιαιμία, υπερουριχαιμία, υποχοληστερολαιμία, υπολιπαιμία, υπομαγνησιαιμία, ανωμαλία στη βάδιση, λήθαργος, περιστοματική παραισθησία, ανωμαλία της σκέψης, οφθαλμικό άλγος, υποογκαιμία, υποσκληρίδιο αιμάτωμα, συμφορητική καρδιακή ανεπάρκεια, αίσθημα παλμών, επίσταξη, αγγειακή ανωμαλία, αγγειακές διαταραχές, ωχρότητα, πνευμονία, αναπνευστικές
8 διαταραχές, πνευμονικές διαταραχές, πλευριτικές διαταραχές, χολοκυστίτιδα, ηπατική βλάβη, ίκτερος, χολοστατικός ίκτερος, μέλαινα, έμετος, σπασμός του λάρυγγα, τεινεσμός, ρινίτιδα, αυξημένη όρεξη, ουλίτιδα, έρπητας ζωστήρας, ψωρίαση, δοθιήνωση, δερματίτιδα εξ επαφής, σμηγματόρροια, λειχηνοειδής δερματίτιδα, αρθρίτιδα, διαταραχές των αρθρώσεων, κατακράτηση ούρων, διαταραχή της ούρησης, πολυουρία, νυκτουρία, ανικανότητα, ανωμαλίες των ούρων, διόγκωση των μαστών, καρκίνωμα, αντίδραση φωτοευαισθησίας, οίδημα προσώπου, κακουχία, ιογενής λοίμωξη, κοιλιακή διόγκωση.
Η πλειονότητα των ανεπιθύμητων ενεργειών παρατηρήθηκαν σε μεγαλύτερη συχνότητα με δόσεις μεγαλύτερες από 300 mg/ m2/ ημέρα.
Γενικά, αυτές υποχώρησαν χωρίς συνέπειες με μείωση της δόσης ή με διακοπή του φαρμάκου.
Ωστόσο, μεταξύ του συνολικού αριθμού των 810 ασθενών, συμπεριλαμβανομένων εκείνων χωρίς κακοήθεια, στους οποίους χορηγήθηκε βηξαροτένιο, υπήρξαν τρεις σοβαρές ανεπιθύμητες ενέργειες με θανατηφόρα έκβαση (οξεία παγκρεατίτιδα, υποσκληρίδιο αιμάτωμα και ηπατική ανεπάρκεια).
Από αυτές, η ηπατική ανεπάρκεια, η οποία εκτιμήθηκε αργότερα ότι δεν σχετίζονταν με το βηξαροτένιο, ήταν η μόνη που εμφανίστηκε σε ασθενή με CTCL.
Ο υποθυρεοειδισμός γενικά εμφανίζεται 4- 8 εβδομάδες μετά από την έναρξη της θεραπείας.
Ενδέχεται να είναι ασυμπτωματικός, αποκρίνεται στη θεραπεία με θυροξίνη και υποχωρεί με τη διακοπή του φαρμάκου.
Το βηξαροτένιο έχει διαφορετικό προφίλ ανεπιθύμητων ενεργειών από τα άλλα μη- RXR (ρητινοειδείς Χ υποδοχείς) εκλεκτικά ρητινοειδή φάρμακα που χορηγούνται από το στόμα.
Χάρη στην πρωτοπαθή δράση δέσμευσης με τους ρητινοειδείς X υποδοχείς (RXR), το βηξαροτένιο είναι λιγότερο πιθανό να προκαλέσει βλεννογονοδερματικές τοξικότητες και τοξικότητες του τριχωτού και των νυχιών, αρθραλγία και μυαλγία, οι οποίες αναφέρονται συχνά με τους παράγοντες που δεσμεύουν τους υποδοχείς του ρητινοϊκού οξέος (RAR).
4. 9 Υπερδοσολογία
Δεν έχει αναφερθεί καμία κλινική εμπειρία για υπερδοσολογία με Targretin.
Η τυχόν υπερδοσολογία πρέπει να αντιμετωπίζεται με υποστηρικτική φροντίδα των σημείων και των συμπτωμάτων που εμφανίζει ο ασθενής.
Σε κλινικές μελέτες, έχει χορηγηθεί βηξαροτένιο σε δόσεις μέχρι 1000 mg/ m2/ ημέρα χωρίς καμία οξεία τοξική ενέργεια.
Απλές δόσεις των 1500 mg/ kg (9000 mg/ m2) και 720 mg/ kg (14. 400 mg/ m2) έγιναν ανεκτές χωρίς σημαντική τοξικότητα σε επίμυες και σκύλους, αντίστοιχα.
5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία: λοιποί αντινεοπλασματικοί παράγοντες
κωδικός ATC:
L01XX25
Το βηξαροτένιο είναι μια συνθετική χημική ένωση η οποία ασκεί τη βιολογική της δράση μέσω της εκλεκτικής δέσμευσης και ενεργοποίησης των τριών ρητινοειδών X υποδοχέων (RXR): α, β και γ.
Μόλις αυτοί οι υποδοχείς ενεργοποιηθούν, λειτουργούν ως μεταγραφικοί παράγοντες που ρυθμίζουν διαδικασίες όπως π. χ. η διαφοροποίηση και ο πολλαπλασιασμός των κυττάρων, η απόπτωση και η ευαισθητοποίηση στην ινσουλίνη.
Η ικανότητα των RXR να σχηματίζουν ετεροδυμίες με διάφορες ουσίες που συνδέουν τους υποδοχείς και είναι σημαντικοί για την κυτταρική λειτουργία και φυσιολογία δείχνει ότι οι βιολογικές δράσεις του βηξαροτενίου έχουν μεγαλύτερη ποικιλομορφία από αυτή των ενώσεων που ενεργοποιούν τους υποδοχείς του ρητινοϊκού οξέος (RAR).
In vitro, το βηξαροτένιο αναστέλλει την ανάπτυξη των σειρών των καρκινικών κυττάρων αιμοποιητικής και επιθηλιακής προέλευσης.
In vivo, το βηξαροτένιο προκαλεί υποστροφή του όγκου σε μερικά ζωικά μοντέλα και προλαμβάνει το σχηματισμό όγκων σε άλλα.
Ωστόσο, ο ακριβής μηχανισμός δράσης του βηξαροτενίου στη θεραπεία του δερματικού λεμφώματος κυττάρων Τ (CTCL) είναι άγνωστος.
9 Τα καψάκια βηξαροτενίου αξιολογήθηκαν σε κλινικές δοκιμές στις οποίες συμμετείχαν 193 ασθενείς με CTCL, εκ των οποίων οι 93 έπασχαν από τη νόσο σε προχωρημένο στάδιο και η νόσος τους παρουσίαζε αντίσταση στην προηγούμενη συστηματική θεραπεία.
Ανάμεσα στους 61 ασθενείς που υπεβλήθησαν σε θεραπεία με αρχική δόση 300 mg/ m2/ ημέρα, το συνολικό ποσοστό απόκρισης σύμφωνα με την καθολική αξιολόγηση που εκτέλεσε ο ιατρός ήταν 51% (31/ 61), ενώ το ποσοστό πλήρους κλινικής απόκρισης ήταν 3%.
Οι αποκρίσεις προσδιορίστηκαν επίσης από το συνολικό άθροισμα της βαθμολογίας πέντε κλινικών σημείων (εμβαδόν επιφάνειας, ερύθημα, ανύψωση πλάκας, απολέπιση και υπο - / υπερμελάχρωση), όπου ελήφθησαν επίσης υπ 'όψη όλες οι εξωδερματικές εκδηλώσεις του CTCL.
Σύμφωνα με αυτή τη σύνθετη αξιολόγηση, το συνολικό ποσοστό απόκρισης ήταν 31% (19/ 61), ενώ το ποσοστό πλήρους κλινικής απόκρισης ήταν 7% (4/ 61).
5. 2 Φαρμακοκινητικές ιδιότητες
Απορρόφηση/ δοσοαναλογικότητα:
Η φαρμακοκινητική παρουσίασε γραμμική συμπεριφορά μέχρι τη δόση των 650 mg/ m2.
Οι τιμές ημιζωής της τερματικής αποβολής ήταν γενικά μεταξύ μίας και τριών ωρών.
Μετά από επαναλαμβανόμενη χορήγηση μία φορά ημερησίως δόσεων επιπέδου ≥ 230 mg/ m2, οι μέγιστες συγκεντρώσεις στο πλάσμα (Cmax) και η επιφάνεια που διαγράφεται κάτω από την καμπύλη (AUC) σε μερικούς ασθενείς ήταν μικρότερες από τις αντίστοιχες τιμές απλής δόσης.
Δεν παρατηρήθηκε καμία ένδειξη παρατεταμένης συσσώρευσης.
Στο συνιστώμενο επίπεδο αρχικής ημερήσιας δόσης (300 mg/ m2), οι φαρμακοκινητικές παράμετροι της απλής δόσης και των επαναλαμβανόμενων ημερήσιων δόσεων του βηξαροτενίου ήταν παρόμοιες.
Δέσμευση με πρωτεΐνες/ κατανομή:
Το βηξαροτένιο δεσμεύεται σε υψηλό ποσοστό (> 99%) με τις πρωτεΐνες του πλάσματος.
Η πρόσληψη του βηξαροτενίου από τα όργανα ή τους ιστούς δεν έχει αξιολογηθεί.
Μεταβολισμός:
Οι μεταβολίτες του βηξαροτενίου στο πλάσμα είναι μεταξύ άλλων το 6 - και το 7- υδροξυ- βηξαροτένιο και το 6 - και 7- οξο- βηξαροτένιο.
In vitro μελέτες υποδηλώνουν ότι η διάσπαση από τη γλυκουρονιδάση αποτελεί μια μεταβολική οδό, καθώς και ότι το κυτόχρωμα P450 3A4 είναι το κύριο ισοένζυμο του κυτοχρώματος P450 που είναι υπεύθυνο για το σχηματισμό των οξειδωτικών μεταβολιτών.
Με βάση την in vitro δέσμευση και το προφίλ ενεργοποίησης των ρητινοειδών υποδοχέων των μεταβολιτών, καθώς και τις σχετικές ποσότητες των επιμέρους μεταβολιτών στο πλάσμα, οι μεταβολίτες έχουν μικρή επίπτωση στο φαρμακολογικό προφίλ της ενεργοποίησης των ρητινοειδών υποδοχέων από το βηξαροτένιο.
Απέκκριση:
Ούτε το βηξαροτένιο ούτε οι μεταβολίτες του απεκκρίνονται με τα ούρα σε υπολογίσιμες ποσότητες.
Η εκτιμούμενη νεφρική κάθαρση του βηξαροτενίου είναι μικρότερη από 1 ml/ λεπτό.
Η νεφρική απέκκριση δεν είναι σημαντική οδός αποβολής του βηξαροτενίου.
5. 3 Προκλινικά δεδομένα για την ασφάλεια
Καρκινογένεση, μεταλλαξιμότητα, επίδραση στη γονιμότητα:
Το βηξαροτένιο δεν είναι γενοτοξικό.
Δεν έχουν διεξαχθεί μελέτες καρκινογένεσης.
Δεν έχουν διεξαχθεί μελέτες γονιμότητας.
Ωστόσο, σε σεξουαλικά ανώριμους άρρενες σκύλους παρατηρήθηκε αναστρέψιμη ασπερματογένεση (μελέτη 28 ημερών) και εκφύλιση των όρχεων (μελέτη 91 ημερών).
Όταν το βηξαροτένιο χορηγήθηκε για έξι μήνες σε σεξουαλικά ώριμους σκύλους, δεν παρατηρήθηκαν επιδράσεις στους όρχεις.
Οι επιδράσεις στη γονιμότητα δεν είναι δυνατό να αποκλειστούν.
Το βηξαροτένιο, όπως και η πλειοψηφία των ρητινοειδών, ήταν τερατογενές και εμβρυοτοξικό σε μια δοκιμασία σε ζώα, σε συστηματικές εκθέσεις οι οποίες είναι δυνατόν να επιτευχθούν κλινικά στον άνθρωπο.
Σε επίμυες και σκύλους στους οποίους χορηγήθηκε βηξαροτένιο σε συστηματική έκθεση, η οποία είναι δυνατό να επιτευχθεί κλινικά στον άνθρωπο, εμφανίστηκε μη αναστρέψιμος καταρράκτης στην οπίσθια περιοχή του φακού.
Η αιτιολογία αυτού του ευρήματος είναι άγνωστη.
Δεν έχει αποκλειστεί η ανεπιθύμητη ενέργεια της δημιουργίας καταρράκτη στον άνθρωπο μετά από μακρόχρονη θεραπεία με βηξαροτένιο.
10 6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Περιεχόμενο καψακίου: πολυαιθυλενογλυκόλη πολυσορβικό ποβιδόνη βουτυλοϋδροξυανισόλη.
Κέλυφος καψακίου: ζελατίνη ειδικό μίγμα σορβιτόλης- γλυκερίνης (γλυκερίνη, σορβιτόλη, ανυδρίτες σορβιτόλης (1, 4- σορβιτάνη), μαννιτόλη και νερό) διοξείδιο του τιτανίου (E171) εκτυπωτική μελάνη (SDA 35A αλκοόλη (αιθανόλη & αιθυλεστέρας οξικός), προπυλενογλυκόλη (E1520), σιδήρου οξείδιο μέλαν (E172), πολυβινυλεστέρας οξικός φθαλικός, κεκαθαρμένο ύδωρ, ισοπροπυλική αλκοόλη, πολυαιθυλενογλυκόλη 400, αμμωνίου υδροξείδιο 28%)
6. 2 Ασυμβατότητες
Δεν εφαρμόζεται.
6. 3 Διάρκεια ζωής
3 χρόνια.
6. 4 Ιδιαίτερες προφυλάξεις κατά τη φύλαξη του προϊόντος
Μη φυλάσσετε σε θερμοκρασία μεγαλύτερη των 30 °C.
Διατηρείτε τη φιάλη καλά κλεισμένη.
6. 5 Φύση και συστατικά του περιέκτη
Φιάλες από πολυαιθυλένιο υψηλής πυκνότητας, με πώμα ασφαλείας για την προστασία των παιδιών, που περιέχουν 100 καψάκια.
6. 6 Ιδιαίτερες προφυλάξεις απόρριψης και άλλος χειρισμός
Καμιά ειδική υποχρέωση.
7.
ΚΑΤΟΧΟΣ ΤΗΣ AΔΕΙΑΣ ΚΥΚΛΟΦΟΡΙΑΣ
Eisai Ltd.
European Knowledge Centre Mosquito Way Hatfield Hertfordshire AL10 9SN Ηνωμένο Βασίλειο
8.
ΑΡΙΘΜΟΣ ΑΔΕΙΑΣ ΚΥΚΛΟΦΟΡΙΑΣ
EU/ 1/ 01/ 178/ 001
11 9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ/ ΑΝΑΝΕΩΣΗΣ ΤΗΣ ΑΔΕΙΑΣ:
Ημερομηνια πρωτησ εγκρισησ:
29 Μαρτίου 2001 Ημερομηνια τελευταιας ανανεωσης:
29 Μαρτίου 2006
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ:
12 ΠΑΡΑΡΤΗΜΑ ΙΙ
A.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
B.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
13 Α.
ΚΑΤΟΧΟΣ ΤΗΣ ΑΔΕΙΑΣ ΠΑΡΑΓΩΓΗΣ ΥΠΕΥΘΥΝΟΣ ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παραγωγού που είναι υπεύθυνος για την αποδέσμευση των παρτίδων Eisai Manufacturing Limited European Knowledge Centre Mosquito Way Hatfield Hertfordshire AL10 9SN Ηνωμένο Βασίλειο
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• ΟΙ ΟΡΟΙ ΚΑΙ ΟΙ ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται περιορισμένη ιατρική συνταγή (Βλ.
Παράρτημα Ι:
Περίληψη των Χαρακτηριστικών του Προϊόντος, παράγραφος 4. 2).
14 ΠΑΡΑΡΤΗΜΑ III
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣΗΣ
15 A.
ΕΠΙΣΗΜΑΝΣΗ
16 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ ΚΑΙ ΣΤΗ ΣΤΟΙΧΕΙΩΔΗ ΣΥΣΚΕΥΑΣΙΑ
ΚΕΙΜΕΝΟ ΣΤΗΝ ΕΞΩΤΕΡΙΚΗ ΧΑΡΤΟΝΕΝΙΑ ΣΥΣΚΕΥΑΣΙΑ ΚΑΙ ΚΕΙΜΕΝΟ ΣΤΗΝ ΕΤΙΚΕΤΑ ΤΗΣ ΦΙΑΛΗΣ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Targretin 75 mg μαλακά καψάκια Βηξαροτένιο
2.
ΣΥΝΘΕΣΗ ΣΕ ΔΡΑΣΤΙΚΗ ΟΥΣΙΑ
Κάθε καψάκιο περιέχει 75 mg βηξαροτενίου.
3.
ΚΑΤΑΛΟΓΟΣ ΕΚΔΟΧΩΝ
Κάθε καψάκιο περιέχει επίσης πολυαιθυλενογλυκόλη, πολυσορβικό, ποβιδόνη και βουτυλοϋδροξυανισόλη, καθώς και τη χρωστική Διοξείδιο του Τιτανίου (E171) και άλλα συστατικά.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
100 μαλακά καψάκια
5.
ΤΡΟΠΟΣ ΚΑΙ ΟΔΟΣ ΧΟΡΗΓΗΣΗΣ
Από στόματος χρήση Πρέπει να καταπίνεται ολόκληρο Διαβάστε το φύλλο οδηγιών πριν από τη χορήγηση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση, την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
8.
ΗΜΕΡΟΜΗΝΙΑ ΛΗΞΗΣ
ΛΗΞΗ
17 9.
ΕΙΔΙΚΕΣ ΣΥΝΘΗΚΕΣ ΔΙΑΤΗΡΗΣΗΣ
Μη φυλάσσετε σε θερμοκρασία μεγαλύτερη των 30 °C Διατηρείτε τη φιάλη ερμητικά κλεισμένη
10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΌ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Eisai Ltd.
Mosquito Way Hatfield Hertfordshire AL10 9SN Ηνωμένο Βασίλειο
12.
ΑΡΙΘΜΟΣ ΑΔΕΙΑΣ ΚΥΚΛΟΦΟΡΙΑΣ
EU/ 1/ 01/ 178/ 001
13.
ΑΡΙΘΜΟΣ ΠΑΡΤΙΔΑΣ
Παρτίδα
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗΡΟΦΟΡΙΕΣ ΣΕ BRAILLE
18 B.
ΦΥΛΛΟ ΟΔΗΓΙΩΝ ΧΡΗΣΗΣ
19 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟΝ ΧΡΗΣΤΗ
Targretin 75 mg μαλακά καψάκια βηξαροτένιο
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να παίρνετε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε περαιτέρω απορίες, ρωτήστε το γιατρό ή το φαρμακοποιό σας.
- Η συνταγή για αυτό το φάρμακο χορηγήθηκε για σας.
Δεν πρέπει να δώσετε το φάρμακο σε
άλλους.
Μπορεί να τους προκαλέσει βλάβη, ακόμα και όταν τα συμπτώματά τους είναι ίδια με τα δικά σας.
- Εάν κάποια ανεπιθύμητη ενέργεια γίνεται σοβαρή, ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή φαρμακοποιό σας.
Το παρόν φύλλο οδηγιών περιέχει:
1.
Τι είναι το Targretin και ποια είναι η χρήση του 2.
Τι πρέπει να γνωρίζετε προτού πάρετε το Targretin 3.
Πώς να πάρετε το Targretin 4.
Πιθανές ανεπιθύμητες ενέργειες 5.
Πώς να φυλάσσεται το Targretin 6.
Λοιπές πληροφορίες
1.
ΤΙ ΕΙΝΑΙ ΤΟ TARGRETIN ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
Η δραστική ουσία του Targretin, το βηξαροτένιο, ανήκει σε μία ομάδα φαρμάκων που είναι γνωστά ως ρητινοειδή και τα οποία σχετίζονται με τη βιταμίνη Α.
Τα καψάκια Targretin χρησιμοποιούνται από ασθενείς που βρίσκονται σε προχωρημένο στάδιο δερματικού λεμφώματος κύτταρων Τ (CTCL), των οποίων η νόσος δεν έχει αποκριθεί σε άλλες θεραπείες.
Το δερματικό λέμφωμα κύτταρων Τ είναι μια κατάσταση κατά την οποία ορισμένα κύτταρα του λεμφικού συστήματος του σώματος, που ονομάζονται λεμφοκύτταρα Τ, γίνονται καρκινικά και επηρεάζουν το δέρμα.
2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΙΝ ΝΑ ΠΑΡΕΤΕ ΤΟ TARGRETIN
Μην πάρετε το Targretin
- σε περίπτωση αλλεργίας (υπερευαισθησίας) στο βηξαροτένιο ή σε οποιοδήποτε άλλο συστατικό
του Targretin.
- εάν είστε έγκυος ή θηλάζετε ή εάν είστε γυναίκα που μπορεί να μείνει έγκυος και δεν
χρησιμοποιείτε αποτελεσματικά αντισυλληπτικά μέτρα.
- εάν έχετε ιστορικό παγκρεατίτιδας, έχετε αυξημένα λιπίδια (λίπος αίματος) που δεν ελέγχονται
(υψηλή χοληστερόλη ή υψηλά τριγλυκερίδια αίματος), πάσχετε από υπερβιταμίνωση Α, πάσχετε από μη ελεγχόμενη νόσο του θυρεοειδούς, πάσχετε από ανεπάρκεια ηπατικής λειτουργίας ή πάσχετε από συστηματική λοίμωξη η οποία βρίσκεται σε εξέλιξη.
Προσέξτε ιδιαίτερα με το Targretin
- εάν έχετε γνωστή υπερευαισθησία στα ρητινοειδή (που σχετίζονται με τη βιταμίνη Α), πάσχετε
από νόσο του ήπατος, έχετε αυξημένα λιπίδια του αίματος ή λαμβάνετε φάρμακα που ενδέχεται να προκαλούν αύξηση των λιπιδίων στο αίμα, πάσχετε από μη ελεγχόμενο σακχαρώδη διαβήτη (σάκχαρο αίματος), είχατε στο παρελθόν νόσο της χοληδόχου κύστης ή των χοληφόρων ή καταναλώνετε εξαιρετικά μεγάλες ποσότητες αλκοόλ.
Αν ισχύει κάποιο από τα ανωτέρω στην περίπτωσή σας, θα πρέπει να ενημερώσετε το γιατρό σας.
20 Ενδέχεται να χρειαστεί εξακρίβωση των λιπιδίων του αίματος σε νηστεία πριν από την έναρξη της θεραπείας με Targretin, κατόπιν με συχνότητα μία φορά την εβδομάδα και στη συνέχεια μία φορά το μήνα, κατά τη διάρκεια λήψης του φαρμάκου αυτού.
Προτού αρχίσει η θεραπεία, θα ληφθούν δείγματα αίματος για να εκτιμηθεί η λειτουργία του ήπατος και του θυρεοειδούς αδένα και για να παρακολουθείται ο αριθμός των λευκών και των ερυθρών αιμοσφαιρίων.
Η παρακολούθηση των ανωτέρω θα συνεχιστεί και κατά τη διάρκεια της θεραπείας.
Ενδέχεται να χρειαστούν περιοδικές οφθαλμικές εξετάσεις, εάν αισθανθείτε δυσκολία στην όραση ενώ παίρνετε το φάρμακο αυτό.
Μειώστε στο ελάχιστο την έκθεσή σας στο ηλιακό φως και αποφύγετε την έκθεσή σας στους ηλιακούς λαμπτήρες.
Κατά τη διάρκεια της θεραπείας, μην παίρνετε περισσότερες από 15. 000 μονάδες IU συμπληρωμάτων βιταμίνης A την ημέρα.
Τα καψάκια Targretin δεν πρέπει να λαμβάνονται από παιδιά ή εφήβους.
Λήψη άλλων φαρμάκων Προτού αρχίσετε τη θεραπεία, ενημερώστε οπωσδήποτε το γιατρό σας εάν παίρνετε άλλα φάρμακα (ακόμη και εκείνα που παίρνετε χωρίς συνταγή του γιατρού σας), όπως π. χ. κετοκοναζόλη και ιτρακοναζόλη (που χρησιμοποιούνται κατά των μυκητιασικών λοιμώξεων), ερυθρομυκίνη, κλαριθρομυκίνη και ριφαμπικίνη (που χρησιμοποιούνται κατά των βακτηριδιακών λοιμώξεων), φαινυτοΐνη και φαινοβαρβιτάλη (που χρησιμοποιούνται κατά των επιληπτικών κρίσεων), γεμφιβροζίλη (που χρησιμοποιείται για να μειώσει τα υψηλά επίπεδα λιπιδίων του αίματος, όπως τα τριγλυκερίδια και η χοληστερόλη), συμπληρώματα βιταμίνης Α, αναστολείς της πρωτεάσης (που χρησιμοποιούνται κατά των λοιμώξεων), ταμοξιφαίνη (που χρησιμοποιείται κατά μερικών μορφών καρκίνου) ή δεξαμεθαζόνη (που χρησιμοποιείται σε φλεγμονώδεις καταστάσεις).
Αυτό έχει μεγάλη σημασία, καθώς η χρήση περισσοτέρων του ενός φαρμάκων ταυτόχρονα μπορεί να ενισχύσει ή να εξασθενήσει τη δράση των φαρμάκων.
Λήψη του Targretin με τροφές και ποτά Το Targretin πρέπει να λαμβάνεται μαζί με το φαγητό.
Εάν καταναλώνετε τακτικά γκρέιπφρουτ ή χυμό από γκρέιπφρουτ, παρακαλούμε συμβουλευθείτε το γιατρό σας διότι αυτό έχει τη δυνατότητα να αλλάξει την απόκριση του οργανισμού σας στη θεραπεία με Targretin.
Κύηση και θηλασμός Το Targretin ενδέχεται να βλάψει το αναπτυσσόμενο έμβρυο.
Μη χρησιμοποιείτε το Targretin εάν είστε έγκυος ή θηλάζετε.
Εάν είστε έγκυος, σκέφτεστε να μείνετε έγκυος ή θηλάζετε, ζητήστε περισσότερες πληροφορίες από το γιατρό σας.
Εάν έχετε τη δυνατότητα τεκνοποίησης, θα πρέπει να κάνετε ένα τεστ εγκυμοσύνης μία εβδομάδα προτού αρχίσετε τη θεραπεία, που να επιβεβαιώνει ότι δεν είστε έγκυος.
Πρέπει να χρησιμοποιείτε συνεχώς αποτελεσματική αντισύλληψη, αρχής γενομένης ένα μήνα προτού αρχίσετε τη θεραπεία μέχρι και ένα μήνα αφού σταματήσετε να παίρνετε το Targretin.
Συνιστάται να χρησιμοποιούνται δύο αξιόπιστες μέθοδοι αντισύλληψης ταυτόχρονα.
Εάν λαμβάνετε ορμονικό αντισυλληπτικό (π. χ. "χάπι" αντισύλληψης), θα πρέπει να συμβουλευθείτε το γιατρό σας.
Εάν είστε άντρας και η σύντροφός σας είναι έγκυος ή έχει τη δυνατότητα τεκνοποίησης, πρέπει να χρησιμοποιείτε προφυλακτικό κατά τη διάρκεια της σεξουαλικής πράξης ενώ λαμβάνετε βηξαροτένιο και για ένα μήνα τουλάχιστον μετά από την τελευταία δόση.
Οδήγηση και χειρισμός μηχανών Δεν είναι γνωστό κατά πόσον το Targretin επιδρά στην ικανότητά σας να οδηγείτε αυτοκίνητο ή να χειρίζεστε μηχανές.
Εάν αισθανθείτε ζάλη ή δυσκολίες στην όραση κατά την διάρκεια της θεραπείας, μην οδηγείτε και μην χειρίζεστε μηχανήματα.
21 Σημαντικές πληροφορίες σχετικά με ορισμένα συστατικά τουTargretin Η βουτυλοϋδροξυανισόλη, ένα συστατικό του Targretin, μπορεί να προκαλέσει ερεθισμό στους βλεννογόνους, γι 'αυτό τα καψάκια πρέπει να καταπίνονται ολόκληρα και να μη μασώνται.
3.
ΠΩΣ ΝΑ ΠΑΡΕΤΕ ΤΟ TARGRETIN
Πάντοτε να παίρνετε το Targretin αυστηρά σύμφωνα με τις οδηγίες του γιατρού σας.
Ο γιατρός θα σας συνταγογραφήσει τη δόση που είναι κατάλληλη για σας, η οποία γενικά είναι 4 έως 10 καψάκια που πρέπει να παίρνονται μία φορά ημερησίως.
Παίρνετε το συνταγογραφημένο αριθμό των καψακίων την ίδια ώρα κάθε ημέρα κατά τη διάρκεια ενός γεύματος.
Τα καψάκια είναι δυνατό να λαμβάνονται αμέσως πριν, κατά τη διάρκεια ή αμέσως μετά από το γεύμα, ανάλογα με τις προτιμήσεις σας.
Τα καψάκια πρέπει να καταπίνονται ολόκληρα χωρίς να μασιούνται.
Για πόσο διάστημα πρέπει να παίρνετε το Targretin Μην σταματήσετε να παίρνετε το φάρμακό σας παρά μόνον όταν ο γιατρός σας θα σας συμβουλέψει να σταματήσετε.
Παρ 'όλο που μερικοί ασθενείς παρουσιάζουν βελτίωση μέσα στις πρώτες λίγες εβδομάδες, οι περισσότεροι ασθενείς χρειάζονται αρκετούς μήνες θεραπείας ή και περισσότερο για να παρουσιάσουν βελτίωση.
Εάν πάρετε μεγαλύτερη δόση Targretin από την κανονική Εάν πάρετε μεγαλύτερη δόση Targretin από τη συνταγογραφημένη, πρέπει να επικοινωνήσετε με το γιατρό σας.
Εάν ξεχάσετε να πάρετε το Targretin Εάν ξεχάσετε να πάρετε μία δόση, πάρτε την ημερήσια δόση σας με το επόμενο γεύμα σας και πάρτε τη συνηθισμένη σας δόση κανονικά την επόμενη ημέρα.
Μην πάρετε διπλή δόση σε μία ημέρα, για να αναπληρώσετε τη δόση που ξεχάσατε την προηγούμενη ημέρα.
4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα, έτσι και το Targretin μπορεί να προκαλέσει ανεπιθύμητες ενέργειες αν και δεν παρουσιάζονται σε όλους τους ανθρώπους.
Εάν αισθανθείτε οποιαδήποτε επιδείνωση της κατάστασής σας ενώ παίρνετε Targretin, ενημερώστε το γιατρό σας το συντομότερο δυνατό.
Μερικές φορές είναι απαραίτητο να προσαρμοστεί η δόση ή να διακοπεί η θεραπεία.
Ο γιατρός σας θα σας συμβουλέψει τι να κάνετε.
Οι ακόλουθες ανεπιθύμητες ενέργειες έχουν αναφερθεί σε ασθενείς με δερματικό λέμφωμα Τ - λεμφοκυττάρων (CTCL), οι οποίοι αντιμετωπίστηκαν με τη συνιστώμενη αρχική δόση.
Πολύ συχνές (οι οποίες μπορεί να εμφανιστούν σε περισσότερο από έναν στους 10 ασθενείς που λαμβάνουν την αγωή):
Χαμηλός αριθμός λευκών αιμοσφαιρίων Μείωση των επιπέδων των ορμονών του θυρεοειδούς Αύξηση των λιπιδίων του αίματος (τριγλυκερίδια και χοληστερόλη) Κνησμός, ερυθρότητα, ερεθισμός, απολέπιση Κεφαλαλγία, αδυναμία, πόνος
Συχνές (οι οποίες μπορεί να εμφανιστούν σε λιγότερο από έναν στους 10 αλλά περισσότερο από έναν στους 100 ασθενείς που λαμβάνουν την αγωή):
Χαμηλός αριθμός ερυθρών αιμοσφαιρίων, διόγκωση λεμφαδένων, επιδείνωση του λεμφώματος Διαταραχή του θυρεοειδούς Αύξηση των ηπατικών ενζύμων, διαταραχή της νεφρικής λειτουργίας, χαμηλές πρωτεΐνες αίματος, αύξηση βάρους Αϋπνία, ζάλη, μειωμένη δερματική αίσθηση
22 Ξηροφθαλμία, κώφωση, ανώμαλη οφθαλμική αίσθηση συμπεριλαμβανομένων του ερεθισμού και του βάρους Πρήξιμο άκρων Ναυτία, διάρροια, ξηροστομία, ξηρότητα στα χείλη χειλέων, απώλεια όρεξης, δυσκοιλιότητα, υπερβολικά αέρια, ανωμαλία στις τιμές των εξετάσεων της ηπατικής λειτουργίας, έμετος Ξηροδερμία, δερματικές ανωμαλίες, απώλεια μαλλιών, δερματικά έλκη, ακμή, πάχυνση του δέρματος, δερματικά οζίδια, αύξηση εφίδρωσης Αρθραλγία, οστικοί πόνοι, μυαλγίες Ρίγη, κοιλιακό άλγος, αλλεργική αντίδραση, λοίμωξη
Όχι συχνές (οι οποίες μπορεί να εμφανιστούν σε λιγότερο από έναν στους 100 αλλά περισσότερο από έναν στους 1000 ασθενείς που λαμβάνουν την αγωή):
Διαταραχές αίματος, διαταραχές πήξης του αίματος, ηωσινοφιλία, λευκοκυττάρωση, λεμφοκυττάρωση, πορφύρα, αύξηση και μείωση του αριθμού των αιμοπεταλίων Υπερλειτουργία θυρεοειδούς Αύξηση χολερυθρίνης αίματος, διαταραχή της νεφρικής λειτουργίας, ουρική αρθρίτιδα, μείωση της HDL χοληστερόλης Εκνευρισμός, διαταραχές ισορροπίας, κατάθλιψη, δερματική υπεραισθησία, ανώμαλη νευρική αίσθηση, ίλιγγος Ανωμαλία όρασης, θάμβος όρασης, φλεγμονή των βλεφάρων, καταρράκτης, φλεγμονή του λευκού τμήματος του ματιού, βλάβη κερατοειδούς, διαταραχή των ώτων, έλλειμμα οπτικού πεδίου Πρήξιμο, αιμορραγία, υψηλή αρτηριακή πίεση, ταχυκαρδία, διόγκωση των ορατών φλεβών, διαστολή των αιμοφόρων αγγείων Γαστρεντερικές διαταραχές, ηπατική ανεπάρκεια, φλεγμονή παγκρέατος Διαταραχές στο τριχωτό, απλός έρπητας, διαταραχές νυχιών, φλυκταινώδες εξάνθημα, ορώδης έκκριση, αποχρωματισμός δέρματος Μυϊκή αδυναμία Πρωτεΐνες στα ούρα, ανώμαλη νεφρική λειτουργία Πόνος στην πλάτη, λοίμωξη του δέρματος, πυρετός, παρασιτική λοίμωξη, ανώμαλες εργαστηριακές εξετάσεις, διαταραχή βλεννογόνων, όγκος
Σπάνιες, μοιραίες ανεπιθύμητες ενέργειες είναι οξεία φλεγμονή του παγκρέατος, εγκεφαλική αιμορραγία και ηπατική ανεπάρκεια.
Εάν κάποια ανεπιθύμητη ενέργεια γίνεται σοβαρή ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, πατρακαλείσθε να ενημερώσετε το γιατρό ή το φαρμακοποιό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ TARGRETIN
Να φυλάσσεται σε μέρη που δεν το φθάνουν και δεν το βλέπουν τα παιδιά.
Μη φυλάσσετε σε θερμοκρασία μεγαλύτερη των 30 °C.
Διατηρείτε τη φιάλη καλά κλεισμένη.
Να μη χρησιμοποιείται μετά από την ημερομηνία λήξης που αναγράφεται στη συσκευασία.
Τα φάρμακα δεν πρέπει να απορρίπτονται στο νερό της αποχέτευσης ή στα σκουπίδια.
Ρωτείστε το φαρμακοποιό σας πώς να πετάξετε τα φάρμακα που δεν χρειάζονται πια.
Αυτά τα μέτρα θα βοηθήσουν στην προστασία του περιβάλλοντος.
23 6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το Targretin
Κάθε καψάκιο Targretin περιέχει 75 mg της δραστικής ουσίας βηξαροτένιο.
Το καψάκιο περιέχει επίσης τα εξής έκδοχα: πολυαιθυλενογλυκόλη, πολυσορβικό, ποβιδόνη, βουτυλοϋδροξυανισόλη.
Το κέλυφος του καψακίου αποτελείται από ζελατίνη, ειδικό μίγμα σορβιτόλης- γλυκερίνης (γλυκερίνη, σορβιτόλη, ανυδρίτες σορβιτόλης (1, 4- σορβιτάνη), μαννιτόλη και νερό), διοξείδιο του τιτανίου (E171) και εκτυπωτική μελάνη (SDA 35A αλκοόλη (αιθανόλη & αιθυλεστέρας οξικός), προπυλενογλυκόλη (E1520), σιδήρου οξείδιο μέλαν (E172), πολυβινυλεστέρας οξικός φθαλικός, κεκαθαρμένο ύδωρ, ισοπροπυλική αλκοόλη, πολυαιθυλενογλυκόλη 400, αμμωνίου υδροξείδιο 28%)
Εμφάνιση του Targretin και περιεχόμενο της συσκευασίας
Το Targretin διατίθεται σε μορφή καψακίων, μαλακών, για χρήση από το στόμα, σε ένα λευκό πλαστικό φιαλίδιο, που περιέχει 100 καψάκια.
Κάτοχος της αδείας κυκλοφορίας Eisai Ltd.
Mosquito Way Hatfield Hertfordshire AL10 9SN Ηνωμένο Βασίλειο
Κάτοχος της αδείας παραγωγής Eisai Manufacturing Limited Mosquito Way Hatfield Hertfordshire AL10 9SN Ηνωμένο Βασίλειο
24 Για οποιαδήποτε πληροφορία σχετικά με το παρόν φαρμακευτικό προϊόν, παρακαλείστε να απευθυνθείτε στον τοπικό αντιπρόσωπο του κατόχου της άδειας κυκλοφορίας.
België/ Belgique/ Belgien Cephalon BV De Waterlaat 3 NL – 5571 MZ Bergeijk NEDERLAND/ PAYS- BAS/ NIEDERLANDE Tél/ Tel: +31 (0) 497 551 050
Luxembourg/ Luxemburg Cephalon BV De Waterlaat 3 NL – 5571 MZ Bergeijk PAYS- BAS/ NIEDERLANDE Tél/ Tel: +31 (0) 497 551 050
България Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa ПОЛША Teл.: +48( 0) 22 50 40 890
Magyarország Cephalon Sp. zo. o.
Prima Court Ul.
Nowogrodzka PL – 02 - 014 Warszawa LENGYELORSZÁG Tel: +48( 0) 22 50 40 890
Česká republika Cephalon Sp. zo. o.
Prima Court Ul.
Nowogrodzka PL – 02 - 014 Warszawa POLSKA Tel: +48( 0) 22 50 40 890
Malta Eisai Ltd.
Mosquito Way Hatfield Hertfordshire AL10 9SN RENJU UNIT Tel: +44 (0) 20 8600 1400
Danmark Cephalon Pharma Aps Sluseholmen 2- 4 DK - SV 2450 København Tlf: +45 3694 4868
Nederland Cephalon BV De Waterlaat 3 NL – 5571 MZ Bergeijk Tel: +31 (0) 497 551 050
Deutschland Cephalon GmbH Fraunhoferstr.
9a 82152 Martinsried Tel: +49 (0) 89 89 55 70 0
Norge Cephalon Pharma Aps Sluseholmen 2- 4 DK - SV 2450 København DANMARK Tlf: +45 3694 4868
Eesti Cephalon Sp. zo. o.
Prima Court Ul.
Nowogrodzka PL – 02 - 014 Warszawa POOLA Tel: +48( 0) 22 50 40 890
Österreich Cephalon GmbH Fraunhoferstr.
9a 82152 Martinsried DEUTSCHLAND Tel: +49 (0) 89 89 55 70 0
Ελλάδα Ferrer- Galenica A. E.
Aχιλλέως 2 GR - 104 37 Αθήνα Τηλ: +30 210 52 81 700
Polska Cephalon Sp. zo. o.
Prima Court Ul.
Nowogrodzka PL – 02 - 014 Warszawa Tel: +48( 0) 22 50 40 890
25 España FERRER FARMA S. A.
Gran Vía Carlos III, 94 E - 08028 Barcelona Tel: +34 93 600 37 00
Portugal Ferrer Azevedos, S. A.
Edificio Azevedos Estrada Nacional 117- 2, P - 2724- 503 AMADORA Tel: +351 21 4725900
France Cephalon France 20 rue Charles Martigny F – 94704 MAISONS- ALFORT Cedex Tél: +33 (0) 1 49 81 81 00
România Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa POLONIA Tel: +48( 0) 22 50 40 890
Ireland Cephalon Pharma (Ireland) Ltd Unit E, Glencormack Business Park Kilmacanogue IRL - County Wicklow Tel: +353 (0) 1 201 4000
Slovenija Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa POLJSKA Tel: +48( 0) 22 50 40 890
Ísland Cephalon Pharma Aps Sluseholmen 2- 4 DK - SV 2450 Kaupmannahöfn DANMÖRK Sími: +45 3694 4868
Slovenská republika Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa POĹSKO Tel: +48( 0) 22 50 40 890
Italia SIGMA- TAU Industrie Farmaceutiche Riunite S. p. A.
Viale Shakespeare, 47 I – 00144 Roma Tel: +39 06 91391
Suomi/ Finland Cephalon Pharma Aps Sluseholmen 2- 4 DK - SV 2450 København TANSKA Puh/ Tel: +45 3694 4868
Κύπρος Eisai Ltd.
Mosquito Way Hatfield Hertfordshire AL10 9SN ΗΝΩΜΕΝΟ ΒΑΣIΛΕIΟ Τηλ: +44 (0) 20 8600 1400
Sverige Cephalon Pharma Aps Sluseholmen 2- 4 DK - SV 2450 Köpenhamn DANMARK Tel: +45 3694 4868
Latvija Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa POLIJA Tel: +48( 0) 22 50 40 890
United Kingdom Cephalon Ltd Abel Smith House Gunnels Wood Road Stevenage Hertfordshire SG1 2BT- UK Tel: +44 (0) 1438 731 731
26 Lietuva Cephalon Sp. zo. o.
Prima Court Ul.
Nowogrodzka 68 PL - 02 - 014 Warszawa LENKIJA Tel: +48( 0) 22 50 40 890
Το παρόν φύλλο οδηγιών χρήσης εγκρίθηκε για τελευταία φορά στις
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ): http: // www. emea. europa. eu /.
27
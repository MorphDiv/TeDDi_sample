# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 032
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
QUADRISOL Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Quadrisol;
Το Quadrisol είναι πόσιµη γέλη, η οποία διατίθεται στο κοινό σε βαθµονοµηµένες σύριγγες πολλαπλών δόσεων που περιέχουν την δραστική ουσία βεδαπροφαίνη σε περιεκτικότητες 100 mg/ ml (για ίππους).
Σε ποιες περιπτώσεις χρησιµοποιείται το Quadrisol;
Το Quadrisol είναι παυσίπονο (αντιφλεγµονώδες και αναλγητικό), το οποίο χορηγείται σε ίππους.
Το Quadrisol µε τη µορφή πόσιµης γέλης των 100 mg/ ml χορηγείται σε ίππους για την ανακούφιση από τον πόνο και τον περιορισµό της φλεγµονής που συνοδεύουν διαταραχές και βλάβες των µυών, των οστών και των αρθρώσεων, όπως επίσης και βλάβες που λαµβάνουν χώρα σε άλλες, µη οστικές περιοχές του σώµατος (γνωστές και ως αλλοιώσεις µαλακών µορίων), συµπεριλαµβανοµένων και των χειρουργικών τραυµάτων.
Το Quadrisol ως ενέσιµο διάλυµα των 50 mg/ ml για ενδοφλέβια έγχυση χορηγείται σε ίππους για την ανακούφιση του πόνου που προκαλείται από εντερικά προβλήµατα (κολικός).
Η δόση, η συχνότητα, η οδός χορήγησης και η διάρκεια της θεραπείας εξαρτώνται από το βάρος και τον τύπο του ζώου καθώς και από την υπό θεραπεία πάθηση.
Περισσότερες πληροφορίες περιλαµβάνονται στο φύλλο οδηγιών χρήσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int © European Medicines Agency, 2009.
Reproduction is authorised provided the source is acknowledged.
Πώς δρα το Quadrisol;
Το Quadrisol περιέχει βεδαπροφαίνη, η οποία ανήκει σε µια κατηγορία φαρµάκων που ονοµάζονται µη στεροειδή αντιφλεγµονώδη φάρµακα (ΜΣΑΦ).
Η βεδαπροφαίνη αναστέλλει ένα ένζυµο (την κυκλοοξυγενάση) το οποίο εµπλέκεται στην παραγωγή των προσταγλανδινών.
Οι προσταγλανδίνες είναι ουσίες που προκαλούν πόνο, οίδηµα και φλεγµονή.
Η δράση του Quadrisol συµβάλλει στη µείωση αυτών των αντιδράσεων.
Ποιες µελέτες εκπονήθηκαν για το Quadrisol;
Το Quadrisol έχει µελετηθεί σε πειραµατόζωα, καθώς και σε σκύλους και ίππους, οι οποίοι υποβλήθηκαν σε θεραπεία σε διάφορα κτηνιατρεία / κτηνιατρικές κλινικές (« κλινικές µελέτες ») σε ολόκληρη την Ευρώπη.
Ίπποι:
Το Quadrisol µελετήθηκε σε µεγάλο αριθµό ίππων µε διαταραχές των οστών, των µυών και άλλων µαλακών µορίων και αρθρώσεων.
Η ανταπόκριση των ίππων στη θεραπεία µετρήθηκε µέσω της βελτίωσης της ειδικής κλινικής βαθµολογίας επίδοσης για κάθε µία από τις υπό µελέτη παθήσεις.
Η αποτελεσµατικότητα του Quadrisol συγκρίθηκε µε την αποτελεσµατικότητα ενός άλλου παρόµοιου προϊόντος.
Ποιο είναι το όφελος του Quadrisol σύµφωνα µε τις µελέτες;
Η πόσιµη γέλη βελτίωσε την κλινική βαθµολογική κλίµακα χωλότητας και βλαβών µαλακών µορίων σε ίππους.
Η ανταπόκριση στη θεραπεία µε Quadrisol ήταν παρόµοια µε την ανταπόκριση σε άλλο παρόµοιο προϊόν.
Ποιες είναι οι ανεπιθύµητες ενέργειες του Quadrisol;
Οι ανεπιθύµητες ενέργειες του Quadrisol είναι αντιπροσωπευτικές εκείνων που παρατηρούνται µε άλλα φάρµακα αυτής της κατηγορίας προϊόντων (ΜΣΑΦ), όπως η βλάβη (αλλοιώσεις) του στόµατος, του στοµάχου, του εντέρου (συµπεριλαµβανοµένων και των µαλακών κοπράνων ή της διάρροιας) και των νεφρών καθώς και ο λήθαργος.
Στους ίππους, έχουν αναφερθεί δερµατικά εξανθήµατα (κνίδωση)... Όλες αυτές οι ανεπιθύµητες ενέργειες είναι αναστρέψιµες.
Το Quadrisol δεν πρέπει να χορηγείται σε συνδυασµό µε άλλα φάρµακα που δρουν µε τον ίδιο τρόπο (ΜΣΑΦ) ή µε άλλα αντιφλεγµονώδη φάρµακα όπως είναι τα γλυκοκορτικοστεροειδή.
Οι ίπποι που προορίζονται για ιπποδροµίες και αγώνες θα πρέπει να υποβάλλονται σε αγωγή σύµφωνα µε τις τοπικές απαιτήσεις και πρέπει να λαµβάνονται οι κατάλληλες προφυλάξεις ώστε να διασφαλίζεται η συµµόρφωση µε τους επίσηµους αγωνιστικούς κανονισµούς.
Σε περίπτωση αµφιβολίας, συνιστάται ο έλεγχος των ούρων.
Ιδιαίτερες προφυλάξεις που πρέπει να λαµβάνονται από το άτοµο που χορηγεί το φαρµακευτικό προϊόν ή που έρχεται σε επαφή µε το ζώο;
Το Quadrisol έχει αναπτυχθεί ειδικά για τους σκύλους και τους ίππους και δεν προορίζεται για ανθρώπινη χρήση.
©EMEA 2009 Ποιος είναι ο επιτρεπόµενος χρόνος αναµονής πριν από τη σφαγή του ζώου και τη χρήση του κρέατος για ανθρώπινη κατανάλωση;
Μετά την τελευταία ηµέρα της θεραπείας µε Quadrisol, οι ίπποι δεν πρέπει να σφάζονται πριν παρέλθουν 12 ηµέρες.
Ποιος είναι ο επιτρεπόµενος χρόνος αναµονής πριν από τη συλλογή γάλακτος από το ζώο για ανθρώπινη κατανάλωση;
Η χρήση του Quadrisol δεν επιτρέπεται σε ίππους που παράγουν γάλα το οποίο προορίζεται για ανθρώπινη κατανάλωση.
Για ποιους λόγους εγκρίθηκε το Quadrisol;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα πλεονεκτήµατα του Quadrisol υπερτερούν των κινδύνων που συνδέονται µε αυτό στον περιορισµό της φλεγµονής και την ανακούφιση από τον πόνο σε περιπτώσεις µυοσκελετικών διαταραχών και
τραυµάτων, και εισηγήθηκε τη χορήγησης άδειας κυκλοφορίας για το Quadrisol.
Για σχέση οφέλειας/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR)..
τη
Λοιπές πληροφορίες σχετικά µε το Quadrisol:
Στις 16 Ιουλίου 1997 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International B. V. για το Quadrisol.
Μεταγενέστερη έγκριση δόθηκε για την από στόµατος χρήση σε σκύλους (Φεβρουάριος 1999) και το ενέσιµο διάλυµα για άλογα (Νοέµβριος 1999); ωστόσο τον Αύγουστο 2008 ο Κάτοχος της Άδειας Κυκλοφορίας απέσυρε τις συγκεκριµένες εγκεκριµένες φαρµακοτεχνικές µορφές για εµπορικούς λόγους. Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας..
Τελευταία ενηµέρωση της περίληψης: 12- 2008.
©EMEA 2009
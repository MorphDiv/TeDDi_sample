# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 687
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
SUTENT
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της CHMP, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Sutent; To Sutent είναι φάρμακο που περιέχει τη δραστική ουσία sunitinib.
Διατίθεται σε καψάκια (πορτοκαλί:
12, 5 mg · καστανοκίτρινα και πορτοκαλί:
25 mg · καστανοκίτρινα:
50 mg).
Σε ποιες περιπτώσεις χρησιμοποιείται το Sutent; Το Sutent χρησιμοποιείται για τη θεραπεία ασθενών που πάσχουν από κάποιον εκ των ακόλουθων μορφών καρκίνου: • όγκος στρώματος του γαστρεντερικού σωλήνα (GIST), μια μορφή καρκίνου του στομάχου και του εντέρου στην οποία παρατηρείται ανεξέλεγκτη ανάπτυξη των κυττάρων στους υποστηρικτικούς ιστούς αυτών των οργάνων.
Το Sutent χρησιμοποιείται σε ασθενείς με GIST με όγκους που δεν μπορούν να αφαιρεθούν χειρουργικά ή που έχουν εξαπλωθεί σε άλλα όργανα, όταν έχει αποτύχει η θεραπεία με imatinib (ένα άλλο αντικαρκινικό φάρμακο) ή δεν είναι ανεκτή από τον ασθενή · • νεφρικό καρκίνωμα (RCC), μια μορφή καρκίνου του νεφρού.
Το Sutent χρησιμοποιείται όταν ο καρκίνος βρίσκεται σε προχωρημένο στάδιο ή έχει εξαπλωθεί σε άλλα όργανα.
Το φάρμακο χορηγείται μόνο με ιατρική συνταγή.
Πώς χρησιμοποιείται το Sutent; Η έναρξη της θεραπείας με Sutent πρέπει να γίνεται μόνο από ιατρούς έμπειρους στη θεραπεία του GIST ή του RCC.
Το Sutent χορηγείται σε κύκλους έξι εβδομάδων, σε δόσεις των 50 mg την ημέρα για τέσσερις εβδομάδες, ακολουθούμενες από δύο εβδομάδες διακοπής της θεραπείας.
Παρόλο που η συνιστώμενη δόση είναι 50 mg, μπορεί να χορηγηθεί υψηλότερη ή χαμηλότερη δόση ανάλογα με την ανταπόκριση του ασθενή στη θεραπεία, με την προϋπόθεση ότι η δόση δεν είναι μικρότερη από 25 mg ή μεγαλύτερη από 75 mg.
Πώς δρα το Sutent; Η δραστική ουσία του Sutent, η sunitinib, είναι ένας αναστολέας της πρωτεϊνικής κινάσης.
Αυτό σημαίνει ότι αναστέλλει ορισμένα ειδικά ένζυμα, γνωστά ως πρωτεϊνικές κινάσες.
Τα ένζυμα αυτά βρίσκονται σε ορισμένους υποδοχείς στην επιφάνεια των καρκινικών κυττάρων, όπως οι υποδοχείς « KIT » στην επιφάνεια των κυττάρων GIST καθώς και σε παρόμοιους υποδοχείς στην επιφάνεια των 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. κυττάρων του RCC, όπου συμμετέχουν στην ανάπτυξη και την αύξηση των καρκινικών κυττάρων.
Αναστέλλοντας τη δράση των εν λόγω ενζύμων, το Sutent μπορεί να περιορίσει την ανάπτυξη και την εξάπλωση του καρκίνου.
Ποιες μελέτες εκπονήθηκαν για το Sutent; Τα αποτελέσματα του Sutent ελέγχθηκαν πρώτα σε πειραματικά μοντέλα, προτού μελετηθούν σε ανθρώπους.
Η αποτελεσματικότητα του Sutent για το GIST μελετήθηκε σε 312 ασθενείς, οι οποίοι δεν μπορούσαν να λάβουν imatinib ή των οποίων η θεραπεία με imatinib απέτυχε.
Πραγματοποιήθηκε σύγκριση του Sutent με εικονικό φάρμακο (εικονική θεραπεία).
Επρόκειτο για μια διπλή τυφλή μελέτη (ούτε ο ιατρός ούτε ο ασθενής γνώριζαν τη θεραπευτική αγωγή που λάμβανε ο ασθενής) στην οποία μετρήθηκε ο χρόνος μέχρι την επιδείνωση της ασθένειας.
Στο RCC, το Sutent μελετήθηκε σε 750 ασθενείς στους οποίους δεν είχε χορηγηθεί ποτέ πριν αντικαρκινική θεραπεία.
Στη μελέτη συγκρίθηκαν η αποτελεσματικότητα του Sutent και της ιντερφερόνης άλφα (της συνήθους θεραπείας πρώτης γραμμής για τη συγκεκριμένη μορφή καρκίνου).
Ο κύριος δείκτης μέτρησης της αποτελεσματικότητας ήταν η « επιβίωση χωρίς επιδείνωση » (η χρονική διάρκεια έως ότου επιδεινωθεί ο καρκίνος ή ο ασθενής αποβιώσει).
Ποιο είναι το όφελος του Sutent σύμφωνα με τις μελέτες; Το Sutent ήταν πιο αποτελεσματικό από το εικονικό φάρμακο για το GIST: ο χρόνος μέχρι την επιδείνωση της ασθένειας ήταν 27, 3 εβδομάδες σε ασθενείς που λάμβαναν το Sutent και 6, 4 εβδομάδες σε ασθενείς που λάμβαναν εικονικό φάρμακο.
Τα ενδιάμεσα αποτελέσματα (αποτελέσματα που υπολογίστηκαν πριν από την ολοκλήρωση της μελέτης) ήταν αρκετά καλά, ώστε να σταματήσει η μελέτη νωρίς και να αλλάξει η θεραπεία των ασθενών που λάμβαναν εικονικό φάρμακο σε Sutent.
Στο RCC, η επιβίωση χωρίς επιδείνωση ήταν μεγαλύτερης διάρκειας για τους ασθενείς που λάμβαναν Sutent.
Στην ομάδα των ασθενών που λάμβανε Sutent η νόσος επιδεινώθηκε ή ο ασθενής απεβίωσε ύστερα από διάρκεια 47, 3 εβδομάδων, σε αντίθεση με το διάστημα των 22, 0 εβδομάδων για την ομάδα των ασθενών που λάμβανε ιντερφερόνη άλφα.
Ποιοι κίνδυνοι συνδέονται με το Sutent; Στις κλινικές μελέτες, οι συχνότερες ανεπιθύμητες ενέργειες με το Sutent (εμφανίζονται σε περισσότερους από 1 στους 10 ασθενείς) ήταν αναιμία (χαμηλός αριθμός ερυθρών αιμοσφαιρίων), ουδετεροπενία (χαμηλά επίπεδα λευκών αιμοσφαιρίων), θρομβοκυτταροπενία (χαμηλά επίπεδα αιμοπεταλίων), υποθυρεοειδισμός (υπολειτουργία του θυρεοειδούς αδένα), μειωμένη όρεξη, διαταραχές της γεύσης, πονοκέφαλος, υπέρταση (υψηλή αρτηριακή πίεση), επίσταξης (ρινορραγία), διάρροια, ναυτία (αίσθημα γενικής αδιαθεσίας), έμετος, στοματίτιδα (φλεγμονή του στόματος), δυσπεψία (κάψιμο στο στομάχι), κοιλιακός πόνος ή διάταση κοιλίας (τυμπανισμός), δυσκοιλιότητα, γλωσσοδυνία (αίσθημα καύσου ή μουδιάσματος μέσα ή γύρω από το στόμα), μετεωρισμός (αέρια), στοματικός πόνος, ξηροστομία, κιτρίνισμα του δέρματος ή δυσχρωματισμός του δέρματος, παλαμο - πελματιαία ερυθροδυσαισθησία (πρήξιμο και μούδιασμα στις παλάμες και τα πέλματα των ποδιών), αλλαγή στο χρώμα του τριχωτού, εξάνθημα, ξηροδερμία, αλωπεκία (απώλεια μαλλιών), πόνος στα άκρα (χέρια και πόδια), κούραση ή εξασθένιση (κόπωση ή αδυναμία), φλεγμονή του βλεννογόνου (φλεγμονή των υγρών επιφανειών του οργανισμού), οίδημα (πρήξιμο), μειωμένο κλάσμα εξώθησης (η ποσότητα του αίματος που απελευθερώνεται σε κάθε καρδιακό παλμό) και μειωμένο βάρος.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Sutent περιλαμβάνεται στο φύλλο οδηγιών χρήσης.
Το Sutent δεν πρέπει να χορηγείται σε άτομα που ενδέχεται να παρουσιάζουν υπερευαισθησία (αλλεργία) στην ουσία sunitinib ή σε κάποιο άλλο συστατικό του φαρμάκου.
Συνιστάται προσοχή κατά τη χορήγησή του σε συνδυασμό με ορισμένα φάρμακα, όπως η ριφαµπικίνη (χρησιμοποιείται στη φυματίωση) ή η κετοκοναζόλη (αντιμυκητιασικό φάρμακο).
Ο κατάλογος των φαρμάκων που μπορεί να αλληλεπιδράσουν με το Sutent περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το Sutent; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Sutent υπερτερούν των κινδύνων που συνδέονται με αυτό για τη θεραπεία των ανεγχείρητων και/ ή μεταστατικών κακοήθων GIST μετά από αποτυχία στη θεραπεία με imatinib mesilate λόγω ανθεκτικότητας ή μη 2/ 3 ανοχής καθώς και για τη θεραπεία του προχωρημένου και/ ή μεταστατικού RCC και εισηγήθηκε τη χορήγηση άδειας κυκλοφορίας για το Sutent.
Στο Sutent χορηγήθηκε αρχικά « Έγκριση υπό Όρους ».
Αυτό σημαίνει ότι αναμένονταν περισσότερες αποδείξεις σχετικά με το φαρμακευτικό προϊόν ειδικά για τη θεραπεία του νεφρικού καρκινώματος.
Καθώς η παρασκευάστρια εταιρεία υπέβαλε τις απαραίτητες πρόσθετες πληροφορίες η ένδειξη της χορήγησης « Έγκριση υπό Όρους » μετατράπηκε σε « Κανονική Έγκριση » στις 11 Ιανουαρίου 2007.
Λοιπές πληροφορίες για το Sutent:
Στις 19 Ιουλίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Ltd για το Sutent.
Η πλήρης δημόσια έκθεση αξιολόγησης (EPAR) του Sutent διατίθεται εδώ.
Τελευταία ενημέρωση της περίληψης:
07- 2008
3/ 3
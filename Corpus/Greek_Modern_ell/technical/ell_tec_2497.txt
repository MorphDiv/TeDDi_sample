# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 253
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TRACTOCILE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP), αξιολόγησε τις μελέτες που εκπονήθηκαν και διατύπωσε συστάσεις σχετικά με τον τρόπο χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της CHMP, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Tractocile; Το Tractocile είναι ενέσιμο διάλυμα ή πυκνό διάλυμα προς έγχυση (ενστάλαξη στη φλέβα) που περιέχει τη δραστική ουσία ατοσιβάνη (7, 5 mg ανά χιλιοστόλιτρο).
Σε ποιες περιπτώσεις χρησιμοποιείται το Tractocile; Το Tractocile χορηγείται για την καθυστέρηση του τοκετού σε έγκυες γυναίκες ηλικίας τουλάχιστον 18 ετών, με ηλικία κύησης από 24 έως 33 εβδομάδες, όταν αυτές παρουσιάζουν ενδείξεις πρόωρου τοκετού.
Οι ενδείξεις αυτές περιλαμβάνουν: • τακτικές συστολές της μήτρας, διάρκειας τουλάχιστον 30 δευτερολέπτων, σε ρυθμό τουλάχιστον 4 ανά 30 λεπτά, • διαστολή του τραχήλου της μήτρας από 1 έως 3 εκ. και εξάλειψη (δείκτης μέτρησης της λέπτυνσης του τραχήλου της μήτρας) μεγαλύτερη ή ίση του 50%.
Επίσης, ο εμβρυακός καρδιακός ρυθμός πρέπει να είναι φυσιολογικός.
Το φάρμακο χορηγείται μόνο με ιατρική συνταγή.
Πώς χρησιμοποιείται το Tractocile; Η αγωγή με Tractocile πρέπει να πραγματοποιείται μόνο από ιατρό έμπειρο στο χειρισμό πρόωρου τοκετού.
Η αγωγή πρέπει να αρχίζει το συντομότερο δυνατόν μετά τη διάγνωση του πρόωρου τοκετού.
Το Tractocile χορηγείται ενδοφλεβίως σε τρία στάδια, η διάρκεια των οποίων δεν πρέπει να υπερβαίνει τις 48 ώρες: μια αρχική ένεση (6, 75 mg), ακολουθούμενη από μια έγχυση υψηλής δόσης (300 μικρογραμμάρια/ λεπτό) επί 3 ώρες, η οποία ακολουθείται από έγχυση χαμηλότερης δόσης (100 μικρογραμμάρια/ λεπτό) που διαρκεί μέχρι 45 ώρες.
Η συνολική χορηγούμενη δόση κατά τον πλήρη κύκλο της θεραπείας με Tractocile δεν πρέπει να υπερβαίνει τα 330 mg.
Εάν επανεμφανισθούν οι συστολές της μήτρας, η θεραπεία Tractocile μπορεί να επαναληφθεί μέχρι και 3 ακόμη φορές κατά τη διάρκεια της κύησης.
Δεν υπάρχουν πληροφορίες σχετικά με την ανάγκη προσαρμογής της δόσης σε ασθενείς με νεφρική ή ηπατική ανεπάρκεια.
Πώς δρα το Tractocile; Η δραστική ουσία του Tractocile, η ατοσιβάνη, είναι ανταγωνιστής της ανθρώπινης ορμόνης ωκυτοκίνης.
Αυτό σημαίνει ότι η ατοσιβάνη αναστέλλει τη δράση της ωκυτοκίνης.
Η ωκυτοκίνη είναι 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. η ορμόνη που ευθύνεται για την έναρξη των συστολών της μήτρας.
Αναστέλλοντας τη δράση της ωκυτοκίνης, το Tractocile αποτρέπει τις συστολές της μήτρας διευκολύνοντας τη χαλάρωσή της και συμβάλλοντας στην καθυστέρηση του τοκετού.
Ποιες μελέτες εκπονήθηκαν για το Tractocile; Η αποτελεσματικότητα του Tractocile ως θεραπείας για την καθυστέρηση του πρόωρου τοκετού αξιολογήθηκε σε τρεις κύριες μελέτες, στις οποίες συμμετείχαν 742 γυναίκες, με ηλικία κύησης 23 έως 33 εβδομάδων.
Το Tractocile συγκρίθηκε με ritodine, τερβουταλίνη και σαλβουταμόλη (και οι τρεις ουσίες ανήκουν σε διαφορετική κατηγορία φαρμάκων, τα οποία χορηγούνται στον πρόωρο τοκετό και ονομάζονται β- αγωνιστές).
Ο κύριος δείκτης μέτρησης αποτελεσματικότητας ήταν αν η αγωγή είχε ενεργήσει έπειτα από 1 εβδομάδα.
Ποιο είναι το όφελος του Tractocile σύμφωνα με τις μελέτες; Από τη συνολική εξέταση των αποτελεσμάτων και των τριών μελετών, ποσοστό 60% των γυναικών που έλαβαν θεραπεία με Tractocile παρέμειναν χωρίς τοκετό 1 εβδομάδα μετά τη λήψη της αγωγής (201 από 337) έναντι 48% των γυναικών που έλαβαν τις συγκριτικές αγωγές (163 από 342).
Ο αριθμός των γυναικών με ηλικία κύησης κάτω των 28 εβδομάδων ήταν πολύ μικρός ώστε να επαληθευτεί η αποτελεσματικότητα του Tractocile έναντι των β- αγωνιστών για τη συγκεκριμένη ομάδα.
Τα καλύτερα αποτελέσματα του Tractocile έναντι των β- αγωνιστών πιθανόν να οφείλονται στο ότι προκάλεσε λιγότερες ανεπιθύμητες ενέργειες, επιτρέποντας έτσι στις ασθενείς να λάβουν πλήρη κύκλο της θεραπείας.
Ποιοι κίνδυνοι συνδέονται με το Tractocile; Η συχνότερη ανεπιθύμητη ενέργεια του φαρμάκου (εμφανίζεται σε περισσότερες από 1 στις 10 ασθενείς) είναι η ναυτία (αίσθημα αδιαθεσίας).
Δεν παρατηρήθηκαν ανεπιθύμητες ενέργειες στο νεογνό.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Tractocile περιλαμβάνεται στο φύλλο οδηγιών χρήσης.
Το Tractocile δεν πρέπει να χορηγείται σε άτομα που ενδέχεται να εμφανίσουν υπερευαισθησία (αλλεργία) στην ατοσιβάνη ή σε οποιοδήποτε από τα άλλα συστατικά του φαρμάκου.
Δεν πρέπει να χορηγείται σε γυναίκες με ηλικία κύησης κάτω των 24 ή άνω των 33 εβδομάδων ή σε γυναίκες που παρουσιάζουν πρόωρη ρήξη των μεμβρανών, αιμορραγία της μήτρας, εκλαμψία (επικίνδυνη πάθηση στο τέλος της κύησης που οφείλεται στην παρουσία τοξινών στο αίμα), προεκλαμψία (πάθηση που μπορεί να οδηγήσει σε εκλαμψία) ή προβλήματα με τον πλακούντα.
Ο πλήρης κατάλογος των περιορισμών περιλαμβάνεται στο φύλλο οδηγιών χρήσης.
Για ποιους λόγους εγκρίθηκε το Tractocile; Η Επιτροπή Φαρμάκων για Ανθρώπινη Χρήση (CHMP) έκρινε ότι το Tractocile αποδείχθηκε εξίσου αποτελεσματικό με τους β- αγωνιστές στην καθυστέρηση πρόωρου τοκετού και ότι τα καλύτερα αποτελέσματα του Tractocile οφείλονταν στην καλύτερη ανεκτικότητα του φαρμάκου.
Η επιτροπή αποφάσισε ότι τα οφέλη του Tractocile υπερτερούν των κινδύνων που συνδέονται με αυτό για την καθυστέρηση του επαπειλούμενου πρόωρου τοκετού σε έγκυες γυναίκες και εισηγήθηκε τη χορήγηση άδειας κυκλοφορίας για το Tractocile.
Λοιπές πληροφορίες για το Tractocile:
Στις 20 Ιανουαρίου 2000 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Tractocile.
Η άδεια κυκλοφορίας ανανεώθηκε στις 20 Ιανουαρίου 2005.
Κάτοχος της άδειας κυκλοφορίας είναι η Ferring Pharmaceuticals A/ S.
Η πλήρης δημόσια έκθεση αξιολόγησης (EPAR) του Tractocile διατίθεται εδώ.
Τελευταία ενημέρωση της περίληψης:
12/ 2008.
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 660
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
INOVELON
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Inovelon; Το Inovelon είναι φάρμακο που περιέχει τη δραστική ουσία ρουφιναμίδη.
Διατίθεται σε μορφή ροζ δισκίων ωοειδούς σχήματος που περιέχουν 100 mg, 200 mg ή 400 mg ρουφιναμίδης.
Σε ποιες περιπτώσεις χρησιμοποιείται το Inovelon; Το Inovelon χορηγείται για τη θεραπεία ασθενών ηλικίας 4 ετών και άνω που πάσχουν από το σύνδρομο Lennox- Gastaut, έναν σπάνιο τύπο επιληψίας που προσβάλλει συνήθως παιδιά, αλλά μπορεί να συνεχιστεί και μετά την ενηλικίωση.
Το σύνδρομο Lennox- Gastaut είναι μία από τις πιο σοβαρές μορφές επιληψίας στα παιδιά.
Στα συμπτώματά του περιλαμβάνονται πολλαπλοί τύποι σπασμών, μη φυσιολογική ηλεκτρική δραστηριότητα του εγκεφάλου, μαθησιακή ανικανότητα και προβλήματα συμπεριφοράς.
Το Inovelon χορηγείται ως συμπλήρωμα αγωγών με άλλα αντιεπιληπτικά φάρμακα.
Επειδή ο αριθμός των ασθενών που πάσχουν από το σύνδρομο Lennox- Gastaut είναι πολύ μικρός και η ασθένεια σπανίζει, το Inovelon χαρακτηρίστηκε « ορφανό φάρμακο » (φάρμακο που χορηγείται σε σπάνιες ασθένειες) στις 20 Οκτωβρίου 2004.
Το φάρμακο χορηγείται μόνο με ιατρική συνταγή.
Πώς χρησιμοποιείται το Inovelon; Η θεραπεία με Inovelon πρέπει να γίνεται από παιδίατρο ή νευρολόγο.
Ο γιατρός πρέπει να είναι έμπειρος στη θεραπεία της επιληψίας.
Η δόση του Inovelon εξαρτάται από την ηλικία και το βάρος του ασθενούς, καθώς και από το εάν του χορηγείται βαλπροϊκό (άλλο αντιεπιληπτικό φάρμακο).
Γενικά η θεραπεία ξεκινά με ημερήσια δόση 200 ή 400 mg, η οποία στη συνέχεια προσαρμόζεται κάθε δεύτερη ημέρα, ανάλογα με την απόκριση του ασθενούς στη θεραπεία.
Το Inovelon πρέπει να λαμβάνεται με νερό και τροφή δύο φορές την ημέρα, μία το πρωί και μία το βράδυ.
Εάν ο ασθενής έχει δυσκολία στην κατάποση, μπορεί να θρυμματίσει τα δισκία και να αναμείξει τη σκόνη σε ένα ποτήρι νερό.
Το Inovelon πρέπει να χορηγείται με προσοχή σε ασθενείς με ηπατικά προβλήματα.
Για περισσότερες πληροφορίες ανατρέξτε στο φύλλο οδηγιών χρήσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το Inovelon; Η δραστική ουσία του Inovelon, η ρουφιναμίδη, είναι αντιεπιληπτικό φάρμακο.
Η ρουφιναμίδη προσκολλάται σε ειδικούς διαύλους στην επιφάνεια των εγκεφαλικών κυττάρων (διαύλους νατρίου), οι οποίοι ελέγχουν την ηλεκτρική δραστηριότητα των κυττάρων.
Προσκολλώμενη στους διαύλους, η ρουφιναμίδη αποτρέπει την ενεργοποίησή τους, περιορίζοντας τη δραστηριότητα των εγκεφαλικών κυττάρων και προλαμβάνοντας τη διάδοση της μη φυσιολογικής ηλεκτρικής δραστηριότητας μέσα στον εγκέφαλο, με αποτέλεσμα τη μείωση της πιθανότητας εκδήλωσης σπασμών.
Ποιες μελέτες εκπονήθηκαν για το Inovelon; Τα αποτελέσματα του Inovelon μελετήθηκαν προηγουμένως σε πειραματικά μοντέλα προτού μελετηθούν σε ανθρώπους.
Στην κύρια μελέτη που εκπονήθηκε για το Inovelon συμμετείχαν 139 ασθενείς ηλικίας 4 έως 30 ετών, τα τρία τέταρτα των οποίων ήταν κάτω των 17 ετών.
Όλοι οι ασθενείς έπασχαν από σύνδρομο Lennox- Gastaut, το οποίο δεν τέθηκε υπό έλεγχο, παρά τη συνεχόμενη θεραπεία επί 4 τουλάχιστον εβδομάδες με έως και 3 άλλα αντιεπιληπτικά φάρμακα.
Η μελέτη συνέκρινε τα αποτελέσματα της προσθήκης Inovelon ή της προσθήκης εικονικού φαρμάκου στη θεραπεία με τα άλλα φάρμακα την οποία ακολουθούσαν οι ασθενείς.
Ο βασικός δείκτης μέτρησης της αποτελεσματικότητας ήταν η μεταβολή του αριθμού των επιληπτικών κρίσεων 4 εβδομάδες μετά την προσθήκη του Inovelon ή του εικονικού φαρμάκου, σε σχέση με τον αριθμό τους 4 εβδομάδες πριν από την προσθήκη των φαρμάκων, καθώς και η μεταβολή της σοβαρότητας των σπασμών, όπως αυτή αξιολογήθηκε από το γονέα ή τον κηδεμόνα του ασθενούς με βάση μια επταβάθμια κλίμακα.
Ποιο είναι το όφελος του Inovelon σύμφωνα με τις μελέτες; Το Inovelon προκάλεσε μείωση του αριθμού και της σοβαρότητας των επιληπτικών κρίσεων.
Οι ασθενείς στους οποίους χορηγήθηκε Inovelon παρουσίασαν μείωση του συνολικού αριθμού των επιληπτικών κρίσεων κατά 35, 8%, σε σχέση με τις 290 κατά μέσο όρο επιληπτικές κρίσεις την περίοδο των 4 εβδομάδων πριν από την έναρξη χορήγησης του Inovelon.
Η μείωση στους ασθενείς στη θεραπεία των οποίων προστέθηκε εικονικό φάρμακο ήταν 1, 6%.
Οι ασθενείς στους οποίους χορηγήθηκε Inovelon παρουσίασαν μείωση του αριθμού των τονικών - ατονικών σπασμών (συνήθης τύπος σπασμών σε ασθενείς με σύνδρομο Lennox- Gastaut το οποίο επιφέρει συχνά επεισόδια πτώσης) κατά 42, 5%, σε σχέση με αύξηση κατά 1, 9% στους ασθενείς στους οποίους χορηγήθηκε εικονικό φάρμακο.
Για τους μισούς από τους ασθενείς στους οποίους χορηγήθηκε Inovelon αναφέρθηκε βελτίωση σε ό, τι αφορά τη σοβαρότητα των σπασμών, σε σχέση το ένα τρίτο όσων έλαβαν εικονικό φάρμακο.
Ποιοι κίνδυνοι συνδέονται με το Inovelon; Οι πιο συχνές ανεπιθύμητες ενέργειες από τη χρήση του Inovelon (που παρατηρήθηκαν σε περισσότερους από 1 στους 10 ασθενείς) ήταν υπνηλία, κεφαλαλγία, ζάλη, ναυτία, έμετος και κόπωση.
Για τον πλήρη κατάλογο όλων των ανεπιθύμητων ενεργειών που αναφέρθηκαν με το Inovelon, ανατρέξτε στο φύλλο οδηγιών χρήσης.
Το Inovelon δεν πρέπει να χορηγείται σε ασθενείς που μπορεί να παρουσιάζουν υπερευαισθησία (αλλεργία) στη ρουφιναμίδη, στα παράγωγα τριαζόλης (όπως φάρμακα τα οποία χορηγούνται για τη θεραπεία μυκητιάσεων) ή σε οποιοδήποτε άλλο συστατικό του.
Για ποιους λόγους εγκρίθηκε το Inovelon; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Inovelon υπερτερούν των κινδύνων που συνδέονται με αυτό για τη συμπληρωματική αγωγή σπασμών που συνδέονται με το σύνδρομο Lennox- Gastaut σε ασθενείς ηλικίας 4 ετών και άνω, και εισηγήθηκε τη χορήγηση άδειας κυκλοφορίας για το Inovelon.
Ποια μέτρα λαμβάνονται για την ασφαλή χρήση του Inovelon; Η εταιρία που παρασκευάζει το Inovelon θα παρακολουθήσει στενά την ασφάλεια του φαρμάκου, παρακολουθώντας επίσης περιπτώσεις status epilepticus (κατάσταση μεγάλης επιληψίας), μιας επικίνδυνης πάθησης στην οποία ο εγκέφαλος βρίσκεται σε παρατεινόμενη κατάσταση σπασμών.
Και αυτό επειδή παρατηρήθηκαν περιπτώσεις της συγκεκριμένης πάθησης σε ασθενείς στους οποίους χορηγήθηκε Inovelon στο στάδιο ανάπτυξής του.
Λοιπές πληροφορίες για το Inovelon:
©EMEA 2007
2/ 3
Στις 16 Ιανουαρίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Eisai Limited για το Inovelon.
Η περίληψη της γνώμης της Επιτροπής Ορφανών Φαρμάκων για το Inovelon διατίθεται εδώ.
Η πλήρης ευρωπαϊκή δημόσια έκθεση αξιολόγησης για το Inovelon διατίθεται εδώ.
Τελευταία ενημέρωση της περίληψης:
01- 2007.
©EMEA 2007
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 572
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EMADINE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Emadine; Το Emadine είναι διαυγές διάλυµα οφθαλµικών σταγόνων.
Περιέχει τη δραστική ουσία εµεδαστίνη (0, 5 mg/ ml).
Το Emadine διατίθεται σε φιαλίδιο και σε περιέκτες µίας δόσης.
Σε ποιες περιπτώσεις χρησιµοποιείται το Emadine; Το Emadine χορηγείται για τη θεραπεία των συµπτωµάτων της εποχιακής αλλεργικής επιπεφυκίτιδας (φλεγµονή των οφθαλµών που προκαλείται από τη γύρη σε ασθενείς µε αλλεργική ρινίτιδα).
Στα συµπτώµατα αυτά περιλαµβάνονται κνησµός, ερυθρότητα και οίδηµα.
Το Emadine χορηγείται σε ενήλικες και σε παιδιά ηλικίας άνω των τριών ετών.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Emadine; Το Emadine χορηγείται µε την εφαρµογή µίας σταγόνας στον πάσχοντα( ες) οφθαλµό( ους) δύο φορές ηµερησίως.
Οι επιδράσεις του δεν έχουν µελετηθεί για διάστηµα µεγαλύτερο των έξι εβδοµάδων.
Σε περίπτωση χορήγησης περισσότερων τύπων οφθαλµικών σταγόνων, κάθε τύπος πρέπει να χορηγείται µε χρονική διαφορά τουλάχιστον 10 λεπτών. ∆εν συνιστάται η χορήγηση του Emadine σε ασθενείς ηλικίας άνω των 65 ετών ή σε ασθενείς µε ηπατικές ή νεφρικές διαταραχές.
Πώς δρα το Emadine; Η δραστική ουσία του Emadine, η εµεδαστίνη, είναι αντιισταµινικό. ∆ρα αναστέλλοντας τους υποδοχείς στους οποίους προσκολλάται κανονικά η ισταµίνη, ουσία του οργανισµού που προκαλεί αλλεργικά συµπτώµατα.
Όταν αναστέλλεται η δράση των υποδοχέων, η ισταµίνη δεν µπορεί να επιδράσει και, κατά συνέπεια, µειώνονται τα συµπτώµατα της αλλεργίας.
Ποιες µελέτες εκπονήθηκαν για το Emadine; Το Emadine συγκρίθηκε µε την λεβοκαµπαστίνη (άλλο αντιισταµινικό φάρµακο) σε µία κύρια µελέτη στην οποία µετείχαν 222 ασθενείς ηλικίας τεσσάρων ετών και άνω, οι οποίοι έπασχαν από εποχιακή επιπεφυκίτιδα.
Ο βασικός δείκτης αποτελεσµατικότητας ήταν η µείωση του κνησµού και της ερυθρότητας και µετρήθηκε βάσει εννιαβάθµιας κλίµακας επί έξι εβδοµάδες.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged Η παρασκευάστρια εταιρία παρουσίασε επίσης τα αποτελέσµατα µελετών στις οποίες οι ασθενείς έλαβαν Emadine, λεβοκαµπαστίνη ή εικονικό φάρµακο (εικονική θεραπεία) πριν από την έκθεσή τους σε αλλεργιογόνο.
Πρόκειται για µια δοκιµασία κατά την οποία αλλεργικοί ασθενείς, οι οποίοι δεν εµφανίζουν τη στιγµή εκείνη συµπτώµατα, λαµβάνουν προκαθορισµένη δόση αλλεργιογόνου (της ουσίας στην οποία είναι αλλεργικοί) ώστε να προκληθεί αλλεργική αντίδραση.
Ποιο είναι το όφελος του Emadine σύµφωνα µε τις µελέτες; Το Emadine ήταν εξίσου αποτελεσµατικό µε τη λεβοκαµπαστίνη όσον αφορά την µείωση των συµπτωµάτων της εποχιακής επιπεφυκίτιδας.
Σε αµφότερες τις οµάδες των ασθενών, ο βαθµός κνησµού µειώθηκε από το 5, 1 κατά την έναρξη της µελέτης στο 3, 8 περίπου µετά από πέντε λεπτά και στο 2, 7 περίπου µετά από δύο ώρες.
Παρόµοιες πτώσεις σηµειώθηκαν στο βαθµό ερυθρότητας, η οποία µειώθηκε από 4, 5 σε 3, 7 µετά από πέντε λεπτά και σε 2, 7 µετά από δύο ώρες.
Μακροπρόθεσµα, ο βαθµός κνησµού σηµείωσε πτώση από έναν µέσο όρο της τάξης του 3, 9 περίπου την πρώτη ηµέρα, στο 0, 8 για το Emadine και 2, 0 για την λεβοκαµπαστίνη µετά από έξι εβδοµάδες.
Ο βαθµός ερυθρότητας µειώθηκε από το 2, 7 στο 0, 5 περίπου για το Emadine και στο 1, 1 για την λεβοκαµπαστίνη.
Παρόµοια αποτελέσµατα παρατηρήθηκαν σε ενήλικες και παιδιά.
Τα αποτελέσµατα των δοκιµών πρόκλησης αλλεργικής αντίδρασης µε αλλεργιογόνο συµφωνούν µε τα συγκεκριµένα αποτελέσµατα.
Ποιοι κίνδυνοι συνδέονται µε το Emadine; Οι συχνότερες ανεπιθύµητες ενέργειες που αναφέρθηκαν µε το Emadine (εµφανίζονται σε 1 έως 10 ασθενείς στους 100) είναι πονοκέφαλος, πόνος του οφθαλµού, ερεθισµός του οφθαλµού, θαµπή όραση, κνησµός του οφθαλµού, ξηροφθαλµία, χρώση κερατοειδούς (ο διαφανής χιτώνας µπροστά από την κόρη του οφθαλµού) και υπεραιµία του επιπεφυκότα (αυξηµένη ροή αίµατος προς τον οφθαλµό, η οποία προκαλεί ερυθρότητα).
Ο πλήρης κατάλογος των ανεπιθύµητων ενεργειών που αναφέρθηκαν µε το Emadine περιλαµβάνεται στο φύλλο οδηγιών χρήσης.
Το Emadine δεν πρέπει να χορηγείται σε άτοµα που ενδέχεται να παρουσιάζουν υπερευαισθησία (αλλεργία) στην εµεδαστίνη ή σε οποιοδήποτε άλλο συστατικό του φαρµάκου.
Το Emadine σε µορφή φιαλιδίου περιέχει χλωριούχο βενζαλκόνιο, το οποίο είναι γνωστό ότι αποχρωµατίζει τους µαλακούς φακούς επαφής.
Ως εκ τούτου, οι χρήστες µαλακών φακών επαφής πρέπει να λαµβάνουν τις δέουσες προφυλάξεις.
Για ποιους λόγους εγκρίθηκε το Emadine; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Emadine υπερτερούν των κινδύνων που συνδέονται µε αυτό για τη συµπτωµατική θεραπεία της εποχιακής αλλεργικής επιπεφυκίτιδας.
Η επιτροπή εισηγήθηκε τη χορήγηση άδειας κυκλοφορίας για το Emadine.
Λοιπές πληροφορίες για το Emadine:
Στις 27 Ιανουαρίου 1999, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Alcon Laboratories (UK) Ltd. για το Emadine.
Η άδεια κυκλοφορίας ανανεώθηκε στις 27 Ιανουαρίου 2004 και στις 27 Ιανουαρίου 2009.
Η πλήρης δηµόσια έκθεση αξιολόγησης (EPAR) του Emadine διατίθεται εδώ.
Τελευταία ενηµέρωση της περίληψης:
01- 2009.
2/ 2
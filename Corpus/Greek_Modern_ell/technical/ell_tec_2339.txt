# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 135
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PORCILIS PCV
Περίληψη EPAR για το κοινό
Το παρόν έγγραφο αποτελεί σύνοψη της ευρωπαϊκής δηµόσιας έκθεσης αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Porcilis PCV; Το Porcilis PCV είναι εµβόλιο για χοίρους που διατίθεται υπό µορφή ενέσιµου γαλακτώµατος.
Περιέχει πρωτεΐνη (αντιγόνο) του κυκλοϊού του χοίρου τύπου 2 (PCV2).
Το εµβόλιο δεν περιέχει ζωντανό PCV2.
Σε ποιες περιπτώσεις χρησιµοποιείται το Porcilis PCV; Το Porcilis PCV χρησιµοποιείται για τον εµβολιασµό των χοίρων ηλικίας τριών ηµερών και άνω κατά της λοίµωξης από τον PCV2.
Συµβάλλει στη µείωση της ποσότητας του ιού στο αίµα και στους λεµφοειδείς ιστούς των ζώων καθώς και στη µείωση της απώλειας βάρους που οφείλεται στη λοίµωξη από τον PCV2 κατά την περίοδο της πάχυνσης.
Το εµβόλιο χορηγείται µε ενδοµυϊκή ένεση σε µυ του τραχήλου, στην περιοχή πίσω από το αυτί.
Αρχίζει να παρέχει προστασία κατά του PCV2 δύο εβδοµάδες µετά από τον εµβολιασµό, ενώ η δράση του διαρκεί 22 εβδοµάδες.
Πώς δρα το Porcilis PCV; Ο κυκλοϊός του χοίρου τύπου 2 (PCV2) είναι γνωστό ότι προκαλεί ποικίλα σύνδροµα στους χοίρους, κοινώς γνωστά ως νόσοι σχετιζόµενες µε τον κυκλοϊό του χοίρου τύπου 2 (PCVD).
Είναι γενικά παραδεκτό ότι η λοίµωξη από τον PCV2 αποτελεί µεν απαραίτητο στοιχείο αλλά όχι επαρκές από µόνο του για να προκαλέσει τη νόσο.
Στα κλινικά συµπτώµατα που σχετίζονται µε τις λοιµώξεις από τον PCV2 ενδέχεται να περιλαµβάνονται και απώλεια βάρους ή ελλιπής ανάπτυξη, διόγκωση λεµφαδένων, δυσκολίες στην αναπνοή, διάρροια, µη φυσιολογική χρώση του δέρµατος και ίκτερος (κίτρινη χρώση του δέρµατος).
Το Porcilis PCV είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Porcilis PCV περιέχει µικρές ποσότητες πρωτεΐνης από τον PCV2.
Όταν το εµβόλιο χορηγείται σε έναν χοίρο, το ανοσοποιητικό του σύστηµα αναγνωρίζει την πρωτεΐνη ως « ξένο » σώµα και αντιδρά προκαλώντας ενεργή ανοσοαπόκριση.
Έτσι, το ανοσοποιητικό σύστηµα είναι σε θέση να αντιδρά ταχύτερα όταν εκτεθεί στον ιό.
Αυτή η ενεργή ανοσολογική απόκριση βοηθάει στην προστασία του χοίρου κατά της νόσου που προκαλείται από τον εν λόγω ιό.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA European Medicines Agency, 2009.
Reproduction is authorised provided the source is acknowledged Ποιες µελέτες εκπονήθηκαν για το Porcilis PCV; Το Porcilis PCV αποτέλεσε αντικείµενο µιας σειράς µελετών που διενεργήθηκαν σε χοίρους.
Οι εν λόγω µελέτες διενεργήθηκαν υπό εργαστηριακές συνθήκες καθώς και υπό τις συνήθεις συνθήκες λειτουργίας που επικρατούν στα αγροκτήµατα, αντιπροσωπευτικές διαφόρων συστηµάτων παραγωγής χοίρων.
Οι δείκτες µέτρησης της αποτελεσµατικότητας περιλάµβαναν την αύξηση βάρους, τη θνησιµότητα καθώς και τη ρινική απέκκριση και την απέκκριση µέσω κοπράνων.
Η ανοσολογική απόκριση στον εµβολιασµό εξετάσθηκε βάσει των τίτλων των αντισωµάτων στα εµβολιασµένα ζώα.
Ποιο είναι το όφελος του Porcilis PCV σύµφωνα µε τις µελέτες; Οι δοκιµές κατέδειξαν ότι ο εµβολιασµός των χοίρων µε Porcilis PCV συµβάλλει στη µείωση της ποσότητας του ιού στο αίµα και στους λεµφοειδείς ιστούς των ζώων, καθώς και στη µείωση της απώλειας βάρους που οφείλεται στη λοίµωξη από τον PCV2 κατά την περίοδο της πάχυνσης.
Ποιοι κίνδυνοι συνδέονται µε το Porcilis PCV; Μετά από τον εµβολιασµό, οι χοίροι ενδέχεται να εµφανίσουν τοπικές παροδικές αντιδράσεις στο σηµείο της ένεσης, κυρίως υπό µορφή σκληρής, θερµής και ενίοτε επώδυνης εξοίδησης (διαµέτρου έως 10 cm).
Οι εν λόγω αντιδράσεις υποχωρούν αυτόµατα εντός περίπου 14- 21 ηµερών χωρίς καµία σηµαντική επίπτωση στη γενική κατάσταση της υγείας των ζώων.
Ενδέχεται να παρατηρηθούν συστηµικές αντιδράσεις υπερευαισθησίας αµέσως µετά από τον εµβολιασµό, οι οποίες έχουν ως αποτέλεσµα πολύ ελαφρά νευρολογικά συµπτώµατα όπως τρόµος και/ ή διέγερση, τα οποία συνήθως υποχωρούν εντός µερικών λεπτών χωρίς να απαιτείται θεραπεία.
Παροδική άνοδος της θερµοκρασίας του σώµατος, που συνήθως δεν υπερβαίνει τον 1°C, ενδέχεται να παρατηρηθεί έως 2 ηµέρες µετά από τον εµβολιασµό.
Περιστασιακά, µπορεί να παρατηρηθεί άνοδος της θερµοκρασίας του απευθυσµένου έως και 2, 5 °C η οποία διαρκεί για λιγότερο από 24 ώρες.
Ορισµένα χοιρίδια ενδέχεται να παρουσιάσουν κατάπτωση και µειωµένη όρεξη έως 5 ηµέρες.
Ο εµβολιασµός µπορεί να προκαλέσει παροδική διαταραχή του ρυθµού ανάπτυξης κατά το χρονικό διάστηµα αµέσως µετά από τη χορήγηση του εµβολίου.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το Porcilis PCV περιέχει παραφινέλαιο.
Σε περίπτωση τυχαίας ένεσης/ αυτοένεσης ενδέχεται να προκληθεί έντονος πόνος και εξοίδηση, ιδίως εάν η ένεση γίνει σε άρθρωση ή σε δάκτυλο.
Σε σπάνιες περιπτώσεις αυτό µπορεί να έχει ως αποτέλεσµα την απώλεια του προσβεβληµένου δακτύλου, εάν δεν παρασχεθεί άµεση ιατρική βοήθεια.
Αν κατά λάθος ενεθείτε µε αυτό το προϊόν, ακόµα και αν η ποσότητα είναι πολύ µικρή, αναζητήστε αµέσως ιατρική συµβουλή έχοντας µαζί σας το φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά την ιατρική εξέταση, ζητήστε και πάλι ιατρική συµβουλή.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Ο χρόνος αναµονής είναι µηδέν ηµέρες.
Για ποιους λόγους εγκρίθηκε το Porcilis PCV; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Porcilis Pesti υπερτερούν των κινδύνων που συνδέονται µε αυτό για την ενεργή ανοσοποίηση των χοίρων ηλικίας άνω των τριών ηµερών κατά του PCV2, και εισηγήθηκε τη χορήγηση άδειας
©EMEA 2009
2/ 3
κυκλοφορίας για το Porcilis Pesti.
Η σχέση οφέλους- κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Porcilis PCV:
Στις 12 Ιανουαρίου 2009, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International BV για το Porcilis PCV.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
01- 2009.
©EMEA 2009
3/ 3
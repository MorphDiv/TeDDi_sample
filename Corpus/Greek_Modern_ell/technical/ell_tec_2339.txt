# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 758
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
OPTAFLU
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Optaflu; Το Optaflu είναι εμβόλιο, το οποίο διατίθεται σε μορφή ενέσιμου εναιωρήματος σε προγεμισμένη σύριγγα.
Το εμβόλιο περιέχει ως δραστικές ουσίες αδρανοποιημένα « επιφανειακά αντιγόνα » τριών διαφορετικών στελεχών (τύπων) του ιού της γρίπης (A/ Solomon Islands/ 3/ 2006, A/ Wisconsin/ 67/ 2005 and B/ Malaysia/ 2506/ 2004).
Σε ποιες περιπτώσεις χρησιμοποιείται το Optaflu; Το Optaflu χρησιμοποιείται για τον εμβολιασμό ενηλίκων κατά της γρίπης, ειδικότερα όσων διατρέχουν αυξημένο κίνδυνο ανάπτυξης επιπλοκών εξαιτίας της νόσου.
Η χρήση του εμβολίου πρέπει να γίνεται σύμφωνα με τις επίσημες συστάσεις.
Το εμβόλιο χορηγείται μόνο με ιατρική συνταγή.
Πώς χρησιμοποιείται το Optaflu; Το Optaflu χορηγείται με μία ένεση των 0, 5 ml στον μυ του άνω τμήματος του βραχίονα.
Πώς δρα το Optaflu; Το Optaflu είναι εμβόλιο.
Τα εμβόλια δρουν « διδάσκοντας » στο ανοσοποιητικό σύστημα (τη φυσική άμυνα του οργανισμού) πώς να αντιμετωπίζει τις νόσους.
Το Optaflu περιέχει τμήματα από την επιφάνεια τριών διαφορετικών στελεχών του ιού της γρίπης.
Όταν το εμβόλιο χορηγείται στον ασθενή, το ανοσοποιητικό του σύστημα αναγνωρίζει τα τμήματα του ιού ως « ξένα » σώματα και παράγει αντισώματα εναντίον τους.
Στη συνέχεια, όταν το άτομο εκτεθεί μελλοντικά ξανά σε οποιοδήποτε από τα εν λόγω στελέχη του ιού, το ανοσοποιητικό του σύστημα θα είναι σε θέση να παράγει αντισώματα γρηγορότερα, βοηθώντας στην προστασία του ατόμου έναντι της νόσου που προκαλείται από τα εν λόγω στελέχη του ιού της γρίπης.
Κάθε χρόνο η Παγκόσμια Οργάνωση Υγείας (ΠΟΥ) διατυπώνει συστάσεις για τα στελέχη της γρίπης που πρέπει να περιέχονται στα εμβόλια της επόμενης περιόδου γρίπης, και αυτά τα στελέχη της γρίπης πρέπει να περιέχονται στο Optaflu πριν από τη χρήση του εμβολίου.
Το Optaflu περιέχει σήμερα τμήματα στελεχών του ιού που αναμένεται να προκαλέσουν γρίπη κατά την περίοδο 2007/ 2008, σύμφωνα με τις συστάσεις του ΠΟΥ για το βόρειο ημισφαίριο αλλά και της
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2007.
Reproduction is authorised provided the source is acknowledged Ευρωπαϊκής Ένωσης (EΕ).
Πριν από τη χρήση του εμβολίου κατά τις επόμενες περιόδους, τα στελέχη του ιού στο Optaflu θα πρέπει να αντικατασταθούν πάλι.
Οι ιοί που χρησιμοποιούνται στο Optaflu αναπτύσσονται σε κύτταρα θηλαστικών, αντίθετα με τους ιούς των υπολοίπων εμβολίων της γρίπης που αναπτύσσονται σε αβγά ορνίθων.
Ποιες μελέτες εκπονήθηκαν για το Optaflu; Οι επιδράσεις του Optaflu ελέγχθηκαν πρώτα σε πειραματικά μοντέλα προτού μελετηθούν σε ανθρώπους.
Η αποτελεσματικότητα του Optaflu αξιολογήθηκε πρώτα σε μια σύνθεση του εμβολίου που περιείχε τα στελέχη του ιού που αναμενόταν να προκαλέσουν γρίπη κατά την περίοδο 2004/ 2005.
Η αποτελεσματικότητα του εμβολίου αξιολογήθηκε σε μια βασική μελέτη όπου μετείχαν 2. 654 ενήλικες, οι μισοί περίπου από τους οποίους ήταν ηλικιωμένοι (άνω των 60 ετών).
Οι επιδράσεις του Optaflu συγκρίθηκαν με αυτές παρόμοιου εμβολίου γρίπης, ο ιός της οποίας αναπτύχθηκε σε αβγά.
Η μελέτη σύγκρινε την ικανότητα των δύο φαρμάκων να προκαλέσουν την παραγωγή αντισωμάτων (ανοσογονικότητα), συγκρίνοντας τα επίπεδα αντισωμάτων πριν από τη χορήγηση της ένεσης και τρεις εβδομάδες μετά από αυτήν.
Η ανοσογονικότητα της σημερινής σύνθεσης του εμβολίου επιβεβαιώθηκε σε 135 ενήλικες, εκ των οποίων οι μισοί περίπου ήταν ηλικιωμένοι.
Ποιο είναι το όφελος του Optaflu σύμφωνα με τις μελέτες; Στην αρχική βασική μελέτη, τόσο το Optaflu όσο και το εμβόλιο σύγκρισης επέφεραν επαρκή επίπεδα αντισωμάτων για την προστασία έναντι και των τριών στελεχών του ιού της γρίπης, σύμφωνα με τα κριτήρια που τέθηκαν από την Επιτροπή Φαρμάκων για Ανθρώπινη Χρήση (CHMP) για εμβόλια γρίπης που παράγονται με κυτταροκαλλιέργειες.
Τα δύο εμβόλια παρουσίασαν παρόμοια αποτελέσματα στην παραγωγή αντισωμάτων, τόσο σε ενήλικες ηλικίας 60 ετών ή νεότερους όσο και σε ηλικιωμένους.
Η σημερινή σύνθεση του Optaflu για την περίοδο 2007/ 2008 προκάλεσε παρόμοια ανοσολογική απόκριση εναντίον των τριών στελεχών της γρίπης που περιείχε το εμβόλιο με την απόκριση που παρατηρήθηκε στη βασική μελέτη.
Ποιοι κίνδυνοι συνδέονται με το Optaflu; Οι συχνότερες ανεπιθύμητες ενέργειες (εμφανίζονται σε περισσότερους από 1 στους 10 ασθενείς) κατά τη χρήση του Optaflu είναι πονοκέφαλος, ερύθημα (ερυθρότητα του δέρματος), πόνος, αδιαθεσία και κόπωση.
Οι εν λόγω ανεπιθύμητες ενέργειες συνήθως εξαφανίζονται εντός μίας ή δύο ημερών χωρίς θεραπεία.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Optaflu περιλαμβάνεται στο φύλλο οδηγιών χρήσης.
Το Optaflu δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στις δραστικές ουσίες ή σε οποιοδήποτε από τα άλλα συστατικά του φαρμάκου.
Τα άτομα που έχουν πυρετό ή οξεία (μικρής διάρκειας) λοίμωξη δεν πρέπει να υποβάλλονται σε εμβολιασμό έως ότου αναρρώσουν.
Για ποιους λόγους εγκρίθηκε το Optaflu; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Optaflu υπερτερούν των κινδύνων που σχετίζονται με αυτό στην πρόληψη της γρίπης σε ενήλικες, ειδικότερα σε άτομα που διατρέχουν αυξημένο κίνδυνο ανάπτυξης σχετικών επιπλοκών.
Η επιτροπή εισηγήθηκε τη χορήγηση άδειας κυκλοφορίας για το Optaflu.
Λοιπές πληροφορίες για το Optaflu:
Την 1η Ιουνίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την ΕΈ, στην Novartis Vaccines and Diagnostics GmbH & Co.
KG για το Optaflu.
Η πλήρης δημόσια έκθεση αξιολόγησης (EPAR) του Optaflu διατίθεται εδώ.
Τελευταία ενημέρωση της περίληψης:
01- 2008.
2/ 2
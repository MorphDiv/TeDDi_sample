# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 534
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TELZIR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Telzir; Το Telzir είναι φάρμακο που περιέχει τη δραστική ουσία φοσαμπρεναβίρη.
Διατίθεται σε μορφή ροζ δισκίων σε σχήμα καψακίου (700 mg) καθώς και σε μορφή πόσιμου εναιωρήματος (50 mg/ ml).
Σε ποιες περιπτώσεις χρησιμοποιείται το Telzir; Το Telzir είναι αντιιικό φάρμακο.
Χορηγείται σε συνδυασμό με ριτοναβίρη (άλλο αντιιικό φάρμακο) και άλλα αντιιικά φάρμακα για τη θεραπεία ενηλίκων και παιδιών ηλικίας έξι ετών και άνω που έχουν προσβληθεί από τον ιό ανθρώπινης ανοσοανεπάρκειας τύπου 1 (HIV1), έναν ιό που προκαλεί σύνδροµο επίκτητης ανοσοανεπάρκειας (AIDS).
Σε ασθενείς που έχουν ήδη λάβει φάρμακα της ίδιας κατηγορίας με το Telzir (αναστολείς πρωτεάσης), οι γιατροί πρέπει να χορηγούν το Telzir μόνον αφού προηγουμένως λάβουν υπόψη τα προηγούμενα αντιικά φάρμακα που έχει λάβει ο ασθενής και αξιολογήσουν την πιθανότητα απόκρισης του ιού στο φάρμακο.
Το φάρμακο χορηγείται μόνο με ιατρική συνταγή.
Πώς χρησιμοποιείται το Telzir; Η έναρξη της θεραπείας με Telzir πρέπει να πραγματοποιείται από γιατρό πεπειραμένο στην αντιμετώπιση της λοίμωξης HIV.
Η συνιστώμενη δόση του Telzir για ενήλικες και παιδιά βάρους άνω των 39 kg είναι 700 mg δύο φορές την ημέρα.
Σε παιδιά ηλικίας άνω των έξι ετών και σωματικού βάρους μεταξύ 25 και 39 kg η δόση εξαρτάται από το σωματικό βάρος.
Δεν υπάρχει συνιστώμενη δόση για παιδιά σωματικού βάρους κάτω των 25 kg.
Τα δισκία Telzir λαμβάνονται με ή χωρίς τροφή.
Το πόσιμο εναιώρημα Telzir πρέπει να λαμβάνεται χωρίς τροφή και με άδειο στομάχι στους ενήλικες, αλλά στα παιδιά πρέπει να λαμβάνεται με τροφή προκειμένου να καλύπτεται η γεύση του και να διευκολύνεται η τήρηση της θεραπείας.
Στους ενήλικες κάθε δόση Telzir πρέπει να χορηγείται με 100 mg ριτοναβίρης, δύο φορές την ημέρα.
Στα παιδιά η δόση ριτοναβίρης εξαρτάται από το σωματικό βάρος.
Οι ενήλικες με ηπατικά προβλήματα πρέπει να λαμβάνουν μειωμένη δόση και να παρακολουθούνται στενά για την ασφάλεια και την απόκριση στη θεραπεία.
Το Telzir δεν έχει μελετηθεί σε ασθενείς κάτω των 18 ετών με ηπατικά προβλήματα.
Περισσότερες πληροφορίες περιλαμβάνονται στο φύλλο οδηγιών χρήσης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu  European Medicines Agency, 2009.
Reproduction is authorised provided the source is acknowledged Πώς δρα το Telzir; Η δραστική ουσία του Telzir, η φοσαμπρεναβίρη, είναι « προφάρμακο » του αναστολέα πρωτεάσης αμπρεναβίρη, που σημαίνει ότι μετατρέπεται στον οργανισμό σε αμπρεναβίρη.
Τον Οκτώβριο 2000 χορηγήθηκε άδεια κυκλοφορίας σε ολόκληρη την Ευρωπαϊκή Ένωση στην αμπρεναβίρη με την εμπορική ονομασία Agenerase.
Η αμπρεναβίρη αναστέλλει τη δράση ενός ενζύμου που ονομάζεται πρωτεάση και συμμετέχει στον πολλαπλασιασμό του HIV.
Όταν η δράση του ενζύμου αναστέλλεται, ο ιός δεν πολλαπλασιάζεται κανονικά, γεγονός που επιβραδύνει την εξάπλωση της λοίμωξης.
Η ριτοναβίρη είναι ένας άλλος αναστολέας πρωτεάσης που χρησιμοποιείται ως « ενισχυτικός παράγοντας ».
Μειώνει το ρυθμό διάσπασης της αμπρεναβίρης, αυξάνοντας τη συγκέντρωσή της στο αίμα.
Κατ ’ αυτόν τον τρόπο είναι δυνατή η χορήγηση χαμηλότερης δόσης Telzir για την επίτευξη της ίδιας αντιιικής επίδρασης.
Το Telzir, σε συνδυασμό με άλλα αντιιικά φάρμακα, μειώνει την ποσότητα του HIV στο αίμα και διατηρεί τον ιό σε χαμηλά επίπεδα.
Το Telzir δεν θεραπεύει τη λοίμωξη από τον ιό HIV ούτε το AIDS, αλλά μπορεί να επιβραδύνει τη βλάβη που προκαλείται στο ανοσοποιητικό σύστημα και την ανάπτυξη λοιμώξεων και νόσων που σχετίζονται με το AIDS.
Ποιες μελέτες εκπονήθηκαν για το Telzir; Το Telzir έχει μελετηθεί σε τρεις βασικές μελέτες στις οποίες συμμετείχαν 1. 862 προσβεβλημένοι από HIV ενήλικες.
Στην πρώτη μελέτη το Telzir ενισχυμένο με ριτοναβίρη συγκρίθηκε με τη νελφιναβίρη (άλλος αναστολέας πρωτεάσης) σε πρωτοθεραπευόμενους ενήλικες (ενήλικες που είχαν λάβει προηγουμένως θεραπεία για τη λοίμωξη HIV για χρονικό διάστημα όχι μεγαλύτερο των 4 εβδομάδων).
Οι άλλες δύο μελέτες συνέκριναν το Telzir με τη λοπιναβίρη (άλλος αναστολέας πρωτεάσης), αμφότερα με ενίσχυση ριτοναβίρης.
Σε μία από αυτές τις μελέτες, οι ασθενείς ήταν πρωτοθεραπευόμενοι, ενώ στην άλλη είχαν υποβληθεί κατά το παρελθόν σε θεραπεία για τον ιό HIV περιλαμβανομένων αναστολέων πρωτεάσης.
Και στις τρεις μελέτες, οι ασθενείς έλαβαν επίσης δύο αναστολείς ανάστροφης μεταγραφάσης (ένας άλλος τύπος αντιιικού φαρμάκου).
Ο βασικός δείκτης μέτρησης της αποτελεσματικότητας ήταν η συγκέντρωση του HIV στο αίμα (ιικό φορτίο) κατά τις πρώτες 48 εβδομάδες θεραπείας.
Η αποτελεσματικότητα του Telzir, σε συνδυασμό με άλλα αντιιικά φάρμακα, αξιολογήθηκε επίσης σε μία κύρια μελέτη στην οποία συμμετείχαν 57 προσβεβλημένα από HIV παιδιά ηλικίας μεταξύ 2 και 18 ετών.
Ποιο είναι το όφελος του Telzir σύμφωνα με τις μελέτες; Στις μελέτες όπου μετείχαν πρωτοθεραπευόμενοι ενήλικες, το ενισχυμένο με ριτοναβίρη Telzir ήταν εξίσου αποτελεσματικό με τα φάρμακα σύγκρισης, αλλά λιγότερο αποτελεσματικό στη θεραπεία ενηλίκων που είχαν υποβληθεί κατά το παρελθόν σε θεραπεία για τον HIV.
Μετά από 48 εβδομάδες θεραπείας Telzir με ενίσχυση ριτοναβίρης, 69% των πρωτοθεραπευόμενων ενηλίκων (221 από τους 322) και 68% των ενηλίκων που έλαβαν νελφιναβίρη (221 από τους 322) παρουσίασαν ιικό φορτίο κάτω από 400 αντίγραφα/ ml.
Παρόμοια αποτελέσματα παρατηρήθηκαν και στη μελέτη σύγκρισης του Telzir με τη λοπιναβίρη, όπου περίπου τα τρία τέταρτα αμφότερων των ομάδων ασθενών παρουσίασαν ιικό φορτίο κάτω από 400 αντίγραφα/ ml.
Στη μελέτη όπου μετείχαν ασθενείς που είχαν υποβληθεί σε προηγούμενη θεραπεία για τον HIV, οι ασθενείς που έλαβαν λοπιναβίρη παρουσίασαν μεγαλύτερη μείωση του ιικού φορτίου στις πρώτες 48 εβδομάδες.
Παρόμοιο όφελος παρατηρήθηκε στα παιδιά που έλαβαν Telzir.
Ωστόσο, λόγω του μικρού αριθμού παιδιών ηλικίας κάτω των έξι ετών δεν υπήρχαν επαρκή δεδομένα για να υποστηριχθεί η χορήγηση του Telzir σε αυτή την ηλικιακή ομάδα.
Ποιοι κίνδυνοι συνδέονται με το Telzir; Οι συχνότερες ανεπιθύμητες ενέργειες του Telzir σε ενήλικες (εμφανίζονται σε περισσότερους από 1 στους 10 ασθενείς) είναι διάρροια και αύξηση των τριγλυκεριδίων (τύπος λιπιδίου) στο αίμα.
Παρόμοιες ανεπιθύμητες ενέργειες παρατηρήθηκαν και στα παιδιά.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Telzir περιλαμβάνεται στο φύλλο οδηγιών χρήσης.
Το Telzir δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην φοσαμπρεναβίρη, την αμπρεναβίρη, σε οποιοδήποτε άλλο συστατικό του Telzir ή στη ριτοναβίρη.
Το Telzir δεν πρέπει να χορηγείται σε ασθενείς που λαμβάνουν ριφαμπικίνη (χρησιμοποιείται για τη θεραπεία της φυματίωσης), λειχηνόχορτο ή υπερικόν το διάτρητον (St John’ s wort, φυτικό παρασκεύασμα για τη θεραπεία της κατάθλιψης), ή φάρμακα που διασπώνται με τον ίδιο
2/ 3 τρόπο όπως το Telzir ή η ριτοναβίρη και είναι επιβλαβή όταν υπάρχουν σε υψηλά επίπεδα στο αίμα.
Ο πλήρης κατάλογος των φαρμάκων αυτών περιλαμβάνεται στο φύλλο οδηγιών χρήσης.
Το Telzir δεν πρέπει να χορηγείται ταυτόχρονα με άλλα φάρμακα που περιέχουν αμπρεναβίρη, διότι το φάρμακο μετατρέπεται σε αμπρεναβίρη στον οργανισμό.
Επίσης, χρειάζεται προσοχή όταν το Telzir χορηγείται ταυτόχρονα με ορισμένα άλλα φάρμακα.
Για περισσότερες λεπτομέρειες ανατρέξτε στο φύλλο οδηγιών χρήσης.
Όπως συμβαίνει και με τα άλλα φάρμακα κατά του HIV, οι ασθενείς που λαμβάνουν Telzir διατρέχουν κίνδυνο να εμφανίσουν λιποδυστροφία (αλλαγές στην κατανομή του σωματικού λίπους), οστεονέκρωση (νέκρωση του οστίτη ιστού) ή σύνδρομο επανενεργοποίησης του ανοσοποιητικού συστήματος (συμπτώματα λοίμωξης που προκαλούνται από την αποκατάσταση του ανοσοποιητικού συστήματος).
Οι ασθενείς που αντιμετωπίζουν ηπατικά προβλήματα (περιλαμβανομένων των λοιμώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης όταν λαμβάνουν Telzir.
Για ποιους λόγους εγκρίθηκε το Telzir; Η Επιτροπή Φαρμάκων για Ανθρώπινη Χρήση (CHMP) έκρινε ότι το Telzir, το οποίο περιέχει ένα προφάρμακο της αμπρεναβίρης, προσφέρει ένα πλεονέκτημα στους ασθενείς, καθώς για την ίδια δόση αμπρεναβίρης απαιτείται μικρότερος αριθμός δισκίων Telzir σε σύγκριση με τα καψάκια Agenerase.
Η επιτροπή αποφάσισε ότι τα οφέλη του Telzir, χορηγούμενου σε συνδυασμό με άλλα αντιρετροϊκά φαρμακευτικά προϊόντα, υπερτερούν των κινδύνων που συνδέονται με αυτό για τη θεραπεία ενηλίκων και παιδιών ηλικίας έξι ετών και άνω που έχουν προσβληθεί από τον HIV- 1.
Η επιτροπή επεσήμανε ότι σε ενήλικες με μέτρια έκθεση σε αντιιικά φάρμακα για τη θεραπεία της λοίμωξης HIV, το Telzir με ενίσχυση ριτοναβίρης δεν καταδείχθηκε εξίσου αποτελεσματικό με τη λοπιναβίρη με ενίσχυση ριτοναβίρης.
Σε ασθενείς με μεγάλη προηγούμενη θεραπευτική εμπειρία, η χορήγηση του Telzir με ενίσχυση ριτοναβίρης δεν έχει μελετηθεί επαρκώς.
Επιπλέον, δεν διεξήχθηκαν συγκριτικές μελέτες σε παιδιά.
Η επιτροπή εισηγήθηκε τη χορήγηση άδειας κυκλοφορίας για το Telzir.
Λοιπές πληροφορίες για το Telzir:
Στις 12 Ιουλίου 2004, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Glaxo Group Ltd για το Telzir.
Η πλήρης δημόσια έκθεση αξιολόγησης (EPAR) του Telzir διατίθεται εδώ.
Τελευταία ενημέρωση της περίληψης:
03- 2009.
3/ 3
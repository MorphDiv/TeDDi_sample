# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 095
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EQUILIS PREQUENZA TE
Περίληψη EPAR για το κοινό
Το παρόν έγγραφο αποτελεί σύνοψη της ευρωπαϊκής δηµόσιας έκθεσης αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Equilis Prequenza Te; Το Equilis Prequenza Te είναι εµβόλιο για χρήση σε ίππους.
Περιέχει τµήµατα (υποµονάδες) τριών στελεχών του ιού της γρίπης των ιπποειδών (‘ A/ equine- 1/ Prague/ 1/ 56 ’, ‘ A/ equine - 2/ Newmarket/ 1/ 93 ’ και ‘ A/ equine- 2/ Newmarket/ 2/ 93 ’) καθώς και ανατοξίνη τετάνου (χηµικά εξασθενηµένη τοξίνη από το βακτήριο του τετάνου).
Το εµβόλιο διατίθεται σε µορφή ενέσιµου εναιωρήµατος.
Σε ποιες περιπτώσεις χρησιµοποιείται το Equilis Prequenza Te; Το Equilis Prequenza Te χρησιµοποιείται για τον εµβολιασµό ίππων από την ηλικία των 6 µηνών κατά της γρίπης των ιπποειδών και του τετάνου.
Το εµβόλιο µειώνει τα συµπτώµατα της γρίπης των ιπποειδών και την απέκκριση του ιού µετά από τη λοίµωξη.
Η γρίπη των ιπποειδών είναι µια εξαιρετικά µεταδοτική και ιδιαίτερα κοινή νόσος των ίππων, όµως σπανίως είναι θανατηφόρα.
Επίσης, το εµβόλιο διεγείρει την προστασία κατά του τετάνου για την πρόληψη της θνησιµότητας.
Ο τέτανος είναι µία οξεία, συχνά θανατηφόρα νόσος που προκαλείται από τη νευροτοξίνη του βακτηρίου Clostridium tetani.
Η νόσος, η οποία συνήθως οφείλεται σε µολυσµένα τραύµατα, χαρακτηρίζεται από γενική ακαµψία (δυσκαµψία) και ακούσιους σπασµούς των µυών.
Οι ίπποι συγκαταλέγονται µεταξύ των πλέον ευαίσθητων ειδών στον τέτανο.
Το εµβόλιο χορηγείται µε ενδοµυϊκή ένεση.
Οι ίπποι πρέπει να υποβάλλονται σε αρχικό εµβολιασµό ο οποίος συνίσταται σε 2 ενέσεις µεταξύ των οποίων µεσολαβεί χρονικό διάστηµα 4 εβδοµάδων.
Για τη διατήρηση της προστασίας, οι ίπποι πρέπει να επανεµβολιάζονται.
Για προστασία έναντι της γρίπης, ο πρώτος επανεµβολιασµός πρέπει να χορηγείται 5 µήνες µετά από τον αρχικό εµβολιασµό, ακολουθούµενος από ετήσιους επανεµβολιασµούς.
Για προστασία έναντι του τετάνου, ο πρώτος επανεµβολιασµός πρέπει να χορηγείται το αργότερο 17 µήνες µετά από τον αρχικό εµβολιασµό.
Στη συνέχεια, συνιστάται επανεµβολιασµός κάθε 2 χρόνια.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu © European Medicines Agency, 2008.
Reproduction is authorised provided the source is acknowledged.
Πώς δρα το Equilis Prequenza Te; Το Equilis Prequenza Te περιέχει τµήµατα (υποµονάδες) των ιών της γρίπης κατά των οποίων ενδείκνυται το εµβόλιο.
Τα εν λόγω τµήµατα διεγείρουν την προστατευτική απόκριση του ανοσοποιητικού συστήµατος (της φυσικής άµυνας του οργανισµού) αλλά δεν προκαλούν τη νόσο.
Το εµβόλιο περιέχει επίσης κεκαθαρµένη ανατοξίνη τετάνου.
Η ανατοξίνη είναι τοξίνη που έχει υποστεί επεξεργασία για την εξουδετέρωση της τοξικής της δράσης, διατηρεί όµως τις αντιγονικές της ιδιότητες.
Τα εµβόλια δρουν « διδάσκοντας » στο ανοσοποιητικό σύστηµα τον τρόπο άµυνας έναντι νόσων.
Η χορήγηση του προϊόντος σε ίππους συµβάλλει στην ταχύτερη απόκριση του ανοσοποιητικού συστήµατος του ζώου, όταν αυτό εκτεθεί φυσιολογικά στον ιό της γρίπης των ιππoειδών και στο βακτήριο Clostridium tetani.
Με αυτόν τον τρόπο παρέχεται προστασία από τη γρίπη των ιπποειδών και τον τέτανο.
Το εµβόλιο περιλαµβάνει επίσης µία « ανοσοενισχυτική ουσία » για την επίτευξη καλύτερης ανοσοαπόκρισης.
Ποιες µελέτες εκπονήθηκαν για το Equilis Prequenza Te; Η ασφάλεια του Equilis Prequenza Te εξετάσθηκε σε διάφορες µελέτες υπό εργαστηριακές και πραγµατικές συνθήκες σε µεγάλο αριθµό ίππων ηλικίας άνω των 2 µηνών.
Από τις µελέτες προέκυψε ότι το προϊόν είναι καλώς ανεκτό από ίππους διαφορετικών ηλικιών.
Το Equilis Prequenza Te µελετήθηκε επίσης σε κυοφορούσες φορβάδες και δεν παρατηρήθηκε αρνητική επίδραση στην κύηση, στον τοκετό και στους απογόνους των φορβάδων µετά από εµβολιασµό σε διαφορετικά χρονικά διαστήµατα κατά τη διάρκεια της εγκυµοσύνης.
Η αποτελεσµατικότητα του Equilis Prequenza Te εξετάσθηκε σε αρκετές µελέτες υπό εργαστηριακές και πραγµατικές συνθήκες.
Σε ό, τι αφορά τον τέτανο, για λόγους ηθικής δεν διενεργήθηκε πείραµα µόλυνσης.
Ο βασικός δείκτης µέτρησης της αποτελεσµατικότητας του Equilis Prequenza Te έναντι της γρίπης των ιπποειδών ήταν η παραγωγή προστατευτικών επιπέδων αντισωµάτων κατά των συστατικών του ιού της γρίπης.
Οι µελέτες συνέκριναν επίσης τα κλινικά συµπτώµατα και την απέκκριση του ιού σε µια οµάδα εµβολιασµένων ζώων µε αυτά µιας οµάδας µαρτύρων (δηλαδή µιας οµάδας που δεν έλαβε το εµβόλιο ή έλαβε ένα ανταγωνιστικό προϊόν).
Σε ό, τι αφορά τον τέτανο, ο βασικός δείκτης µέτρησης της αποτελεσµατικότητας ήταν η παραγωγή προστατευτικών επιπέδων αντισωµάτων έναντι της ανατοξίνης τετάνου.
Ποιο είναι το όφελος του Equilis Prequenza Te σύµφωνα µε τις µελέτες; Οι µελέτες κατέδειξαν ότι το Equilis Prequenza Te είναι αποτελεσµατικό εµβόλιο κατά της γρίπης των ιπποειδών για τη µείωση των κλινικών συµπτωµάτων και της απέκκρισης του ιού µετά από τη λοίµωξη, καθώς και κατά του τετάνου για την πρόληψη της θνησιµότητας σε ίππους ηλικίας άνω των 6 µηνών.
Οι ίπποι ανέπτυξαν προστατευτικά επίπεδα αντισωµάτων δύο εβδοµάδες µετά από τον αρχικό εµβολιασµό.
Η διάρκεια της προστασίας ήταν 5 µήνες µετά από τον αρχικό εµβολιασµό και 12 µήνες µετά από τον πρώτο επανεµβολιασµό για τη γρίπη των ιπποειδών, ενώ για τον τέτανο 17 µήνες µετά από τον αρχικό εµβολιασµό και 24 µήνες µετά από τον πρώτο επανεµβολιασµό.
Ποιοι κίνδυνοι συνδέονται µε το Equilis Prequenza Te; Στο σηµείο της ένεσης, ενδέχεται να προκληθεί διάχυτη σκληρή ή µαλακή εξοίδηση (µέγιστης διαµέτρου 5 cm), η οποία υποχωρεί εντός 2 ηµερών.
Περιστασιακά, µπορεί να εµφανιστεί πόνος στο σηµείο της ένεσης.
Σε ορισµένες περιπτώσεις, ενδέχεται να σηµειωθεί πυρετός για µία ηµέρα και έως 3 ηµέρες σε εξαιρετικές περιπτώσεις.
Σελίδα 2/ 3 ©EMEA 2008 Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Ο χρόνος αναµονής είναι µηδέν ηµέρες.
Πόσος χρόνος απαιτείται πριν από τη χρήση του γάλακτος για κατανάλωση από τον άνθρωπο; Μηδέν ηµέρες.
Για ποιους λόγους εγκρίθηκε το Equilis Prequenza Te; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Equilis Prequenza Te υπερτερούν των κινδύνων που συνδέονται µε αυτό στην ανοσοποίηση ίππων ηλικίας άνω των 6 µηνών κατά της γρίπης των ιπποειδών για τη µείωση των κλινικών συµπτωµάτων και της απέκκρισης του ιού µετά από τη λοίµωξη, καθώς και κατά του τετάνου για την πρόληψη της θνησιµότητας.
Η επιτροπή εισηγήθηκε τη χορήγηση άδειας κυκλοφορίας για το Equilis Prequenza Te.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Equilis Prequenza Te:
Στις 8 Ιουλίου 2005, η Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International BV για το Equilis Prequenza Te.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Οκτώβριος 2008
Σελίδα 3/ 3 ©EMEA 2008
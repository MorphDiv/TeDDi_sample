# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 353
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
MABCAMPATH
Περίληψη (EPAR) για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το MabCampath; Το MabCampath είναι πυκνό διάλυμα για την παρασκευή διαλύματος προς έγχυση (κατά σταγόνες ενδοφλέβια έγχυση).
Περιέχει την δραστική ουσία αλεμτουζουμάμπη (10 mg/ ml ή 30 mg/ ml).
Σε ποιες περιπτώσεις χρησιμοποιείται το MabCampath; Το MabCampath είναι αντικαρκινικό φάρμακο.
Χρησιμοποιείται στη θεραπεία ασθενών που πάσχουν από χρόνια λεμφοκυτταρική λευχαιμία (ΧΛΛ), η οποία είναι καρκίνος των λεμφοκυττάρων (τύπος λευκών αιμοσφαιρίων).
Το MabCampath χορηγείται σε ασθενείς για τους οποίους οι αγωγές συνδυασμού που περιέχουν φλουδαραβίνη (άλλο φάρμακο που χορηγείται για τη θεραπεία της λευχαιμίας) κρίνονται ακατάλληλες.
Το φάρμακο χορηγείται μόνο με ιατρική συνταγή.
Πώς χρησιμοποιείται το MabCampath; Το MabCampath πρέπει να χορηγείται υπό την παρακολούθηση ιατρού έμπειρου στη χορήγηση καρκινικών θεραπειών.
Πρέπει να χορηγούνται στους ασθενείς στεροειδή, ένα αντιισταμινικό και ένα παυσίπονο πριν από την πρώτη δόση και πριν από κάθε αύξηση της δοσολογίας.
Πρέπει επίσης να χορηγούνται αντιβιοτικά και αντιιικά φάρμακα τόσο κατά τη διάρκεια όσο και μετά τη θεραπεία.
Το MabCampath χορηγείται με έγχυση διάρκειας περίπου δύο ωρών.
Κατά τη διάρκεια της πρώτης εβδομάδας της θεραπείας, το MabCampath πρέπει να χορηγείται σε αυξανόμενες δόσεις, 3 mg την ημέρα 1, 10 mg την ημέρα 2 και 30 mg την ημέρα 3, εφόσον κάθε δόση είναι καλά ανεκτή.
Αυτό λέγεται « κλιμακωτή αύξηση δόσεων ».
Η συνιστώμενη δοσολογία είναι 30 mg την ημέρα χορηγούμενη τρεις φορές την εβδομάδα (μέρα παρά μέρα) για μέγιστο χρονικό διάστημα 12 εβδομάδων.
Οι ασθενείς πρέπει να παρακολουθούνται κατά τη διάρκεια της θεραπείας για να παρατηρείται η ανταπόκρισή τους, αλλά και για να ελέγχονται τα επίπεδα των αιμοπεταλίων (συστατικά του αίματος που συντελούν στην πήξη) και των ουδετερόφιλων (τα λευκά αιμοσφαίρια που καταπολεμούν τη λοίμωξη), διότι σε περίπτωση που τα επίπεδα είναι πολύ χαμηλά, η θεραπεία πρέπει να διακόπτεται προσωρινά ή να τερματίζεται οριστικά.
Για περισσότερες πληροφορίες ανατρέξτε στην περίληψη των χαρακτηριστικών του προϊόντος (επίσης τμήμα της ευρωπαϊκής δημόσιας έκθεσης αξιολόγησης).
7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Πώς δρα το MabCampath; Η δραστική ουσία του MabCampath, η αλεμτουζουμάμπη, είναι μονοκλωνικό αντίσωμα.
Το μονοκλωνικό αντίσωμα είναι ένα αντίσωμα (τύπος πρωτεΐνης) που μπορεί να αναγνωρίζει και να προσκολλάται σε μια συγκεκριμένη δομή (αποκαλούμενη αντιγόνο) η οποία υπάρχει σε συγκεκριμένα κύτταρα του σώματος.
Στη ΧΛΛ παράγονται πάρα πολλά λεμφοκύτταρα.
Η αλεμτουζουμάμπη μπορεί να προσκολλάται σε ένα τύπο γλυκοπρωτεΐνης (πρωτεΐνη επικαλυμμένη με μόρια σακχάρου) που ονομάζεται CD52, η οποία υπάρχει στην επιφάνεια των λεμφοκυττάρων.
Ως αποτέλεσμα αυτής της προσκόλλησης, τα λεμφοκύτταρα πεθαίνουν, γεγονός που συντελεί στον έλεγχο της ΧΛΛ.
Ποιες μελέτες εκπονήθηκαν για το MabCampath; Έχουν διεξαχθεί τέσσερεις βασικές μελέτες σε σύνολο 446 ασθενών με ΧΛΛ.
Σε μία μελέτη συμμετείχαν 297 ασθενείς που δεν είχαν λάβει προηγούμενη αγωγή.
Συγκρίθηκε η αποτελεσματικότητα της αγωγής MabCampath διάρκειας 12 εβδομάδων με την αγωγή διάρκειας ενός έτους με χλωραμβουκίλη (άλλο αντικαρκινικό φάρμακο).
Ο κύριος δείκτης μέτρησης της αποτελεσματικότητας ήταν το χρονικό διάστημα μέχρι την επιδείνωση της ασθένειας ή το θάνατο του ασθενούς.
Οι άλλες τρεις μελέτες πραγματοποιήθηκαν σε σύνολο 149 ασθενών οι οποίοι είχαν ήδη υποβληθεί σε άλλες θεραπείες.
Στις μελέτες αυτές το φάρμακο δεν συγκρίθηκε με κάποια άλλη θεραπεία.
Στη βασική μελέτη συμμετείχαν 93 ασθενείς στους οποίους η προηγούμενη αγωγή με φλουδαραβίνη δεν ήταν πλέον αποτελεσματική.
Ο κύριος δείκτης μέτρησης της αποτελεσματικότητας ήταν η συνολική ανταπόκριση στη θεραπεία.
Ποιο είναι το όφελος του MabCampath σύμφωνα με τις μελέτες; Στους ασθενείς που δεν είχαν υποβληθεί προηγουμένως σε θεραπεία, το MabCampath ήταν αποτελεσματικότερο από τη χλωραμβουκίλη.
Στους ασθενείς που έλαβαν MabCampath παρήλθε χρονικό διάστημα 14, 6 μηνών κατά μέσο όρο μέχρι την επιδείνωση της ασθένειας ή μέχρι το θάνατο του ασθενούς, σε σύγκριση με αντίστοιχο διάστημα 11, 7 μηνών στους ασθενείς που έλαβαν χλωραμβουκίλη.
Στη βασική μελέτη στους ασθενείς που είχαν ήδη υποβληθεί σε αγωγή, ποσοστό 33% των ασθενών ανταποκρίθηκαν στη θεραπεία MabCampath μερικώς ή πλήρως.
Παρόμοια ήταν τα αποτελέσματα των άλλων δύο μελετών σε ασθενείς που είχαν προηγουμένως υποβληθεί σε αγωγή.
Ποιοι κίνδυνοι συνδέονται με το MabCampath; Ανεπιθύμητες ενέργειες εμφανίζονται σε περίπου 97% των ασθενών που δεν έχουν υποβληθεί προηγουμένως σε θεραπεία και σε περίπου 80% των ασθενών που έχουν λάβει προηγουμένως άλλη αγωγή.
Οι πιο συχνές ανεπιθύμητες ενέργειες (αυτές που εμφανίζονται σε περισσότερους από 1 στους 10 ασθενείς) είναι λοιμώξεις, υπόταση (χαμηλή αρτηριακή πίεση), ναυτία, κνίδωση (εξάνθημα που προκαλεί φαγούρα), εξάνθημα, πυρετός, ρίγος, μικρός αριθμός αιμοσφαιρίων (κοκκιοκύτταρα, αιμοπετάλια και ερυθρά αιμοσφαίρια), ανορεξία (απώλεια όρεξης), πονοκέφαλος, δύσπνοια (δυσκολία στην αναπνοή), έμετος, διάρροια, κνησμός (φαγούρα), υπεριδρωσία (αυξημένη εφίδρωση) και κόπωση.
Ο πλήρης κατάλογος όλων των ανεπιθύμητων ενεργειών που αναφέρθηκαν με το MabCampath περιλαμβάνεται στο φύλλο οδηγιών χρήσης.
Το MabCampath δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην αλεμτουζουμάμπη, στις πρωτεΐνες ποντικού, ή σε κάποιο άλλο συστατικό του φαρμάκου.
Επίσης, το MabCampath δεν πρέπει να χορηγείται σε ασθενείς: • με ενεργή λοίμωξη που έχει εξαπλωθεί στον οργανισμό, • με λοίμωξη HIV • µε ενεργές δευτερογενείς κακοήθειες • σε κατάσταση εγκυμοσύνης.
Για ποιους λόγους εγκρίθηκε το MabCampath; Η Επιτροπή Φαρμάκων για Ανθρώπινη Χρήση (CHMP) επεσήμανε ότι η αποτελεσματικότητα του MabCampath έχει μεν καταδειχθεί αλλά ότι δεν υφίστανται στοιχεία από μελέτες που συγκρίνουν άμεσα το MabCampath με αγωγές συνδυασμού που περιέχουν φλουδαραβίνη, οι οποίες χρησιμοποιούνται ευρέως για τη θεραπεία ασθενών με ΧΛΛ.
Συνεπώς, η επιτροπή κατέληξε στο συμπέρασμα ότι τα οφέλη του MabCampath υπερτερούν των κινδύνων που σχετίζονται με αυτό στη θεραπεία ασθενών με Β- λεμφοκυττάρων χρόνια 2/ 3 λεμφοκυτταρική λευχαιμία για τους οποίους οι αγωγές συνδυασμού με φλουδαραβίνη κρίνονται ακατάλληλες, και εισηγήθηκε τη χορήγηση άδειας κυκλοφορίας για το MabCampath.
Το MabCampath εγκρίθηκε αρχικά με τη διαδικασία των « Εξαιρετικών Περιστάσεων » διότι, για επιστημονικούς λόγους, δεν είχε καταστεί δυνατόν να ληφθεί πλήρης πληροφόρηση για το φάρμακο.
Δεδομένου ότι η εταιρία υπέβαλε τις συμπληρωματικές πληροφορίες που της ζητήθηκαν, το καθεστώς των « Εξαιρετικών Περιστάσεων » έλαβε τέλος στις 4 Ιουλίου 2008.
Ποια μέτρα λαμβάνονται για την ασφαλή χρήση του MabCampath?
Η εταιρεία που παρασκευάζει το MabCampath θα διανείμει ενημερωτικό φυλλάδιο με πληροφορίες για την ασφάλεια του φαρμάκου σε όλους τους γιατρούς στο σύνολο των κρατών μελών που συνταγογραφούν το MabCampath.
Λοιπές πληροφορίες για το MabCampath:
Στις 6 Ιουλίου 2001 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το MabCampath.
Η άδεια κυκλοφορίας ανανεώθηκε στις 6 Ιουλίου 2006.
Κάτοχος της άδειας κυκλοφορίας είναι η Genzyme Europe BV.
Η πλήρης δημόσια έκθεση αξιολόγησης (EPAR) του MabCampath διατίθεται εδώ.
Τελευταία ενημέρωση της περίληψης:
06- 2008.
3/ 3
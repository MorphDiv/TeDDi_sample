# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ CVMP/ 042
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ECONOR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Econor; Το Econor είναι πρόµιγµα για φαρµακούχο τροφή για χοίρους.
Το πρόµιγµα αναµειγνύεται στη χοιροτροφή από ένα εγκεκριµένο αλεστήριο και η φαρµακούχος τροφή που προκύπτει διανέµεται στη συνέχεια στον κτηνοτρόφο για τη θεραπεία µεγάλου αριθµού χοίρων.
Το Econor περιέχει τη δραστική ουσία βαλνεµουλίνη σε συγκέντρωση 0, 5%, 1%, 10%, και 50%.
Είναι πιθανόν να µην διατίθενται όλες οι συγκεντρώσεις στη χώρα σας.
Σε ποιες περιπτώσεις χρησιµοποιείται το Econor; Το Econor είναι αντιβιοτικό.
Χορηγείται σε χοίρους για τη θεραπεία και / ή την πρόληψη ορισµένων µολυσµατικών ασθενειών που προκαλούνται από βακτήρια και προσβάλλουν τους πνεύµονες (π. χ. ενζωοτική πνευµονία των χοίρων) ή την εντερική οδό (π. χ. δυσεντερία των χοίρων, υπερπλαστική εντεροπάθεια των χοίρων (ειλεΐτιδα) ή κολίτιδα από σπειροχαίτωση (κολίτιδα)).
Το Econor βελτιώνει την κατάσταση της υγείας και το βάρος των χοίρων στους οποίους χορηγείται, αλλά ενδέχεται να µην εξαλείψει πλήρως τα βακτήρια που προκάλεσαν τη µόλυνση στους πνεύµονες.
Το Econor αναµειγνύεται στη χοιροτροφή.
Η δόση και η διάρκεια της θεραπείας εξαρτώνται από την πάθηση κατά της οποίας χορηγείται.
Για περισσότερες πληροφορίες ανατρέξτε στο Φύλλο Οδηγιών Χρήσης.
Πώς δρα το Econor; Η δραστική ουσία του Econor, η βαλνεµουλίνη, είναι αντιβιοτικό της οµάδας των πλευροµουτιλινών.
Η δράση της συνίσταται στην αναστολή της παραγωγής των πρωτεϊνών στα ριβοσώµατα των βακτηρίων και στην αναστολή της ανάπτυξης των βακτηρίων.
Η βαλνεµουλίνη είναι δραστική κατά µιας σειράς βακτηρίων, συµπεριλαµβανοµένων όσων ευθύνονται για τις ανωτέρω εντερικές και αναπνευστικές ασθένειες.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Econor; Η αντιµικροβιακή αποτελεσµατικότητα της βαλνεµουλίνης κατά των βακτηρίων που προκαλούν τις προαναφερθείσες ασθένειες στους χοίρους µελετήθηκε σε µικροβιολογικά εργαστήρια.
Η αποτελεσµατικότητα του Econor στις προαναφερθείσες ενδείξεις ερευνήθηκε σε µελέτες σε τεχνητές συνθήκες (τεχνητή µόλυνση των χοίρων µε τα βακτήρια) ή σε µελέτες υπό πραγµατικές συνθήκες (φυσική µόλυνση σε συνθήκες εκτροφείου).
Στις µελέτες υπό πραγµατικές συνθήκες, οι οποίες διεξήχθησαν σε µεγάλο αριθµό εκτροφείων σε διάφορες ευρωπαϊκές χώρες, συµµετείχαν διάφορες φυλές χοίρων και διασταυρώσεις τους.
Το Econor χορηγήθηκε είτε για τη θεραπεία ζώων που είχαν ήδη προσβληθεί από κάποια ασθένεια είτε για την πρόληψη έξαρσης της ασθένειας σε χοίρους οι οποίοι βρίσκονταν σε επαφή µε ζώα που νοσούσαν ή σε εκτροφεία µε ιστορικό επαναλαµβανόµενης εκδήλωσης της ασθένειας.
Κατά τη διάρκεια των κλινικών δοκιµών, οι χοίροι θρέφονταν αποκλειστικά µε φαρµακούχο τροφή που περιείχε βαλνεµουλίνη σε διάφορες συγκεντρώσεις (αναλόγως την ασθένεια) για διάστηµα έως 4 εβδοµάδων (αναλόγως την ασθένεια).
Η αποτελεσµατικότητα του Econor συγκρίθηκε µε την αποτελεσµατικότητα άλλων αντιβιοτικών χορηγούµενων εκ του στόµατος, τα οποία είναι εγκεκριµένα στην ΕΕ για τη συγκεκριµένη ένδειξη, ή µε την πορεία της υγείας άλλων ζώων στα οποία δεν χορηγήθηκε καµία φαρµακευτική αγωγή.
Ποιο είναι το όφελος του Econor σύµφωνα µε τις µελέτες; Στις µελέτες για τη θεραπεία και την πρόληψη της δυσεντερίας των χοίρων, η προσθήκη του Econor στην τροφή σε δόση 3- 4 mg βαλνεµουλίνης/ kg σωµατικού βάρους/ ηµέρα (δηλ.
75 mg/ kg τροφής) για τουλάχιστον 7 ηµέρες θεράπευσε επιτυχώς τη δυσεντερία των χοίρων.
Η προσθήκη του Econor στην τροφή σε δόση 1- 1, 5 mg βαλνεµουλίνης/ kg σωµατικού βάρους/ ηµέρα (δηλ.
25 mg/ kg τροφής) ήταν αποτελεσµατική στην πρόληψη της εξέλιξης της ασθένειας.
Στις µελέτες για τη θεραπεία και την πρόληψη της ενζωοτικής πνευµονίας των χοίρων, η προσθήκη του Econor στην τροφή σε δόση 10- 12 mg βαλνεµουλίνης / kg σωµατικού βάρους (δηλ.
200 mg/ kg τροφής) µείωσε τις πνευµονικές εστίες, βελτίωσε τα κλινικά συµπτώµατα και τους ρυθµούς ανάπτυξης των χοίρων.
Ωστόσο, δεν εξαλείφθηκε η µόλυνση από το Mycoplasma hyopneumoniae.
Στην πρόληψη της κολίτιδας από σπειροχαίτωση (κολίτιδα), η προσθήκη του Econor στην τροφή σε δόση 1- 1, 5 mg βαλνεµουλίνης / kg σωµατικού βάρους / ηµέρα (δηλ.
25 mg/ kg τροφής) ήταν αποτελεσµατική στον έλεγχο των κλινικών συµπτωµάτων και την πρόληψη της οφειλόµενης στην ασθένεια απώλειας βάρους σε χοίρους που δεν είχαν υποβληθεί σε θεραπεία.
Στη θεραπεία της υπερπλαστικής εντεροπάθειας των χοίρων (ειλεΐτιδα), η προσθήκη του Econor στην τροφή σε δόση 3- 4 mg βαλνεµουλίνης/ kg σωµατικού βάρους / ηµέρα (δηλ.
75 mg/ kg τροφής) επί 10 ηµέρες βελτίωσε την κλινική κατάσταση των χοίρων, περιόρισε τη διάρροια και βελτίωσε την παραγωγικότητα.
Ποιες είναι ο ανεπιθύµητες ενέργειες του Econor; Οι σοβαρές ανεπιθύµητες ενέργειες από τη χρήση του Econor συνδέονται κυρίως µε τις φυλές ∆ανέζικη και/ ή Σουηδική Landrace και τις διασταυρώσεις τους.
Για τον λόγο αυτό πρέπει να δίνεται ιδιαίτερη προσοχή κατά τη χρήση του Econor σε χοίρους σκανδιναβικής προέλευσης.
Οι µολυσµένοι χοίροι παρουσιάζουν πυρεξία (υψηλή θερµοκρασία), δεν έχουν όρεξη, σε σοβαρές δε περιπτώσεις µπορεί να γίνουν µη συνεργάσιµοι και να παραµείνουν ξαπλωµένοι.
©EMEA 2006
2/ 3
Ορισµένοι χοίροι µπορεί επίσης να
παρουσιάσουν εξοίδηση (πρήξιµο οφειλόµενο σε
υγρά) ή
ερύθηµα (κοκκινίλα) στα οπίσθια τεταρτηµόρια και εξοίδηση στα βλέφαρα.
Σε περίπτωση παρενεργειών, η τροφή που περιέχει Econor πρέπει να διακόπτεται άµεσα, οι δε σοβαρά προσβεβληµένοι χοίροι να µεταφέρονται σε καθαρές και στεγνές εγκαταστάσεις και να τους χορηγείται κατάλληλη θεραπεία.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Αποφεύγετε την άµεση επαφή µε το δέρµα, το στόµα και τη µύτη κατά την ανάµειξη του Econor και τoν χειρισµό του σιτηρεσίου.
Το Econor έχει σχεδιαστεί ειδικά για χοίρους και δεν χρησιµοποιείται σε ανθρώπους.
Ωστόσο, σε περίπτωση τυχαίας κατανάλωσης του Econor από άνθρωπο, ζητήστε ιατρική συµβουλή αµέσως και επιδείξτε την ετικέτα του προϊόντος.
Άτοµα µε γνωστή υπερευαισθησία στη βαλνεµουλίνη πρέπει να χειρίζονται το προϊόν µε µεγάλη προσοχή.
Πόσος χρόνος απαιτείται πριν από τη σφαγή των χοίρων που έχουν υποβληθεί σε θεραπεία και τη χρήση του κρέατός τους για ανθρώπινη κατανάλωση (χρόνος αναµονής);
Οι χοίροι δεν πρέπει να σφαγιαστούν µία ηµέρα µετά την τελευταία χορήγηση του Econor (στην τροφή).
Για ποιους λόγους εγκρίθηκε το Econor; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Econor υπερτερούν των κινδύνων που συνδέονται µε αυτό για την πρόληψη ή τη θεραπεία σειράς εντερικών και αναπνευστικών ασθενειών σε χοίρους και εισηγήθηκε τη χορήγηση άδειας κυκλοφορίας για το Econor.
Για τη σχέση ωφέλειας/ κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Econor:
Στις 14 Οκτωβρίου 1998 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την ευρωπαϊκή Ένωση, στη Novartis Animal Health Austria GmbH για το Econor.
Η άδεια ανανεώθηκε στις 12 Μαρτίου 2004.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
Ιανουάριος 2007
©EMEA 2006
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 107
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
EPIVIR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Epivir; Το Epivir είναι ένα φάρμακο που περιέχει τη δραστική ουσία λαμιβουδίνη.
Διατίθεται υπό μορφή δισκίων σε σχήμα ρόμβου (λευκά:
150 mg · γκρι:
300 mg) καθώς και υπό μορφή πόσιμου διαλύματος (10 mg/ ml).
Σε ποιες περιπτώσεις χρησιμοποιείται το Epivir; Το Epivir είναι αντιιικό φάρμακο.
Χορηγείται σε συνδυασμό με άλλα αντιιικά φάρμακα για τη θεραπεία ενηλίκων και παιδιών που έχουν προσβληθεί από τον ιό της ανοσολογικής ανεπάρκειας του ανθρώπου (HIV), τον ιό που προκαλεί το σύνδροµο επίκτητης ανοσολογικής ανεπάρκειας (AIDS).
Το φάρμακο χορηγείται μόνο με ιατρική συνταγή.
Πώς χρησιμοποιείται το Epivir; Η έναρξη της θεραπείας με Epivir πρέπει να γίνεται από ιατρό έμπειρο στη διαχείριση της λοίμωξης HIV.
Για ασθενείς ηλικίας άνω των 12 ετών η συνιστώμενη δόση είναι 300 mg ημερησίως.
Μπορεί να χορηγηθεί είτε μία φορά την ημέρα (δύο δισκία των 150 mg ή ένα δισκίο των 300 mg) είτε με ένα δισκίο των 150 mg δύο φορές ημερησίως.
Σε παιδιά σωματικού βάρους άνω των 30 κιλών, πρέπει να χορηγηθεί δόση των 150 mg δύο φορές την ημέρα, όπως στους ενήλικες.
Στα παιδιά βάρους 14 έως 30 κιλών χορηγείται δόση ανάλογα με το σωματικό βάρος.
Σε παιδιά ηλικίας άνω των τριών μηνών και βάρους κάτω των 14 κιλών πρέπει να χορηγείται το πόσιμο διάλυμα και η δόση είναι 4 mg ανά κιλό σωματικού βάρους δύο φορές την ημέρα με μέγιστη δόση τα 300 mg την ημέρα.
Τα δισκία Epivir πρέπει κατά προτίμηση να καταπίνονται χωρίς να θρυμματίζονται.
Οι ασθενείς που δεν μπορούν να καταπιούν τα δισκία πρέπει να χρησιμοποιούν το πόσιμο διάλυμα ή μπορούν να θρυμματίσουν και να προσθέσουν τα δισκία σε μικρή ποσότητα τροφής ή υγρού και αμέσως στη συνέχεια να λάβουν τη δόση.
Σε ασθενείς που αντιμετωπίζουν σοβαρά προβλήματα με τα νεφρά τους η δόση του Epivir πρέπει να ρυθμίζεται.
Για την επίτευξη της κατάλληλης δόσης μπορεί να χορηγηθεί το πόσιμο διάλυμα.
Το Epivir λαμβάνεται με ή χωρίς τροφή.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το Epivir; Η δραστική ουσία του Epivir, η λαμιβουδίνη, είναι νουκλεοσιδικός αναστολέας της ανάστροφης μεταγραφάσης.
Αναστέλλει τη δράση της ανάστροφης μεταγραφάσης, ενός ενζύμου που παράγεται από τον HIV, το οποίο προσβάλει τα κύτταρα του σώματος με αποτέλεσμα τον πολλαπλασιασμό του ιού.
Το Epivir συγχορηγούμενο με άλλα αντιιικά φάρμακα μειώνει την ποσότητα του HIV στο αίμα και διατηρεί τον ιό σε χαμηλά επίπεδα.
Το Epivir δεν θεραπεύει τη λοίμωξη από HIV ούτε το AIDS, αλλά μπορεί να επιβραδύνει τη βλάβη που προκαλείται στο ανοσοποιητικό σύστημα και την ανάπτυξη λοιμώξεων και νόσων που σχετίζονται με το AIDS.
Ποιες μελέτες εκπονήθηκαν για το Epivir; Διεξήχθησαν πέντε βασικές μελέτες για το Epivir στις οποίες συμμετείχαν περίπου 3. 000 ενήλικες.
Τέσσερις από αυτές τις μελέτες συνέκριναν το Epivir, λαμβανόμενο σε συνδυασμό με τη ζιντοβουντίνη (άλλο αντιιικό φάρμακο), με το Epivir ή τη ζιντοβουντίνη από μόνα τους (ως μονοθεραπείες), ή με το συνδυασμό Epivir και ζαλκιταβίνης (άλλο αντιιικό φάρμακο).
Οι μελέτες εξέτασαν τη δράση του Epivir στη συγκέντρωση του HIV στο αίμα (ιικό φορτίο) και στον αριθμό των CD4 T- κυττάρων στο αίμα.
Τα CD4 T- κύτταρα είναι λευκά αιμοσφαίρια σημαντικά για την καταπολέμηση των λοιμώξεων, αλλά τα οποία εξουδετερώνονται από τον HIV.
Η πέμπτη μελέτη συνέκρινε τις επιδράσεις της προσθήκης Epivir ή εικονικού φαρμάκου (εικονικής θεραπείας) σε ήδη υπάρχουσες θεραπείες για τη λοίμωξη HIV σε 1. 895 ενηλίκους, οι οποίοι έλαβαν αντιιικά φάρμακα για τουλάχιστον τέσσερις εβδομάδες.
Η εν λόγω μελέτη εξέτασε τον αριθμό των ασθενών που ανέπτυξαν ασθένειες που σχετίζονται με το AIDS ή απεβίωσαν μετά από ένα έτος θεραπείας.
Το Epivir μελετήθηκε επίσης και σε 615 παιδιά.
Συγκρίθηκε η επίδραση του Epivir σε συνδυασμό με ζιντοβουντίνη έναντι της διδανοσίνης (άλλο αντιιικό φάρμακο) λαμβανόμενης από μόνη της (μονοθεραπεία).
Η μελέτη εξέτασε το χρονικό διάστημα που μεσολάβησε έως ότου τα παιδιά αναπτύξουν κάποια ασθένεια που σχετίζεται με το AIDS.
Ποιο είναι το όφελος του Epivir σύμφωνα με τις μελέτες; Σύμφωνα με όλες τις μελέτες, οι συνδυασμένες θεραπείες που περιλάμβαναν τη χορήγηση Epivir ήταν αποτελεσματικότερες από τα φάρμακα σύγκρισης.
Στις τέσσερις πρώτες μελέτες σε ενήλικους ασθενείς, μετά από 24 εβδομάδες θεραπείας το Epivir συγχορηγούμενο με ζιντοβουντίνη παρουσίασε μεγαλύτερη αύξηση στη συγκέντρωση των CD4 κυττάρων σε σχέση με τα φάρμακα σύγκρισης.
Η συνδυασμένη θεραπεία μείωσε επίσης το ιικό φορτίο σε όλες τις μελέτες μετά από δύο έως τέσσερις εβδομάδες θεραπείας, αλλά η επίδρασή της ήταν προσωρινή.
Στην πέμπτη μελέτη σε ενήλικους ασθενείς, η προσθήκη του Epivir στην ήδη υπάρχουσα θεραπεία μείωσε τον κίνδυνο εξέλιξης της ασθένειας ή θανάτου:
128 (9%) από τους 1. 369 ασθενείς που έλαβαν Epivir ανέπτυξαν ασθένεια που σχετίζεται με το AIDS ή απεβίωσαν, σε σύγκριση με 95 (20%) από τους 471 ασθενείς που έλαβαν εικονικό φάρμακο.
Παρόμοια αποτελέσματα παρατηρήθηκαν και σε παιδιά που είχαν προσβληθεί από τον HIV.
Ποιοι κίνδυνοι συνδέονται με το Epivir; Οι συχνότερες ανεπιθύμητες ενέργειες του Epivir (εμφανίζονται σε 1 έως 10 στους 100 ασθενείς) είναι διάρροια, ναυτία (αδιαθεσία), έμετος, πονοκέφαλος, αϋπνία (δυσκολία στον ύπνο), βήχας, ρινικά συμπτώματα, εξάνθημα, μυϊκές διαταραχές, αρθραλγία (πόνος στις αρθρώσεις), αλωπεκία (απώλεια μαλλιών), πυρετός, κοιλιακός πόνος ή κράμπες, κακουχία (αδιαθεσία) και κόπωση (κούραση).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Epivir περιλαμβάνεται στο φύλλο οδηγιών χρήσης.
Το Epivir δεν πρέπει να χορηγείται σε ασθενείς με σοβαρές ηπατικές ασθένειες, σε ασθενείς που ενδέχεται να παρουσιάσουν υπερευαισθησία (αλλεργία) στη λαμιβουδίνη ή σε κάποιο άλλο συστατικό του φαρμάκου.
Όπως συμβαίνει και με τα άλλα φάρμακα κατά του HIV, οι ασθενείς που λαμβάνουν Epivir διατρέχουν κίνδυνο εμφάνισης λιποδυστροφίας (αλλαγές στην κατανομή του σωματικού λίπους), οστεονέκρωσης (νέκρωση του οστικού ιστού) ή συνδρόμου επανενεργοποίησης του ανοσοποιητικού συστήματος (συμπτώματα λοίμωξης που προκαλούνται από την αποκατάσταση του ανοσοποιητικού συστήματος).
Οι ασθενείς που αντιμετωπίζουν ηπατικά προβλήματα (περιλαμβανομένων των 2/ 3 λοιμώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης όταν λαμβάνουν Epivir.
Όπως συμβαίνει και με τους υπόλοιπους νουκλεοσιδικούς αναστολείς της ανάστροφης μεταγραφάσης, το Epivir ενδέχεται να προκαλέσει γαλακτική οξέωση (συσσώρευση γαλακτικού οξέος στον οργανισμό) και μιτοχονδριακή δυσλειτουργία (βλάβη στα συστατικά των κυττάρων που παράγουν ενέργεια η οποία μπορεί να προκαλέσει προβλήματα στο αίμα) σε παιδιά οι μητέρες των οποίων έλαβαν Epivir κατά τη διάρκεια της εγκυμοσύνης.
Για ποιους λόγους εγκρίθηκε το Epivir; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Epivir υπερτερούν των κινδύνων που συνδέονται με αυτό όταν λαμβάνεται σε συνδυασμό με άλλα αντιρετροϊκά φαρμακευτικά προϊόντα για τη θεραπεία ενηλίκων και παιδιών που έχουν προσβληθεί από HIV.
Η επιτροπή εισηγήθηκε τη χορήγηση άδειας κυκλοφορίας για το Epivir.
Το Epivir εγκρίθηκε αρχικά με τη διαδικασία των « Εξαιρετικών Περιστάσεων » διότι κατά την έγκριση, για επιστημονικούς λόγους, οι διαθέσιμες πληροφορίες ήταν περιορισμένες.
Η εταιρεία υπέβαλε τις πρόσθετες πληροφορίες που της ζητήθηκαν και το καθεστώς των « Εξαιρετικών Περιστάσεων » έληξε στις 7 Ιανουαρίου 1998.
Λοιπές πληροφορίες για το Epivir:
Στις 8 Αυγούστου 1996, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Glaxo Group Limited για το Epivir.
Η άδεια κυκλοφορίας ανανεώθηκε στις 8 Αυγούστου 2001 και στις 8 Αυγούστου 2006.
Η πλήρης δημόσια έκθεση αξιολόγησης (EPAR) του Epivir διατίθεται εδώ.
Τελευταία ενημέρωση της περίληψης:
09- 2008.
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 628
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
KIOVIG Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Kiovig; Το Kiovig είναι διάλυμα για έγχυση (στάγδην χορήγηση εντός της φλέβας).
Περιέχει τη δραστική ουσία ανθρώπινη φυσιολογική ανοσοσφαιρίνη.
Σε ποιες περιπτώσεις χρησιμοποιείται το Kiovig; Το Kiovig χρησιμοποιείται σε τρεις κύριες ομάδες ασθενών: • Ασθενείς που κινδυνεύουν από λοιμώξεις γιατί δεν διαθέτουν επαρκή αντισώματα (πρωτεΐνες που υπάρχουν φυσιολογικά στο αίμα που βοηθούν τον οργανισμό στην καταπολέμηση λοιμώξεων ή άλλων νόσων).
Αυτοί οι ασθενείς μπορεί να είναι άτομα που γεννήθηκαν με έλλειψη αντισωμάτων (σύνδρομο πρωτοπαθούς ανοσοανεπάρκειας, PID).
Επίσης, συμπεριλαμβάνονται ασθενείς των οποίων η έλλειψη αντισωμάτων οφείλεται σε καρκίνο του αίματος (μυέλωμα ή χρόνια λεμφοειδής λευχαιμία) ή παιδιά που γεννιούνται με σύνδροµο επίκτητης ανοσολογικής ανεπάρκειας (AIDS) και πάσχουν από συχνές λοιμώξεις.
Αυτοί οι τύποι παθήσεων ονομάζονται « σύνδρομα ανοσοανεπάρκειας » και η θεραπεία τους ονομάζεται « θεραπεία υποκατάστασης ». • Ασθενείς με ορισμένες ανοσολογικές διαταραχές.
Οι ασθενείς αυτοί έχουν μη φυσιολογικό ανοσοποιητικό σύστημα (το αμυντικό σύστημα του οργανισμού) το οποίο χρήζει ρύθμισης.
Συμπεριλαμβάνονται ασθενείς με ιδιοπαθή θρομβοκυτταροπενική πορφύρα (ITP) που δεν έχουν αρκετά αιμοπετάλια (συστατικά του αίματος που συντελούν στην πήξη) και διατρέχουν αυξημένο κίνδυνο αιμορραγίας καθώς και ασθενείς με ορισμένες ειδικές νόσους (σύνδρομο Guillain- Barré ή νόσος Kawasaki).
Αυτός ο τύπος θεραπείας ονομάζεται ανοσοτροποποίηση (ρύθμιση της ανοσίας). • Ασθενείς που υποβλήθηκαν σε μεταμόσχευση μυελού των οστών.
Το φάρμακο χορηγείται μόνο με ιατρική συνταγή.
Πως χρησιμοποιείται το Kiovig; Το Kiovig χορηγείται συνήθως ως ενδοφλέβια έγχυση από ιατρό ή νοσηλευτή/ νοσηλεύτρια.
Η δόση και η συχνότητα της έγχυσης (πόσο συχνά χορηγείται) εξαρτώνται από την προς θεραπεία νόσο.
Στη θεραπεία υποκατάστασης, ίσως χρειαστεί να εξατομικευτεί η δοσολογία για κάθε ασθενή ανάλογα με την απόκρισή του.
Το Kiovig μπορεί να αραιωθεί πριν από τη χορήγηση.
Λεπτομερείς πληροφορίες περιλαμβάνονται στην περίληψη των χαρακτηριστικών του προϊόντος (περιλαμβάνεται επίσης στην ευρωπαϊκή δημόσια έκθεση αξιολόγησης).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 85 45 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged Πως δρα το Kiovig; Η δραστική ουσία του Kiovig, η ανθρώπινη φυσιολογική ανοσοσφαιρίνη είναι μια εξαιρετικά καθαρή πρωτεΐνη που εκχειλίζεται από ανθρώπινο πλάσμα (μέρος του αίματος).
Περιέχει ανοσοσφαιρίνη G (IgG), που είναι ένας τύπος αντισώματος.
Η IgG χρησιμοποιείται ως φάρμακο από τη δεκαετία του 1980 και δρα με πολλούς τρόπους έναντι οργανισμών που μπορεί να προκαλέσουν λοίμωξη.
Το Kiovig δρα αποκαθιστώντας τα μη φυσιολογικά χαμηλά επίπεδα IgG στο φυσιολογικό τους εύρος στο αίμα.
Όταν χορηγείται σε υψηλότερες δόσεις, μπορεί να βοηθήσει τη ρύθμιση του μη φυσιολογικού ανοσοποιητικού συστήματος και τη ρύθμιση της ανοσιακής απόκρισης.
Ποιες μελέτες εκπονήθηκαν για το Kiovig; Σύμφωνα με τις ισχύουσες κατευθυντήριες γραμμές, απαιτήθηκαν μόνο δύο μικρές μελέτες για την επιβεβαίωση της αποτελεσματικότητας και της ασφάλειας του Kiovig σε ασθενείς, επειδή η ανθρώπινη φυσιολογική ανοσοσφαιρίνη χρησιμοποιείται εδώ και καιρό για τη θεραπεία των εν λόγω νόσων.
Στην πρώτη μελέτη, το Kiovig χρησιμοποιήθηκε ως θεραπεία υποκατάστασης σε 22 ασθενείς με PID που παρουσίαζαν πολύ χαμηλά ή ανύπαρκτα επίπεδα αιμοσφαιρίνης.
Ο βασικός δείκτης μέτρησης της αποτελεσματικότητας ήταν ο αριθμός σοβαρών βακτηριακών λοιμώξεων και η ποσότητα αντιβιοτικών που χρησιμοποιήθηκαν.
Η δεύτερη μελέτη εστίασε στη χρήση του Kiovig για ανοσοτροποποίηση σε 23 ασθενείς με ITP.
Ο βασικός δείκτης μέτρησης της αποτελεσματικότητας ήταν η αύξηση στα αιμοπετάλια.
Ποιο είναι το όφελος του Kiovig σύμφωνα με τις μελέτες; Στην πρώτη μελέτη, το Kiovig αποδείχθηκε εξίσου αποτελεσματικό με την τυπική θεραπεία στην πρόληψη λοιμώξεων και τη μείωση χρήσης αντιβιοτικών.
Στη δεύτερη μελέτη, το Kiovig αποδείχθηκε αποτελεσματικό στην αύξηση του αριθμού αιμοπεταλίων.
Ποιοι κίνδυνοι συνδέονται με το Kiovig; Οι συχνότερες ανεπιθύμητες ενέργειες του Kiovig (εμφανίζονται σε περισσότερους από 1 στους 10 ασθενείς) είναι πονοκέφαλος και πυρετός.
Ορισμένες ανεπιθύμητες ενέργειες είναι πιθανότερο αν εμφανιστούν όταν ο ρυθμός έγχυσης είναι υψηλός, όταν χορηγείται σε ασθενείς με χαμηλά επίπεδα ανοσοσφαιρίνης ή σε ασθενείς που δεν έχουν λάβει κατά το παρελθόν Kiovig ή δεν έχουν λάβει το φάρμακο επί μεγάλο χρονικό διάστημα.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Kiovig περιλαμβάνεται στο φύλλο οδηγιών χρήσης.
Το Kiovig δεν θα πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην ανθρώπινη φυσιολογική ανοσοσφαιρίνη ή σε οποιοδήποτε άλλο από τα συστατικά του φαρμάκου ή σε ασθενείς που είναι αλλεργικοί σε άλλους τύπους ανοσοσφαιρίνης, ειδικά σε περιπτώσεις έλλειψης (πολύ χαμηλά επίπεδα) ανοσοσφαιρίνης Α (IgA) και ύπαρξης αντισωμάτων έναντι της IgA.
Για ποιους λόγους εγκρίθηκε το Kiovig; Σύμφωνα με τις ισχύουσες κατευθυντήριες γραμμές, τα φάρμακα με αποδεδειγμένη αποτελεσματικότητα σε ασθενείς με PID και σε ασθενείς με ITP μπορούν επίσης να λάβουν έγκριση για τη θεραπεία όλων των τύπων πρωτοπαθούς ανοσοανεπάρκειας, καθώς και για την αντιμετώπιση των χαμηλών επιπέδων αντισωμάτων που οφείλονται σε καρκίνο του αίματος και στη μόλυνση από AIDS σε παιδιά.
Μπορούν επίσης να λάβουν έγκριση για τη θεραπεία ασθενών με σύνδρομο Guillain - Barré, ασθενών με νόσο Kawasaki και ασθενών που υποβάλλονται σε μεταμόσχευση μυελού των οστών, χωρίς την ανάγκη πραγματοποίησης ειδικών μελετών για τις εν λόγω νόσους.
Ως εκ τούτου, η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Kiovig υπερτερούν των κινδύνων που συνδέονται με αυτό για ασθενείς που χρειάζονται θεραπεία υποκατάστασης IgG, ανοσοτροποποίηση ή για ασθενείς που υποβάλλονται σε μεταμόσχευση μυελού των οστών.
Η επιτροπή εισηγήθηκε τη χορήγηση άδειας κυκλοφορίας για το Kiovig.
Λοιπές πληροφορίες για το Kiovig:
Στις 19 Ιανουαρίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Baxter AG για το Kiovig.
Η πλήρης δημόσια έκθεση αξιολόγησης (EPAR) του Kiovig διατίθεται εδώ.
2/ 3 Τελευταία ενημέρωση της περίληψης:
05- 2008.
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 054 EMEA/ CVMP/ 468760/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PIRSUE
Περίληψη (EPAR) για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Pirsue; Το Pirsue είναι αντιβιοτικό που περιέχει τη δραστική ουσία υδροχλωρική πιρλιµυκίνη (pirlimycin hydrochloride).
Χορηγείται σε αγελάδες γαλακτοπαραγωγής µε τη χρήση προγεµισµένης σύριγγας για την έγχυση του φαρµάκου στο µαστό µέσω της θηλής.
Σε ποιες περιπτώσεις χρησιµοποιείται το Pirsue; Το Pirsue χορηγείται σε αγελάδες γαλακτοπαραγωγής για τη θεραπεία της υποκλινικής µαστίτιδας η οποία προκαλείται από συγκεκριµένες οµάδες βακτηρίων.
Η µαστίτιδα είναι µία λοίµωξη στο µαστό.
Υποκλινική σηµαίνει ότι η λοίµωξη υφίσταται αλλά δεν έχει εξαπλωθεί επαρκώς ώστε να εµφανίζει σαφή κλινικά συµπτώµατα στην αγελάδα.
Τα πρώιµα στάδια λοίµωξης στο µαστό σε µια αγελάδα γαλακτοπαραγωγής µπορούν να διαγνωστούν εύκολα, καθώς το γάλα ελέγχεται τακτικά για την ύπαρξη βακτηρίων και άλλων συµπτωµάτων λοίµωξης.
Το Pirsue χορηγείται σε κάθε µολυσµένη θηλή του µαστού επί 8 συνεχόµενες ηµέρες.
Πώς δρα το Pirsue; Η δραστική ουσία στο Pirsue είναι η υδροχλωρική πιρλιµυκίνη, ένα αντιβιοτικό της οµάδας των λινκοσαµίδων.
Η υδροχλωρική πιρλιµυκίνη καθηλώνει τα ριβοσώµατα των βακτηρίων, το µέρος του κυττάρου όπου παράγονται οι πρωτεΐνες.
Αυτό έχει ως αποτέλεσµα να µην µπορούν πλέον τα βακτήρια να παράγουν πρωτεΐνη και να σταµατούν να αναπτύσσονται.
Ποιες µελέτες εκπονήθηκαν για το Pirsue; Η παρασκευάστρια εταιρεία παρείχε πληροφορίες σχετικά µε την ποιότητα του φαρµακευτικού παρασκευάσµατος, την ανοχή του φαρµάκου από τις αγελάδες και την ασφάλεια για τους ανθρώπους (άτοµα που έρχονται σε επαφή µε το προϊόν και καταναλωτές κρέατος και γάλακτος) και για το περιβάλλον.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Η αντιµικροβιακή αποτελεσµατικότητα της πιρλιµυκίνης έναντι διαφόρων οµάδων βακτηρίων που προκαλούν ασθένειες σε αγελάδες γαλακτοπαραγωγής αποτέλεσε αντικείµενο µελέτης σε µικροβιολογικά εργαστήρια.
Στις εν λόγω µελέτες, επετεύχθη η αποτελεσµατική συγκέντρωση της πιρλιµυκίνης που είναι απαραίτητη για τη διακοπή της ανάπτυξης βακτηρίων.
Η κλινική αποτελεσµατικότητα µελετήθηκε σε µεγάλο αριθµό κοπαδιών γαλακτοπαραγωγής σε 8 ευρωπαϊκές χώρες.
Οι αγελάδες µε υποκλινική λοίµωξη των µαστών υποβλήθηκαν σε θεραπεία µε Pirsue (άπαξ ηµερησίως για 8 ηµέρες) ή µε άλλο αντιβιοτικό, που διαθέτει άδεια κυκλοφορίας στην ΕΕ για τη θεραπεία των συγκεκριµένων λοιµώξεων.
Για 30 ηµέρες µετά την ολοκλήρωση της θεραπείας, ελέγχονταν καθηµερινώς δείγµατα γάλακτος για την ύπαρξη βακτηρίων και άλλων συµπτωµάτων λοίµωξης.
Ποιο είναι το όφελος του Pirsue σύµφωνα µε τις µελέτες; Τα αποτελέσµατα των εν λόγω µελετών κατέδειξαν την αποτελεσµατικότητα του Pirsue στην αναστολή της βακτηριακής ανάπτυξης διαφόρων βακτηρίων.
Η επιτόπια µελέτη κατέδειξε ότι η θεραπεία µε το Pirsue στην συνιστώµενη δόση ήταν αποτελεσµατική στην αντιµετώπιση λοιµώξεων υποκλινικής µαστίτιδας.
Ποιοι κίνδυνοι συνδέονται µε το Pirsue; Το Pirsue είναι γενικώς καλώς ανεκτό από τις αγελάδες.
Ωστόσο, σε σπάνιες περιπτώσεις, σοβαρές βακτηριακές λοιµώξεις του µαστού έχουν εµφανιστεί µετά τη θεραπεία.
Οι εν λόγω λοιµώξεις προκλήθηκαν από λανθασµένη χορήγηση του προϊόντος από το άτοµο το οποίο, εισάγοντας τη σύριγγα χωρίς να προβεί σε επαρκείς διαδικασίες καθαρισµού, εισήγαγε παράλληλα και παθογόνα (που προκαλούν ασθένειες) βακτήρια από το περιβάλλον στον µαστό.
Για το λόγο αυτό πρέπει να λαµβάνεται ιδιαίτερη µέριµνα από το άτοµο που χορηγεί το φαρµακευτικό προϊόν ώστε να µην εισάγει παθογόνους παράγοντες στη θηλή.
Πριν από τη χορήγηση του Pirsue, πρέπει να καθαρίζονται επαρκώς τόσο η θηλή όσο και ο µαστός καθώς και να απολυµαίνεται το άκρο της θηλής.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Η υδροχλωρική πιρλιµυκίνη µπορεί να προκαλέσει σοβαρό ερεθισµό των οφθαλµών και του δέρµατος.
Ως εκ τούτου, πρέπει να λαµβάνεται µέριµνα από τον χρήστη του φαρµακευτικού προϊόντος µε σκοπό την αποφυγή επαφής µε το διάλυµα.
Σε περίπτωση επαφής µε το Pirsue, πρέπει να πλένεται η επιφάνεια του δέρµατος και τα µάτια να ξεπλένονται µε νερό αµέσως µετά την επαφή, επί 15 λεπτά.
Πόσος χρόνος πρέπει να περάσει πριν από την σφαγή του ζώου και τη χρήση του κρέατος για κατανάλωση από τον άνθρωπο (χρόνος αναµονής); Οι αγελάδες που υποβλήθηκαν σε θεραπεία µε το Pirsue δεν πρέπει να σφαγιαστούν για διάστηµα 23 ηµερών µετά την τελευταία ηµέρα της θεραπείας.
Πόσος χρόνος πρέπει να περάσει πριν από τη χρήση του γάλακτος για κατανάλωση από τον άνθρωπο; Το γάλα από αγελάδες που έχουν υποβληθεί σε θεραπεία δεν πρέπει να χρησιµοποιηθεί για 5 ηµέρες µετά την τελευταία ηµέρα της θεραπείας µε το Pirsue.
Σελίδα 2/ 3 ©EMEA 2006 Για ποιους λόγους εγκρίθηκε το Pirsue;
Η επιτροπή φαρµάκων για κτηνιατρική χρήση (CVMP) κατέληξε στο συµπέρασµα ότι τα οφέλη του Pirsue υπερτερούν των κινδύνων που σχετίζονται µε αυτό στη θεραπεία της υποκλινικής µαστίτιδας σε αγελάδες γαλακτοπαραγωγής και εισηγήθηκε τη χορήγηση άδειας κυκλοφορίας για το Pirsue.
Για τη σχέση ωφέλειας/ κινδύνου συµβουλευτείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Pirsue:
Στις 29 Ιανουαρίου 2001, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Pirsue.
Η άδεια κυκλοφορίας ανανεώθηκε στις 29 Ιανουαρίου 2006.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
11- 2006.
Σελίδα 3/ 3 ©EMEA 2006
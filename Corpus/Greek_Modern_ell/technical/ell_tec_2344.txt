# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 292
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
LUVERIS
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τον τρόπο χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Luveris; To Luveris είναι κόνις και διαλύτης για ενέσιµο διάλυµα.
Το Luveris περιέχει τη δραστική ουσία λουτροπίνη άλφα (lutropin alfa).
Σε ποιες περιπτώσεις χρησιµοποιείται το Luveris; To Luveris χορηγείται σε θεραπεία γονιµότητας.
Χρησιµοποιείται µε άλλον ένα τύπο ορµόνης (τη θυλακιοτρόπο ορµόνη, FSH) για τη διέγερση της ανάπτυξης ωοθυλακίων σε γυναίκες που πάσχουν από σοβαρή ανεπάρκεια της ωχρινοποιητικής (LH) και της θυλακιοτρόπου ορµόνης.
Το Luveris χορηγείται µόνο µε ιατρική συνταγή.
Πώς χρησιµοποιείται το Luveris; Η αγωγή µε Luveris θα πρέπει να πραγµατοποιείται µόνο από ιατρό µε εµπειρία στην αντιµετώπιση προβληµάτων γονιµότητας.
Το Luveris χορηγείται ηµερησίως µαζί µε τη θυλακιοτρόπο ορµόνη, και η ανταπόκριση της ασθενούς στην αγωγή παρακολουθείται ώστε να ελέγχεται η πρόοδος της ανάπτυξης ωοθυλακίων στις ωοθήκες.
Οι δόσεις προσαρµόζονται σύµφωνα µε την ανταπόκριση της ασθενούς και η αγωγή µπορεί να συνεχιστεί έως και για 5 εβδοµάδες.
Η κόνις του Luveris αναµιγνύεται µε τον διατιθέµενο διαλύτη αµέσως πριν από τη χρήση για την παρασκευή διαλύµατος.
Το διάλυµα αυτό µπορεί να αναµιχθεί µε ιδιοσκεύασµα θυλακιοτρόπου ορµόνης στην ίδια σύριγγα.
Χορηγείται µε υποδόρια ένεση (κάτω από το δέρµα).
Η ασθενής ή ο σύντροφός της µπορούν να χορηγήσουν την υποδόρια ένεση αφού εκπαιδευτούν από ιατρό και εφόσον έχουν πρόσβαση σε συµβουλή από ειδικό.
Πώς δρα το Luveris; Η δραστική ουσία του Luveris, η λουτροπίνη άλφα, αποτελεί αντίγραφο της φυσικής ωχρινοποιητικής ορµόνης (LH).
Στο ανθρώπινο σώµα, η ωχρινοποιητική ορµόνη προκαλεί την απελευθέρωση ωοθυλακίων (ωορρηξία) κατά τη διάρκεια του καταµήνιου κύκλου.
Το Luveris χρησιµοποιείται σε συνδυασµό µε τη θυλακιοτρόπο ορµόνη (άλλη µια ορµόνη που διεγείρει την ωορρηξία).
Το ενεργό συστατικό του Luveris, η λουτροπίνη άλφα, παράγεται µέσω µιας µεθόδου γνωστής ως « τεχνολογία ανασυνδυασµένου DNA ».
Παράγεται από ένα κύτταρο, στο οποίο έχει τοποθετηθεί ένα γονίδιο (DNA) που το καθιστά ικανό να σχηµατίσει την ανθρώπινη ωχρινοποιητική ορµόνη.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Luveris; Το Luveris αξιολογήθηκε σε δύο µελέτες, µε συνολικά 81 ασθενείς, όπου µελετήθηκε η δράση διαφορετικών δόσεων του Luveris.
Λόγω του ότι ο αριθµός των ασθενών που πάσχουν από την ασθένεια είναι µικρός, δεν έγινε σύγκριση του Luveris µε άλλο φάρµακο.
Το Luveris χρησιµοποιήθηκε σε συνδυασµό µε φολλιτροπίνη άλφα – ένα ιδιοσκεύασµα θυλακιοτρόπου ορµόνης.
Ο κύριος δείκτης µέτρησης της αποτελεσµατικότητας ήταν ο ρυθµός ωορρηξίας ανά καταµήνιο κύκλο.
Ποιο είναι το όφελος του Luveris σύµφωνα µε τις µελέτες; Στις µελέτες αυτές, περίπου τα δύο τρίτα των γυναικών που έλαβαν 75 ∆ιεθνείς µονάδες (IU) Luveris µε φολλιτροπίνη άλφα παρήγαγαν ώριµα ωοθυλάκια (ωάρια έτοιµα προς ωορρηξία).
Οι υψηλότερες δόσεις δεν ήταν αποτελεσµατικότερες από τη δόση των 75 IU · αυτός είναι και ο λόγος που η δόση αυτή επιλέχθηκε προς κυκλοφορία.
Ποιοι κίνδυνοι συνδέονται µε το Luveris; Οι συχνότερες ανεπιθύµητες ενέργειες (συµβαίνουν σε 1 έως 10 ασθενείς στους 100) είναι αντιδράσεις στο σηµείο της ένεσης, κεφαλαλγία, υπνηλία, ναυτία, κοιλιακός πόνος, πυελικός πόνος, σύνδροµο υπερδιέγερσης των ωοθηκών (π. χ. ναυτία, αύξηση σωµατικού βάρους, διάρροια), κύστη ωοθηκών και µαστωδυνία (πόνος στο στήθος).
Το σύνδροµο υπερδιέγερσης των ωοθηκών εµφανίζεται όταν οι ωοθήκες ανταποκρίνονται υπερβολικά στην αγωγή, ειδικά όταν χρησιµοποιούνται φάρµακα για τη διέγερση της ωορρηξίας.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Luveris περιλαµβάνεται στο φύλλο οδηγιών χρήσης.
Το Luveris δεν θα πρέπει να χρησιµοποιείται σε άτοµα µε υπερευαισθησία (αλλεργία) στην ωχρινοποιητική (LH) ή τη θυλακιοτρόπο ορµόνη (FSH) ή σε οποιοδήποτε από τα λοιπά συστατικά του καθώς και σε γυναίκες µε όγκους της υπόφυσης, του υποθαλάµου, του µαστού, της µήτρας ή των ωοθηκών. ∆εν θα πρέπει επίσης να χρησιµοποιείται σε περίπτωση διόγκωσης των ωοθηκών ή κύστης αυτών που δεν οφείλεται σε σύνδροµο πολυκυστικών ωοθηκών καθώς και σε περίπτωση κολπικής αιµορραγίας.
Ο πλήρης κατάλογος των περιορισµών περιλαµβάνεται στο φύλλο οδηγιών χρήσης.
Για ποιους λόγους εγκρίθηκε το Luveris; Η Επιτροπή Φαρµάκων για Ανθρώπινη Χρήση (CHMP) αποφάσισε ότι τα οφέλη του Luveris είναι µεγαλύτερα απ ’ ό, τι οι κίνδυνοι για τη διέγερση της ανάπτυξης ωοθυλακίων (όταν χορηγείται µε ιδιοσκεύασµα θυλακιοτρόπου ορµόνης) σε γυναίκες που πάσχουν από σοβαρή ανεπάρκεια της ωχρινοποιητικής (LH) και της θυλακιοτρόπου ορµόνης (FSH).
Η επιτροπή εισηγήθηκε τη χορήγηση άδειας κυκλοφορίας για το Luveris.
Λοιπές πληροφορίες για το Luveris:
Στις 29 Νοεµβρίου 2000 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Serono Europe Limited για το Luveris.
Η άδεια κυκλοφορίας ανανεώθηκε στις 29 Νοεµβρίου 2005.
Η πλήρης δηµόσια έκθεση αξιολόγησης (EPAR) του Luveris διατίθεται εδώ.
Τελευταία ενηµέρωση της περίληψης:
10- 2006.
©EMEA 2006
2/ 2
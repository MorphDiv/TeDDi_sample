# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 391
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
LUMIGAN
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το LUMIGAN; Το LUMIGAN είναι διαυγές διάλυμα οφθαλμικών σταγόνων που περιέχει τη δραστική ουσία βιματοπρόστη.
Σε ποιες περιπτώσεις χρησιμοποιείται το LUMIGAN; Το LUMIGAN χρησιμοποιείται για τη μείωση της ενδοφθάλμιας πίεσης (πίεση στο εσωτερικό του ματιού).
Χορηγείται σε ασθενείς που πάσχουν από χρόνιο γλαύκωμα ανοιχτής γωνίας (πάθηση κατά την οποία η πίεση μέσα στο μάτι αυξάνεται λόγω αδυναμίας απομάκρυνσης του υγρού από αυτό) και σε ασθενείς με οφθαλμική υπερτονία (η πίεση μέσα στο μάτι είναι υψηλότερη από τα φυσιολογικά επίπεδα).
Το LUMIGAN μπορεί να χορηγηθεί ως μονοθεραπεία ή σε συνδυασμό με οφθαλμικές σταγόνες που περιέχουν β- αναστολείς (άλλα φάρμακα που χρησιμοποιούνται για τις συγκεκριμένες παθήσεις).
Το φάρμακο χορηγείται μόνο με ιατρική συνταγή.
Πώς χρησιμοποιείται το LUMIGAN; Η συνιστώμενη δόση του LUMIGAN είναι μία σταγόνα στον( ους) πάσχοντα( ες) οφθαλμό( ούς) μία φορά ημερησίως, χορηγούμενη το βράδυ.
Εάν χρησιμοποιείται συνδυασμός θεραπειών με οφθαλμικές σταγόνες, μεταξύ των σταγόνων των διαφορετικών φαρμάκων πρέπει να μεσολαβεί χρονικό διάστημα τουλάχιστον πέντε λεπτών.
Δεν συνιστάται η χρήση του LUMIGAN σε ασθενείς ηλικίας κάτω των 18 ετών.
Πώς δρα το SUSTIVA; Η αυξημένη ενδοφθάλμια πίεση προκαλεί βλάβη στον αμφιβληστροειδή χιτώνα (τη φωτοευαίσθητη μεμβράνη στο πίσω μέρος του οφθαλμού) και στο οπτικό νεύρο το οποίο στέλνει σήματα από τον οφθαλμό στον εγκέφαλο.
Αυτό μπορεί να προκαλέσει σοβαρή απώλεια όρασης, ακόμη και τύφλωση.
Η δραστική ουσία που περιέχει το LUMIGAN, η βιματοπρόστη, είναι ανάλογο προσταγλανδίνης (τεχνητό αντίγραφο φυσικής ουσίας, της προσταγλανδίνης).
Η προσταγλανδίνη αυξάνει την εκροή του υγρού (υδατοειδές υγρό) από τον οφθαλμικό βοβλό.
Το LUMIGAN δρα κατά τον ίδιο τρόπο και αυξάνει την εκροή του υγρού από το μάτι βοηθώντας στη μείωση της ενδοφθάλμιας πίεσης και του κινδύνου πρόκλησης βλάβης.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες μελέτες εκπονήθηκαν για το LUMIGAN; Το LUMIGAN χορηγούμενο ως μονοθεραπεία συγκρίθηκε με την τιμολόλη (βήτα αναστολέας που χρησιμοποιείται για τη θεραπεία του γλαυκώματος) σε δύο μελέτες διάρκειας 12 μηνών στις οποίες μετείχαν συνολικά 1. 198 ασθενείς.
Ορισμένοι από αυτούς τους ασθενείς συνέχισαν να λαμβάνουν τα φάρμακα για χρονικό διάστημα έως δύο ή τριών ετών (379 και 183 ασθενείς αντίστοιχα).
Το LUMIGAN συγκρίθηκε επίσης με τη λατανοπρόστη (άλλο ανάλογο προσταγλανδίνης που χρησιμοποιείται για τη θεραπεία του γλαυκώματος) σε μια μελέτη διάρκειας έξι μηνών στην οποία μετείχαν 269 ασθενείς.
Η αποτελεσματικότητα προσθήκης LUMIGAN στην ήδη υπάρχουσα θεραπεία με οφθαλμικές σταγόνες που περιέχουν βήτα αναστολείς συγκρίθηκε με την αποτελεσματικότητα της προσθήκης εικονικού φαρμάκου (εικονικές οφθαλμικές σταγόνες) σε μία μελέτη στην οποία μετείχαν 285 ασθενείς.
Η αποτελεσματικότητα του LUMIGAN χορηγούμενου συμπληρωματικά προς τη θεραπεία με βήτα αναστολείς συγκρίθηκε επίσης σε άλλη μελέτη σε 437 ασθενείς με την αποτελεσματικότητα της λατανοπρόστης.
Σε όλες τις μελέτες, βασικός δείκτης μέτρησης της αποτελεσματικότητας ήταν η μείωση της ενδοφθάλμιας πίεσης.
Η ενδοφθάλμια πίεση εκφράζεται σε « χιλιοστά της στήλης υδραργύρου » (mmHg).
Σε ασθενείς με οφθαλμική υπερτονία ή γλαύκωμα, η ενδοφθάλμια πίεση είναι συνήθως μεγαλύτερη από 21 mmHg.
Ποιο είναι το όφελος του LUMIGAN σύμφωνα με τις μελέτες; Το LUMIGAN ως μονοθεραπεία ήταν αποτελεσματικότερο στη μείωση της ενδοφθάλμιας πίεσης απ ’ ό, τι η τιμολόλη.
Η συγκεκριμένη επίδραση διατηρήθηκε μετά από δύο ή τρία χρόνια θεραπείας, με μέση μείωση της ενδοφθάλμιας πίεσης μεταξύ 7, 1 και 8, 6 mmHg με τη χρήση LUMIGAN μία φορά ημερησίως, σε σύγκριση με 4, 6 έως 6, 4 mmHg που ήταν οι αντίστοιχες τιμές με τη χρήση τιμολόλης.
Το LUMIGAN ήταν επίσης αποτελεσματικότερο από την λατανοπρόστη, με τους ασθενείς που χρησιμοποιούσαν LUMIGAN να επιτυγχάνουν μείωση της ενδοφθάλμιας πίεσης από 6, 0 έως 8, 2 mmHg μετά από έξι μήνες θεραπείας σε σύγκριση με 4, 9 έως 7, 2 mmHg που ήταν οι αντίστοιχες τιμές για τους ασθενείς που λάμβαναν λατανοπρόστη.
Η προσθήκη του LUMIGAN σε υπάρχουσα θεραπεία με βήτα αναστολείς ήταν αποτελεσματικότερη από τη συνέχιση της χορήγησης μονοθεραπείας με βήτα αναστολείς.
Μετά από τρεις μήνες, η ενδοφθάλμια πίεση μειώθηκε κατά 7, 4 mmHg στην ομάδα που προσέθεσε LUMIGAN, σε σύγκριση με μείωση κατά 3, 6 mmHg που παρατηρήθηκε στην ομάδα που προσέθεσε εικονικές οφθαλμικές σταγόνες.
Το LUMIGAN ήταν εξίσου αποτελεσματικό με τη λατανοπρόστη όταν προστέθηκε σε θεραπεία με βήτα αναστολείς, επιφέροντας μείωση στην ενδοφθάλμια πίεση κατά 8, 0 και 7, 4 mmHg αντίστοιχα, μετά από τρεις μήνες.
Ποιοι κίνδυνοι συνδέονται με το LUMIGAN; Οι συχνότερες ανεπιθύμητες ενέργειες του LUMIGAN (εμφανίζονται σε περισσότερους από 1 στους 10 ασθενείς) είναι υπεραιμία του επιπεφυκότα (αυξημένη παροχή αίματος στον οφθαλμό η οποία προκαλεί ερεθισμό και κοκκίνισμά του), ανάπτυξη των βλεφαρίδων και κνησμός (φαγούρα) του οφθαλμού.
Ο πλήρης κατάλογος όλων των ανεπιθύμητων ενεργειών που αναφέρθηκαν με το LUMIGAN περιλαμβάνεται στο φύλλο οδηγιών χρήσης.
Το LUMIGAN δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη βιματοπρόστη ή σε οποιοδήποτε άλλο συστατικό του φαρμάκου.
Το LUMIGAN περιέχει χλωριούχο βενζαλκόνιο, το οποίο είναι γνωστό ότι αποχρωματίζει τους μαλακούς φακούς επαφής.
Ως εκ τούτου, οι χρήστες μαλακών φακών επαφής πρέπει να λαμβάνουν τις δέουσες προφυλάξεις.
Για ποιους λόγους εγκρίθηκε το LUMIGAN; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του LUMIGAN (ως μονοθεραπεία ή συμπληρωματική θεραπεία σε βήτα αναστολείς) υπερτερούν των κινδύνων που συνδέονται με αυτό στη θεραπεία της αυξημένης ενδοφθάλμιας πίεσης στο χρόνιο γλαύκωμα ανοιχτής γωνίας και στην οφθαλμική υπερτονία.
Η επιτροπή εισηγήθηκε τη χορήγηση άδειας κυκλοφορίας για το LUMIGAN.
Λοιπές πληροφορίες για το LUMIGAN:
©EMEA 2007
2/ 3
Στις 8 Μαρτίου 2002, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Allergan Pharmaceuticals Ireland για το LUMIGAN.
Η άδεια κυκλοφορίας ανανεώθηκε στις 8 Μαρτίου 2007.
Η πλήρης δημόσια έκθεση αξιολόγησης (EPAR) του LUMIGAN διατίθεται εδώ.
Τελευταία ενημέρωση της περίληψης:
11- 2007.
©EMEA 2007
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 678
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CYSTADANE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Cystadane; Το Cystadane είναι πόσιμη κόνις και περιέχει τη δραστική ουσία άνυδρη βηταΐνη.
Σε ποιες περιπτώσεις χρησιμοποιείται το Cystadane; Το Cystadane χρησιμοποιείται για τη θεραπεία της ομοκυστινουρίας.
Χρησιμοποιείται σε συνδυασμό με άλλες θεραπείες, όπως τη βιταμίνη Β6 (πυριδοξίνη), τη βιταμίνη Β12 (κοβαλαμίνη), το φυλλικό οξύ παράλληλα με μια ειδική δίαιτα.
Η ομοκυστινουρία είναι κληρονομική (γενετική) ασθένεια κατά την οποία το αμινοξύ μεθειονίνη δεν μπορεί να διασπαστεί πλήρως από τον οργανισμό.
Η μεθειονίνη εμπεριέχεται στις πρωτεΐνες των τροφίμων και διασπάται συνήθως σε ομοκυστεΐνη και στη συνέχεια σε κυστεΐνη.
Οι ασθενείς που πάσχουν από ομοκυστινουρία δεν μπορούν να μεταβολίσουν την ομοκυστεΐνη σε κυστεΐνη, με αποτέλεσμα η ομοκυστεΐνη να συσσωρεύεται στο αίμα και στα ούρα τους.
Τα συμπτώματα της ομοκυστινουρίας περιλαμβάνουν θρόμβωση (δημιουργία θρόμβων στα αιμοφόρα αγγεία), οστική αδυναμία, σκελετικές ανωμαλίες, εκτοπία του κρυσταλλοειδούς φακού (διαταραχή όπου ο φακός του ματιού βρίσκεται σε λανθασμένη θέση) και διανοητική καθυστέρηση.
Πρόκειται για μια σοβαρή ασθένεια με υψηλή θνησιμότητα.
Το Cystadane χρησιμοποιείται σε ασθενείς που πάσχουν και από τους τρεις γνωστούς τύπους ομοκυστινουρίας, οι οποίοι προκαλούνται από την έλλειψη των συστατικών που απαιτούνται για τη διάσπαση της μεθειονίνης (« Βήτα- συνθετάση κυσταθειονίνης » [CBS] ή « 5, 10 μεθυλένο- τετραϋδροφολική αναγωγάση [MTHFR]), ή από ατέλειες στον « συμπαράγοντα μεταβολισμού της κοβαλαμίνης ».
Δεδομένου του μικρού αριθμού ασθενών με ομοκυστινουρία και της σπανιότητας της νόσου, το Cystadane χαρακτηρίστηκε « ορφανό φάρμακο » (φάρμακο το οποίο χρησιμοποιείται σε σπάνιες ασθένειες) στις 9 Ιουλίου 2001.
Το φάρμακο χορηγείται μόνο με ιατρική συνταγή.
Πώς χρησιμοποιείται το Cystadane; Η θεραπεία με το Cystadane πρέπει να επιβλέπεται από ιατρό πεπειραμένο στη θεραπεία ασθενών με ομοκυστινουρία.
Η συνήθης δόση του Cystadane σε ασθενείς άνω των 10 ετών είναι 6 g ημερησίως, διαιρεμένη σε δύο ίσες δόσεις.
Παιδιά κάτω των 10 ετών πρέπει να λαμβάνουν 100 mg ανά κιλό σωματικού βάρους ημερησίως, διαιρεμένα σε δύο ίσες δόσεις.
Η δόση για τα παιδιά μπορεί να ρυθμίζεται ανάλογα με την 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged απόκρισή τους στη θεραπεία (η οποία παρακολουθείται με τη μέτρηση των επιπέδων ομοκυστεΐνης στο αίμα), αλλά η λήψη του Cystadane περισσότερο από δύο φορές ημερησίως ή σε δόσεις άνω των 150 mg ανά κιλό σωματικού βάρους, δεν αποφέρει πρόσθετο όφελος.
Σκοπός της θεραπείας είναι να διατηρήσει τα επίπεδα της ομοκυστεΐνης στο αίμα κάτω από τα 15 μmoles ή όσο πιο χαμηλά γίνεται.
Αυτό επιτυγχάνεται συνήθως εντός ενός μηνός.
Το Cystadane χορηγείται με 3 δοσομετρικά κουτάλια για τη μέτρηση 100 mg, 150 mg και 1 g κόνεος.
Η κόνις πρέπει να αναμειγνύεται με νερό, χυμό, γάλα, υγρή ή στερεά τροφή έως ότου διαλυθεί πλήρως και να καταναλώνεται αμέσως.
Πώς δρα το Cystadane; Η βηταΐνη είναι ένα φυσικό συστατικό που εκχυλίζεται από ζαχαρότευτλα.
Στην ομοκυστινουρία, η βηταΐνη μειώνει τα επίπεδα της ομοκυστεΐνης στο αίμα, διευκολύνοντας μία αντίδραση στο σώμα που αποκαλείται « μεθυλίωση », η οποία μετατρέπει την ομοκυστεΐνη ξανά σε μεθειονίνη.
Αυτό βοηθάει στη βελτίωση των συμπτωμάτων της ασθένειας.
Ποιες μελέτες εκπονήθηκαν για το Cystadane; Η εταιρεία παρουσίασε πληροφορίες για το Cystadane από την επιστημονική βιβλιογραφία, όπου περιλαμβάνονταν 202 εκθέσεις περιγραφής των αποτελεσμάτων του Cystadane, χορηγούμενου σε διάφορες δόσεις, στα επίπεδα της ομοκυστεΐνης σε ασθενείς διαφόρων ηλικιών με ομοκυστινουρία.
Παρουσιάστηκαν επίσης πληροφορίες για τα συμπτώματα, τη δόση και τη διάρκεια θεραπείας 140 ασθενών, καθώς και πληροφορίες για άλλα φάρμακα που αυτοί λάμβαναν.
Οι περισσότεροι ασθενείς λάμβαναν παράλληλα βιταμίνες Β6 ή Β12, ή φυλλικό οξύ.
Οι πληροφορίες από τις εν λόγω μελέτες συγκρίθηκαν με τις δημοσιευμένες εκθέσεις που περιέγραφαν την έκβαση των ασθενών που έπασχαν από την συγκεκριμένη ασθένεια και δεν λάμβαναν θεραπεία.
Ποιο είναι το όφελος του Cystadane σύμφωνα με τις μελέτες; Οι ασθενείς που λάμβαναν Cystadane παρουσίασαν σημαντικότερες μειώσεις στα επίπεδα ομοκυστεΐνης σε σύγκριση με τους ασθενείς που δεν λάμβαναν θεραπεία.
Αυτό σχετίστηκε με τη βελτίωση των συμπτωμάτων που επηρεάζουν το καρδιαγγειακό σύστημα (καρδιά και αιμοφόρα αγγεία) και την ανάπτυξη του νευρικού συστήματος που παρατηρήθηκε σε περίπου τρία τέταρτα των ασθενών που λάμβαναν Cystadane.
Το φάρμακο ήταν αποτελεσματικό και στους τρεις τύπους ομοκυστινουρίας.
Ποιοι κίνδυνοι συνδέονται με το Cystadane; Η συχνότερη ανεπιθύμητη ενέργεια σε ασθενείς που λαμβάνουν Cystadane (εμφανίζεται σε περισσότερους από 1 στους 10 ασθενείς) είναι αυξημένα επίπεδα μεθειονίνης στο αίμα.
Τα επίπεδα μεθειονίνης πρέπει να παρακολουθούνται σε ασθενείς που λαμβάνουν Cystadane, καθώς ενδέχεται να σχετίζονται με εγκεφαλικό οίδημα (πρήξιμο στον εγκέφαλο).
Οι ασθενείς με συμπτώματα εγκεφαλικού οιδήματος, όπως οι πρωϊνοί πονοκέφαλοι που συνοδεύονται από έμετο, ή αλλαγές στην όραση, πρέπει να αναφέρουν τα εν λόγω συμπτώματα στον ιατρό τους καθώς η θεραπεία με Cystadane ενδέχεται να πρέπει να διακοπεί.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Cystadane, περιλαμβάνεται στο φύλλο οδηγιών χρήσης.
Το Cystadane δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στη βηταΐνη.
Για ποιους λόγους εγκρίθηκε το Cystadane; Η Επιτροπή Φαρμάκων για Ανθρώπινη Χρήση (CHMP) έκρινε ότι, παρ ’ ότι υπήρχαν λίγες συστηματικές μελέτες για το Cystadane, το φάρμακο είναι χρήσιμο όταν χορηγείται συμπληρωματικά σε ήδη υπάρχουσες θεραπείες για την ομοκυστινουρία, όπως η συμπληρωματική χορήγηση βιταμινών και η εφαρμογή ειδικής δίαιτας, και επεσήμανε ότι το Cystadane δεν αποτελεί υποκατάστατο άλλων θεραπειών.
Η επιτροπή αποφάσισε ότι τα οφέλη του Cystadane υπερτερούν των κινδύνων που σχετίζονται με αυτό στην συμπληρωματική θεραπεία της ομοκυστινουρίας, όταν χρησιμοποιείται σύμφωνα με την ένδειξή του και εισηγήθηκε τη χορήγηση άδειας κυκλοφορίας για το Cystadane.
©EMEA 2007
2/ 3
Ποια μέτρα λαμβάνονται για την ασφαλή χρήση του Cystadane; Η παρασκευάστρια εταιρεία του Cystadane θα δημιουργήσει μητρώο ασθενών που λαμβάνουν το φάρμακο για να παρακολουθήσει την ασφάλειά του.
Ειδικότερα, η εταιρεία θα παρακολουθεί περιστατικά εγκεφαλικού οιδήματος, τα οποία παρατηρήθηκαν κατά τη διάρκεια της δοκιμής του φαρμάκου σε μικρό αριθμό ασθενών.
Λοιπές πληροφορίες για το Cystadane:
Στις 15 Φεβρουαρίου 2007 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Orphan Europe SARL για το Cystadane.
Το μητρώο για τον χαρακτηρισμό του Cystadane ως ορφανού φαρμάκου διατίθεται εδώ.
Η πλήρης δημόσια έκθεση αξιολόγησης (EPAR) του Cystadane διατίθεται εδώ.
Τελευταία ενημέρωση της περίληψης:
01- 2007.
©EMEA 2007
3/ 3
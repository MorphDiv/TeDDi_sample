# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 863
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VIMPAT
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Vimpat; Το Vimpat είναι φάρµακο που περιέχει τη δραστική ουσία λακοσαµίδη. ∆ιατίθεται υπό µορφή ωοειδών δισκίων (ροζ:
50 mg, κίτρινα:
100 mg, σοµόν:
150 mg, µπλε:
200 mg), σιροπιού (15 mg/ ml) και διαλύµατος για έγχυση (ενστάλαξη σε φλέβα, 10 mg/ ml).
Σε ποιες περιπτώσεις χρησιµοποιείται το Vimpat; Το Vimpat χορηγείται για τη θεραπεία εστιακών κρίσεων (επιληπτικές κρίσεις που ξεκινούν από συγκεκριµένο τµήµα του εγκεφάλου) ως πρόσθετη αγωγή σε άλλα αντιεπιλεπτικά φάρµακα σε ασθενείς ηλικίας 16 ετών και άνω που πάσχουν από επιληψία.
Μπορεί να χορηγηθεί σε ασθενείς µε εστιακές κρίσεις µε ή χωρίς δευτερογενή γενίκευση (όταν η κρίση εξαπλώνεται ακολούθως σε όλο τον εγκέφαλο).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Vimpat; Το Vimpat λαµβάνεται δύο φορές την ηµέρα, µε ή χωρίς τροφή.
Η συνιστώµενη δόση έναρξης είναι 50 mg δύο φορές την ηµέρα.
Μετά από µία εβδοµάδα, η δόση πρέπει να αυξάνεται σε 100 mg δύο φορές την ηµέρα και, ακολούθως, ανάλογα µε την απόκριση του ασθενή, µπορεί να αυξάνεται περαιτέρω κάθε εβδοµάδα κατά 50 mg δύο φορές την ηµέρα, έως τη µέγιστη δόση των 200 mg δύο φορές την ηµέρα.
Για να διευκολύνεται η έναρξη της θεραπείας διατίθεται µια ειδική συσκευασία µε δισκία όλων των περιεκτικοτήτων.
Σε ασθενείς που αντιµετωπίζουν νεφρικά προβλήµατα ενδέχεται να χορηγούνται µικρότερες δόσεις.
Αν ο ασθενής δεν µπορεί προσωρινά να λάβει τα δισκία ή το σιρόπι, το Vimpat µπορεί να χορηγηθεί στην ίδια δόση µέσω έγχυσης διάρκειας 15 λεπτών έως 1 ώρας.
Η χορήγηση του φαρµάκου µέσω έγχυσης πρέπει να πραγµατοποιείται µόνο για λίγες ηµέρες.
Πώς δρα το Vimpat; Η δραστική ουσία του Vimpat, η λακοσαµίδη, είναι αντιεπιληπτικό φάρµακο.
Η επιληψία προκαλείται από υπερβολική ηλεκτρική δραστηριότητα του εγκεφάλου.
Ο ακριβής τρόπος δράσης της λακοσαµίδης δεν έχει ακόµη διευκρινιστεί αλλά φαίνεται ότι η ουσία αυτή µειώνει τη δραστηριότητα των καναλιών νατρίου (πόροι στην επιφάνεια των νευρικών κυττάρων) επιτρέποντας τη µεταβίβαση ηλεκτρικών ώσεων µεταξύ των νευρικών κυττάρων.
Εικάζεται, επίσης, ότι η λακοσαµίδη ενέχεται 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. στην ανάπτυξη των νευρικών κυττάρων που έχουν υποστεί βλάβη.
Ο συνδυασµός αυτών των δράσεων ενδέχεται να αποτρέπει την εξάπλωση µη φυσιολογικής ηλεκτρικής δραστηριότητας στον εγκέφαλο, µειώνοντας την πιθανότητα εµφάνισης επιληπτικής κρίσης.
Ποιες µελέτες εκπονήθηκαν για το Vimpat; Τα αποτελέσµατα του Vimpat ελέγχθηκαν πρώτα σε πειραµατικά µοντέλα, προτού µελετηθούν σε ανθρώπους.
Η αποτελεσµατικότητα της από του στόµατος χορήγησης Vimpat συγκρίθηκε µε την αποτελεσµατικότητα εικονικού φαρµάκου (εικονική θεραπεία) σε τρεις βασικές µελέτες στις οποίες µετείχαν συνολικά 1. 308 ασθενείς.
Στην ήδη υπάρχουσα θεραπεία κατά την οποία χρησιµοποιούνταν έως τρία αντιεπιληπτικά φάρµακα, οι ασθενείς πρόσθεσαν Vimpat σε δόση 200 mg, 400 mg ή 600 mg ανά ηµέρα ή εικονικό φάρµακο.
Ο βασικός δείκτης µέτρησης της αποτελεσµατικότητας ήταν ο αριθµός των ασθενών στους οποίους ο αριθµός των κρίσεων µειωνόταν τουλάχιστον στο µισό µετά από θεραπεία 12 εβδοµάδων µε σταθερή δόση.
Σε δύο επιπρόσθετες µελέτες εξετάσθηκε η δέουσα διάρκεια της ενδοφλέβιας έγχυσης για το διάλυµα Vimpat και η ασφάλειά της συγκρίθηκε µε αυτήν ενδοφλέβιων εγχύσεων εικονικού φαρµάκου σε σύνολο 199 ασθενών.
Ποιο είναι το όφελος του Vimpat σύµφωνα µε τις µελέτες; Το Vimpat, σε δόσεις 200 ή 400 mg ανά ηµέρα ήταν αποτελεσµατικότερο από το εικονικό φάρµακο στη µείωση του αριθµού των κρίσεων.
Εξετάζοντας τα αποτελέσµατα και των τριών βασικών µελετών, το 34% των ασθενών που προσέθεσε Vimpat 200 mg την ηµέρα και 40% των ασθενών που προσέθεσε Vimpat 400 mg την ηµέρα στην ήδη υπάρχουσα θεραπεία του επέτυχε τουλάχιστον 50% µείωση του αριθµού των κρίσεων, σε σύγκριση µε το 23% των ασθενών που προσέθεσε εικονικό φάρµακο.
Η δόση των 600 mg ήταν το ίδιο αποτελεσµατική µε τη δόση των 400 mg, αλλά είχε περισσότερες ανεπιθύµητες ενέργειες.
Ποιοι κίνδυνοι συνδέονται µε το Vimpat; Οι συχνότερες ανεπιθύµητες ενέργειες του Vimpat (εµφανίζονται σε περισσότερους από 1 στους 10 ασθενείς) είναι ζάλη, πονοκέφαλος, διπλωπία (διπλή όραση) και ναυτία (αδιαθεσία).
Ο πλήρης κατάλογος των ανεπιθύµητων ενεργειών που αναφέρθηκαν µε το Vimpat περιλαµβάνεται στο φύλλο οδηγιών χρήσης.
To Vimpat δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στη λακοσαµίδη ή σε οποιοδήποτε άλλο από τα συστατικά του φαρµάκου ή σε άτοµα που εµφανίζουν κολποκοιλιακό αποκλεισµό (µια µορφή διαταραχής του καρδιακού ρυθµού) δεύτερου ή τρίτου βαθµού.
Τα δισκία Vimpat δεν πρέπει να χορηγούνται σε άτοµα µε υπερευαισθησία στο φιστίκι ή στη σόγια.
Για ποιους λόγους εγκρίθηκε το Vimpat; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Vimpat υπερτερούν των κινδύνων που συνδέονται µε αυτό όταν χορηγείται ως συµπληρωµατική αγωγή για τη θεραπεία εστιακών κρίσεων µε ή χωρίς δευτερογενή γενίκευση σε ασθενείς ηλικίας 16 ετών και άνω που πάσχουν από επιληψία.
Η επιτροπή εισηγήθηκε τη χορήγηση άδειας κυκλοφορίας για το Vimpat.
Λοιπές πληροφορίες για το Vimpat:
Στις 29 Αυγούστου 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην UCB Pharma S. A για το Vimpat.
Η πλήρης δηµόσια έκθεση αξιολόγησης (EPAR) του Vimpat διατίθεται εδώ.
Τελευταία ενηµέρωση της περίληψης:
07- 2008.
2/ 2
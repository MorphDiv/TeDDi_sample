# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 822
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PREPANDRIX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Prepandrix; To Prepandrix είναι εμβόλιο που χορηγείται με ένεση.
Περιέχει τμήματα ιού γρίπης τα οποία έχουν εξουδετερωθεί (είναι δηλαδή νεκρά).
Το Prepandrix περιέχει στέλεχος ενός ιού γρίπης που ονομάζεται A/ Viet Nam/ 1194/ 2005 NIBRG- 14 (H5N1).
Σε ποιες περιπτώσεις χρησιμοποιείται το Prepandrix; Το Prepandrix είναι εμβόλιο το οποίο προορίζεται για ενήλικες από 18 έως 60 ετών για τη προστασία έναντι της γρίπης που προκαλεί το στέλεχος (τύπος) H5N1 του ιού της γρίπης τύπου Α.
Το Prepandrix χορηγείται σύμφωνα με τις επίσημες συστάσεις.
Το εμβόλιο χορηγείται μόνο με ιατρική συνταγή.
Πώς χρησιμοποιείται το Prepandrix; Το Prepandrix χορηγείται ως ένεση στον μυ του άνω μέρους του βραχίονα, σε δύο δόσεις, μεταξύ των οποίων μεσολαβούν τουλάχιστον τρεις εβδομάδες
Πώς δρα το Prepandrix; Το Prepandrix είναι προπανδημικό εμβόλιο γρίπης.
Πρόκειται για ειδικό τύπο εμβολίου που αποσκοπεί στη προστασία έναντι στελέχους του ιού της γρίπης το οποίο ενδέχεται μελλοντικά να προκαλέσει πανδημία.
Πανδημία γρίπης λαμβάνει χώρα όταν εμφανίζεται ένα νέο στέλεχος του ιού της γρίπης το οποίο μπορεί εύκολα να διαδοθεί από άνθρωπο σε άνθρωπο λόγω έλλειψης ανοσίας (προστασίας) του πληθυσμού εναντίον του.
Μια πανδημία μπορεί να πλήξει πολλές χώρες και περιοχές στον κόσμο.
Οι εμπειρογνώμονες στον τομέα της υγείας εκφράζουν φόβους ότι η επόμενη πανδημία γρίπης μπορεί να προκληθεί από το στέλεχος H5N1 του ιού της γρίπης.
Το Prepandrix αναπτύχθηκε για να παράσχει προστασία έναντι αυτού του τύπου γρίπης, ούτως ώστε να μπορεί να χρησιμοποιηθεί πριν ή ακόμα και αφού εκδηλωθεί πανδημία γρίπης.
Τα εμβόλια δρουν « διδάσκοντας » στο ανοσοποιητικό σύστημα (τη φυσική άμυνα του οργανισμού) πώς να αντιμετωπίζει τις νόσους.
Το Prepandrix περιέχει μικρές ποσότητες αιμοσυγκολλητίνης (πρωτεΐνες από την επιφάνεια) του ιού H5N1.
Κατ ’ αρχάς ο ιός αδρανοποιείται (νεκρώνεται) ώστε να μην προκαλεί ασθένειες.
Όταν το εμβόλιο χορηγείται σε ένα άτομο, το ανοσοποιητικό σύστημα αναγνωρίζει τον ιό ως « ξένο σώμα » και παράγει αντισώματα εναντίον του.
Με τον τρόπο αυτό, όταν
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. το άτομο εκτεθεί ξανά στον ιό, το ανοσοποιητικό του σύστημα θα είναι σε θέση να παραγάγει αντισώματα πολύ πιο γρήγορα.
Το γεγονός αυτό μπορεί να συμβάλει στην προστασία έναντι της νόσου που οφείλεται στον ιό.
Πριν από τη χρήση, το εμβόλιο δημιουργείται αναμειγνύοντας ένα εναιώρημα που περιέχει τα σωματίδια του ιού και ένα γαλάκτωμα.
Το γαλάκτωμα που προκύπτει θα χορηγηθεί στη συνέχεια με ένεση.
Το εμβόλιο περιλαμβάνει επίσης έναν « ενισχυτικό παράγοντα » (μια ένωση που περιέχει έλαιο) για την επίτευξη καλύτερης απόκρισης.
Ποιες μελέτες εκπονήθηκαν για το Prepandrix; Τα αποτελέσματα του Prepandrix ελέγχθηκαν πρώτα σε πειραματικά μοντέλα, προτού μελετηθούν σε ανθρώπους.
Στην κύρια μελέτη για το Prepandrix συμμετείχαν 400 υγιείς ενήλικες και συγκρίθηκε η δυνατότητα διαφορετικών δόσεων του Prepandrix, με ή χωρίς τον ενισχυτικό παράγοντα, να προκαλέσουν την παραγωγή αντισωμάτων (ανοσογονικότητα).
Στους συμμετέχοντες χορηγήθηκαν δύο ενέσεις Prepandrix που περιείχαν μία από τέσσερις διαφορετικές ποσότητες αιμοσυγκολλητίνης.
Οι ενέσεις χορηγούνται με 21 ημέρες διαφορά μεταξύ τους.
Ο κύριος δείκτης μέτρησης της αποτελεσματικότητας ήταν το επίπεδο των αντισωμάτων έναντι του ιού της γρίπης στο αίμα των ασθενών σε τρεις διαφορετικές στιγμές. πριν τον εμβολιασμό, την ημέρα χορήγησης της δεύτερης ένεσης (21η ημέρα) και 21 ημέρες αργότερα (42η ημέρα).
Πραγματοποιήθηκαν επίσης συμπληρωματικές μελέτες οι οποίες υποστηρίζουν τη κύρια μελέτη και αποδεικνύουν την ασφάλεια του εμβολίου.
Ποιο είναι το όφελος του Prepandrix σύμφωνα με τις μελέτες; Σύμφωνα με τα κριτήρια που διατύπωσε η Επιτροπή Φαρμάκων για Ανθρώπινη Χρήση (CHMP), για να κριθεί κατάλληλο ένα προπανδημικό εμβόλιο πρέπει να προκαλεί προστατευτικά επίπεδα αντισωμάτων σε τουλάχιστον 70% των ατόμων στα οποία χορηγείται.
Η κύρια μελέτη έδειξε ότι το Prepandrix, το οποίο περιέχει 3, 75 μικρογραμμάρια αιμοσυγκολλητίνης και τον ενισχυτικό παράγοντα, προκάλεσε απόκριση αντισωμάτων που ικανοποιεί τα κριτήρια αυτά.
Σε χρονικό διάστημα 21 ημερών μετά τη δεύτερη ένεση, ποσοστό 84% των ατόμων που έλαβαν το εμβόλιο είχαν επίπεδα αντισωμάτων τα οποία θα μπορούσαν να τους προστατεύσουν έναντι του H5N1.
Ποιοι κίνδυνοι συνδέονται με το Prepandrix; Οι συχνότερες ανεπιθύμητες ενέργειες του Prepandrix (που διαπιστώθηκαν σε περισσότερους από 1 στους 10 εμβολιασμούς) είναι πονοκέφαλος, αρθραλγία (πόνος στις αρθρώσεις), μυαλγία (πόνος στους μυς), αντιδράσεις στο σημείο της ένεσης (σκλήρυνση, οίδημα, πόνος και ερυθρότητα), πυρετός και κόπωση.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Prepandrix περιλαμβάνεται στο φύλλο οδηγιών χρήσης.
Το Prepandrix δεν πρέπει να χορηγείται σε ασθενείς που έχουν παρουσιάσει αναφυλακτική αντίδραση (σοβαρή αλλεργική αντίδραση) σε οποιοδήποτε από τα συστατικά του εμβολίου ή σε κάποια από τις ουσίες που μπορεί να υπάρχουν στο εμβόλιο σε ίχνη υπολειμμάτων (δηλαδή σε πολύ μικρή ποσότητα) όπως αυγά, πρωτεΐνες πουλερικών, ωολευκωματίνη (πρωτεΐνη που υπάρχει στο ασπράδι αυγών), φορμαλδεΰδη, θεϊική γενταμυκίνη (αντιβιοτικό) και δεσοξυχoλικό νάτριo.
Ο εμβολιασμός με Prepandrix πρέπει να αναβάλλεται για άτομα που εμφανίζουν ξαφνικά πυρετό.
Για ποιους λόγους εγκρίθηκε το Prepandrix; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Prepandrix υπερτερούν των κινδύνων που συνδέονται με αυτό για την ενεργητική ανοσοποίηση εναντίον του υποτύπου H5N1 του ιού γρίπης A.
Η επιτροπή εισηγήθηκε τη χορήγηση άδειας κυκλοφορίας για το Prepandrix.
Λοιπές πληροφορίες για το Prepandrix:
Στις 14 Μαΐου 2008 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην GlaxoSmithKline Biologicals s. a. για το Prepandrix.
Η πλήρης δημόσια έκθεση αξιολόγησης (EPAR) του Prepandrix διατίθεται εδώ.
Τελευταία ενημέρωση της περίληψης:
03- 2008.
©EMEA 2008
2/ 2
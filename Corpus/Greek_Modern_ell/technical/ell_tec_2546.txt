# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ CVMP/ 487730/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FEVAXYN PENTOFEL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Fevaxyn Pentofel?
Το Fevaxyn Pentofel είναι ένα εµβόλιο για γάτες, σε µορφή ενέσιµου διαλύµατος σε προγεµισµένη σύριγγα.
Το Fevaxyn Pentofel περιέχει τους ακόλουθους αδρανοποιηµένους ιούς: τον ιό της πανλευκοπενίας της γάτας, τον ιό της ρινοτραχειίτιδας της γάτας, τον καλυκοϊό της γάτας, τον ιό της λευχαιµίας της γάτας και το αδρανοποιηµένο βακτήριο Chlamydia psittaci της γάτας.
Σε ποιες περιπτώσεις χρησιµοποιείται το Fevaxyn Pentofel; Το Fevaxyn Pentofel χρησιµοποιείται για την ανοσοποίηση υγιών γατών ηλικίας 9 εβδοµάδων και άνω έναντι της πανλευκοπενίας της γάτας και της λευχαιµίας της γάτας, καθώς και έναντι αναπνευστικών νοσηµάτων οφειλόµενων στον ιό της ρινοτραχειίτιδας της γάτας, στον καλυκοϊό της γάτας και στο βακτήριο Chlamydia psittaci της γάτας.
Το περιεχόµενο της προγεµισµένης σύριγγας ανακινείται και χορηγείται µε υποδόρια ένεση (κάτω από το δέρµα).
Σε γάτες ηλικίας 9 εβδοµάδων και άνω, χορηγούνται δύο δόσεις µε µεσοδιάστηµα µεταξύ των χορηγήσεων από 3 έως 4 εβδοµάδες.
Σε γατάκια τα οποία ζουν σε περιοχές υψηλού κινδύνου σε ό, τι αφορά τον ιό της λευχαιµίας της γάτας και στα οποία η πρώτη δόση χορηγήθηκε πριν από την ηλικία των 12 εβδοµάδων συνιστάται η χορήγηση µίας επιπρόσθετης δόσης.
Το Fevaxyn Pentofel χορηγείται στη συνέχεια µία φορά το χρόνο.
Πώς δρα το Fevaxyn Pentofel; Το Fevaxyn Pentofel περιέχει µικρές ποσότητες τεσσάρων αδρανοποιηµένων ιών και ενός αδρανοποιηµένου βακτηρίου.
Μετά την ένεση, η µικρή αυτή ποσότητα βοηθά το ανοσοποιητικό σύστηµα της γάτας να αναγνωρίζει και να επιτίθεται στους ιούς και το βακτήριο.
Εάν η γάτα εκτεθεί µελλοντικά σε οποιονδήποτε από τους συγκεκριµένους ιούς ή στο βακτήριο, είτε δεν θα υποστεί λοίµωξη είτε η λοίµωξη θα είναι πολύ λιγότερο σοβαρή.
Ποιες µελέτες εκπονήθηκαν για το Fevaxyn Pentofel; Το Fevaxyn Pentofel µελετήθηκε κατά της λευχαιµίας της γάτας, κατά αναπνευστικών νοσηµάτων οφειλόµενων στον ιό της ρινοτραχειίτιδας της γάτας, στον καλυκοϊό της γάτας και στο βακτήριο
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Chlamydia psittaci της γάτας, καθώς και κατά ασθενειών οφειλόµενων στον ιό της πανλευκοπενίας της γάτας.
Επιπλέον, στοιχεία από µελέτες που πραγµατοποιήθηκαν σε γάτες διαφόρων φυλών υπέστησαν επεξεργασία για την παρατήρηση τυχόν ανεπιθύµητων ενεργειών του Fevaxyn Pentofel µετά από τον πρώτο και τον δεύτερο εµβολιασµό.
Ποιο είναι το όφελος του Fevaxyn Pentofel σύµφωνα µε τις µελέτες; Το Fevaxyn Pentofel απεδείχθη αποτελεσµατικό κατά της λευχαιµίας της γάτας, κατά αναπνευστικών νοσηµάτων οφειλόµενων στον ιό της ρινοτραχειίτιδας της γάτας, στον καλυκοϊό της γάτας και στο βακτήριο Chlamydia psittaci της γάτας, καθώς και κατά ασθενειών οφειλόµενων στον ιό της πανλευκοπενίας της γάτας.
Κατά τη δοκιµή για την παρατήρηση ανεπιθύµητων ενεργειών, δεν υπήρξαν ανεπιθύµητες ενέργειες στο 94, 2% των γατών µετά τον πρώτο εµβολιασµό, ενώ δεν παρατηρήθηκαν ανεπιθύµητες ενέργειες στο 99% των γατών µετά τον δεύτερο εµβολιασµό.
Ποιες είναι οι ανεπιθύµητες ενέργειες του Fevaxyn Pentofel; Σε ορισµένες εµβολιασµένες γάτες µπορεί να εκδηλωθούν αντιδράσεις στο εµβόλιο, στις οποίες περιλαµβάνονται παροδικός πυρετός, έµετος, ανορεξία και/ ή κατάθλιψη, οι οποίες εκλείπουν συνήθως εντός 24 ωρών.
Περιστασιακά εµφανίζεται οίδηµα, άλγος, κνησµός (φαγούρα) ή τριχόπτωση στο σηµείο της ένεσης.
Σε πολύ σπάνιες περιπτώσεις εκδηλώνεται αναφυλακτική αντίδραση (σοβαρή αλλεργία) µε οίδηµα (υγρό κάτω από το δέρµα), κνησµό, αναπνευστική και καρδιακή δυσφορία, σοβαρά γαστρεντερικά συµπτώµατα ή καταπληξία κατά τις πρώτες ώρες µετά τον εµβολιασµό.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το Fevaxyn Pentofel περιέχει παραφινέλαιο.
Σε περίπτωση τυχαίας ένεσης µπορεί να προκληθεί έντονος πόνος και εξοίδηση, ιδιαιτέρως εάν η ένεση γίνει σε άρθρωση ή σε δάκτυλο.
Σε σπάνιες περιπτώσεις αυτό µπορεί να έχει ως αποτέλεσµα απώλεια του δακτύλου.
Εάν κατά λάθος ενεθείτε µε αυτό το προϊόν, ακόµη και εάν η ποσότητα του φαρµάκου είναι πολύ µικρή, αναζητήστε αµέσως ιατρική συµβουλή, επιδεικνύοντας στον ιατρό το εσώκλειστο φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά από την ιατρική εξέταση, ζητήστε και πάλι ιατρική συµβουλή.
Για ποιους λόγους εγκρίθηκε το Fevaxyn Pentofel; Η επιτροπή φαρµάκων για κτηνιατρική χρήση (CVMP) συµφώνησε ότι τα οφέλη του Fevaxyn Pentofel υπερτερούν των κινδύνων στην ανοσοποίηση υγιών γατών ηλικίας 9 εβδοµάδων και άνω κατά ιών της γάτας και εισηγήθηκε τη χορήγηση άδειας κυκλοφορίας για το Fevaxyn Pentofel.
Η σχέση οφέλους/ κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης.
Λοιπές πληροφορίες για το Fevaxyn Pentofel:
Στις 5 Φεβρουαρίου 1997 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Fort Dodge Laboratories Ireland για το Fevaxyn Pentofel.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
11- 2006.
©EMEA 2007
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ CVMP/ 215997/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CONVENIA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Convenia;
Το Convenia περιέχει cefovecin, ένα αντιβιοτικό που χορηγείται µε υποδόρια ένεση.
Χρησιµοποιείται σε σκύλους και γάτες.
Κάθε συσκευασία του Convenia έχει δύο φιαλίδια, στο ένα εκ των οποίων περιέχεται η σκόνη και στο άλλο ο διαλύτης.
Πριν από τη χρήση, η σκόνη διαλύεται στο διαλύτη ώστε να προκύψει το ενέσιµο διάλυµα.
Σε ποιες περιπτώσεις χρησιµοποιείται το Convenia;
Το Convenia χρησιµοποιείται για τη θεραπεία λοιµωδών παθήσεων που προκαλούνται από συγκεκριµένα βακτήρια (για περισσότερες λεπτοµέρειες βλέπε την Περίληψη των Χαρακτηριστικών του Προϊόντος - SPC).
Γενικά χορηγείται ως εφάπαξ ένεση, η επενέργεια της οποίας διαρκεί έως και 14 ηµέρες.
Εάν είναι απαραίτητο, ανάλογα µε τη λοιµώδη πάθηση, η ένεση µπορεί να επαναληφθεί (έως και τρεις φορές).
Το Convenia χρησιµοποιείται στους σκύλους για τη θεραπεία λοιµωδών παθήσεων του δέρµατος και του µαλακού ιστού.
Πρόκειται για λοιµώξεις του δέρµατος και των στοιβάδων που βρίσκονται ακριβώς κάτω από αυτό, όπως τραύµατα, αποστήµατα και πυοδερµατίτιδα (δερµατική λοίµωξη µε εξανθήµατα και φλύκταινες).
Χρησιµοποιείται επίσης για τη θεραπεία λοιµώξεων της ουροφόρου οδού των σκύλων οι οποίες προκαλούνται από ορισµένα ειδικά βακτήρια.
Το Convenia χρησιµοποιείται και στις γάτες για τη θεραπεία λοιµωδών παθήσεων του δέρµατος και του µαλακού ιστού, όπως τραύµατα και αποστήµατα καθώς και για τη θεραπεία λοιµώξεων της ουροφόρου οδού που προκαλούνται από ορισµένα ειδικά βακτήρια.
Πώς δρα το Convenia;
Η δραστική ουσία που περιέχει το Convenia είναι η cefovecin, η οποία ανήκει σε µια κατηγορία αντιβιοτικών που ονοµάζονται κεφαλοσπορίνες τρίτης γενιάς.
Όλα αυτά τα κεφαλοσπορινούχα αντιβιοτικά, περιλαµβανοµένης της cefovecin, σκοτώνουν τα βακτήρια 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged διαλύοντας τη δοµή του κυτταρικού τοιχώµατός τους, µε αποτέλεσµα τα βακτήρια να εξαλείφονται και η λοίµωξη να θεραπεύεται.
Όπως και άλλα αντιβιοτικά, η cefovecin δεν είναι αποτελεσµατική σε όλους τους τύπους βακτηρίων.
Η cefovecin διαφέρει από άλλα παρόµοια κεφαλοσπορινούχα αντιβιοτικά επειδή παραµένει στο σώµα του σκύλου ή της γάτας για εξαιρετικά µεγάλο χρονικό διάστηµα µετά από την έγχυσή της.
Μία ένεση επενεργεί για χρονική περίοδο έως και 14 ηµέρες.
Ποιες µελέτες εκπονήθηκαν για το Convenia;
Τα δεδοµένα από εργαστηριακές µελέτες µε διαφορετικά βακτήρια κατέδειξαν ότι η cefovecin ήταν αποτελεσµατική έναντι των βακτηρίων που καθορίζονται στις πληροφορίες σχετικά µε το προϊόν (SPC και φύλλο οδηγιών χρήσης).
Το Convenia µελετήθηκε σε σκύλους µε λοιµώδεις παθήσεις του δέρµατος και του µαλακού ιστού (όπου συγκρίθηκε µε άλλο αντιβιοτικό το οποίο περιείχε αµοξυκιλλίνη και κλαβουλανικό οξύ) και σε σκύλους µε λοιµώξεις της ουροφόρου οδού (όπου συγκρίθηκε µε άλλο κεφαλοσπορινούχο αντιβιοτικό, το cefalexin).
Το Convenia µελετήθηκε και σε γάτες µε λοιµώδεις παθήσεις του δέρµατος και του µαλακού ιστού (όπου συγκρίθηκε µε άλλο αντιβιοτικό το οποίο περιείχε αµοξυκιλλίνη και κλαβουλανικό οξύ) και σε µια µικρή µελέτη σε γάτες µε λοιµώξεις της ουροφόρου οδού, όπου συγκρίθηκε µε το cefalexin.
Στις εν λόγω µελέτες µετρήθηκε το ποσοστό ίασης των παθήσεων.
Ποιο είναι το όφελος του Convenia σύµφωνα µε τις µελέτες;
Όλες οι µελέτες κατέδειξαν ότι το Convenia ήταν τόσο αποτελεσµατικό στη θεραπεία της λοίµωξης όσο και το αντιβιοτικό µε το οποίο έγινε η σύγκριση.
Το Convenia έχει το όφελος της παρατεταµένης επενέργειας.
Ποιοι κίνδυνοι συνδέονται µε το Convenia;
∆εν έχουν αναφερθεί ανεπιθύµητες ενέργειες σχετικά µε το Convenia έως σήµερα.
Εντούτοις, δεν πρέπει να χρησιµοποιείται σε σκύλους και γάτες που έχουν εκδηλώσει αλλεργία σε κάποιο κεφαλοσπορινούχο ή πενικιλλινούχο αντιβιοτικό.
Το Convenia δεν πρέπει επίσης να χρησιµοποιείται σε σκύλους και σε γάτες ηλικίας έως 8 εβδοµάδων ή που πάσχουν από σοβαρές νεφροπάθειες (νεφρική δυσλειτουργία).
Η χρήση του Convenia σε άλλα ζώα, όπως σε ινδικά χοιρίδια και σε λαγούς, εγκυµονεί κινδύνους (δεν έχει χορηγηθεί άδεια για χρήση σε αυτά τα είδη).
Επειδή δεν έχουν διεξαχθεί µελέτες σε ζώα αναπαραγωγής µε το Convenia και εξαιτίας της παρατεταµένης επενέργειας του συγκεκριµένου φαρµάκου στον οργανισµό, το Convenia δεν πρέπει να χορηγείται σε σκύλους ή γάτες που βρίσκονται σε εγκυµοσύνη ή σε γαλουχία.
Τα θεραπευµένα ζώα δεν πρέπει να χρησιµοποιούνται για αναπαραγωγή επί 12 εβδοµάδες µετά από την ηµεροµηνία της πιο πρόσφατης ένεσης µε Convenia.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε τα ζώα;
Τα κεφαλοσπορινούχα ή πενικιλλινούχα αντιβιοτικά ενδέχεται να προκαλέσουν αλλεργικές αντιδράσεις στους ανθρώπους οι οποίες ενίοτε µπορεί να είναι ιδιαίτερα σοβαρές.
Ως εκ τούτου, το Convenia δεν πρέπει να αποτελεί αντικείµενο χειρισµού από άτοµα που ενδέχεται να παρουσιάζουν υπερευαισθησία (αλλεργία) σε ανάλογα αντιβιοτικά ή από κάποιον στον Σελίδα 2/ 3 ©EMEA 2006 οποίο συστάθηκε να µην τα χρησιµοποιεί.
Όσοι είναι αλλεργικοί στις πενικιλίνες ή στις κεφαλοσπορίνες πρέπει επίσης να αποφεύγουν την επαφή µε στρωµνές σκύλων ή γατών που ακολουθούν θεραπεία µε Convenia.
Ο χειρισµός του Convenia πρέπει να είναι προσεκτικός και να λαµβάνονται όλες οι προβλεπόµενες προφυλάξεις προκειµένου να αποφεύγεται η έκθεση στο προϊόν.
Εάν εµφανιστούν οποιαδήποτε συµπτώµατα µετά από τυχαία έκθεση στο Convenia, για παράδειγµα δερµατικό εξάνθηµα, τότε ζητήστε άµεσα ιατρική συµβουλή.
Οίδηµα στο πρόσωπο, στα χείλη ή στα µάτια ή οποιαδήποτε αναπνευστική δυσχέρεια είναι σοβαρότερα συµπτώµατα και χρήζουν άµεσης ιατρικής φροντίδας.
Για ποιους λόγος εγκρίθηκε το Convenia;
Η Επιτροπή Φαρµάκων για Κτηνιατρική Χρήση (CVMP) αποφάσισε ότι τα οφέλη του Convenia υπερτερούν των κινδύνων για τη θεραπεία σκύλων και γατών που πάσχουν από ορισµένες ειδικές λοιµώδεις παθήσεις του δέρµατος, του µαλακού ιστού και της ουροφόρου οδού.
Η επιτροπή εισηγήθηκε τη χορήγηση άδειας κυκλοφορίας στο Convenia.
Για τη σχέση οφέλους/ κινδύνου συµβουλευτείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Convenia:
Στις 19 Ιουνίου 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Ltd για το Convenia.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθεται στην ετικέτα/ εξωτερική συσκευασία.
Τελευταία ενηµέρωση της περίληψης:
06- 2006.
Σελίδα 3/ 3 ©EMEA 2006
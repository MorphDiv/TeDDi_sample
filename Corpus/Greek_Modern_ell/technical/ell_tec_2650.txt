# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 132
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TASMAR
Περίληψη EPAR για το κοινό Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Tasmar; Το Tasmar είναι φάρµακο που περιέχει τη δραστική ουσία τολκαπόνη. ∆ιατίθεται υπό µορφή εξαγωνικών δισκίων που περιέχουν 100 mg (χρώµατος ανοιχτού κίτρινου) ή 200 mg (χρώµατος κίτρινου- πορτοκαλί) τολκαπόνης.
Σε ποιες περιπτώσεις χρησιµοποιείται το Tasmar; Το Tasmar χρησιµοποιείται για τη θεραπεία ασθενών µε νόσο του Parkinson.
Η νόσος του Parkinson είναι µια προοδευτική διαταραχή του εγκεφάλου που προκαλεί τρόµο, βραδυκινησία και δυσκαµψία.
Το Tasmar χορηγείται σε συνδυασµό µε άλλες συνήθεις θεραπείες για τη νόσο του Parkinson (είτε σε συνδυασµό µε λεβοντόπα και βενσεραζίδη είτε σε συνδυασµό µε λεβοντόπα και καρβιντόπα) σε ασθενείς που παρουσιάζουν « διακυµάνσεις » προς το τέλος της ενδιάµεσης περιόδου µεταξύ δύο δόσεων του καθιερωµένου συνδυασµού θεραπείας που λαµβάνουν.
Οι διακυµάνσεις, όταν δηλαδή οι ασθενείς βιώνουν ξαφνικές εναλλαγές µεταξύ της κατάστασης « on », που χαρακτηρίζεται από ικανότητα κίνησης, και της κατάστασης « off » που χαρακτηρίζεται από ακινησία, συνδέονται µε τη µείωση των επιδράσεων της λεβοντόπα.
Το Tasmar χορηγείται µόνο σε περιπτώσεις όπου οι ασθενείς δεν αποκρίνονται στη θεραπεία ή δεν µπορούν να λάβουν άλλα φάρµακα της ίδιας κατηγορίας.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Tasmar; Η χορήγηση και η επίβλεψη της θεραπείας µε Tasmar πρέπει να πραγµατοποιείται από ιατρό πεπειραµένο στη διαχείριση της προχωρηµένης νόσου του Parkinson.
Το Tasmar χορηγείται πάντοτε σε συνδυασµό µε λεβοντόπα και βενσεραζίδη είτε σε συνδυασµό µε λεβοντόπα και καρβιντόπα.
Η συνιστώµενη δόση είναι 100 mg τρεις φορές την ηµέρα.
Τα δισκία πρέπει να καταπίνονται ολόκληρα.
Όταν οι ασθενείς προσθέτουν Tasmar στην υφιστάµενη αγωγή τους κατά της νόσου του Parkinson, πρέπει να γνωρίζουν ότι ενδέχεται να εµφανίσουν ορισµένες από τις ανεπιθύµητες ενέργειες της λεβοντόπα, παρά το γεγονός ότι οι εν λόγω ανεπιθύµητες ενέργειες µπορούν συχνά να περιοριστούν µε µείωση της δόσης της λεβοντόπα.
Η δόση του Tasmar µπορεί να αυξηθεί σε 200 mg τρεις φορές την ηµέρα, µόνο όµως στις περιπτώσεις όπου το αναµενόµενο όφελος υπερτερεί των κινδύνων πρόκλησης ηπατικής βλάβης.
Εάν µετά από τρεις εβδοµάδες δεν παρατηρηθεί κανένα σηµαντικό όφελος, η θεραπεία µε Tasmar πρέπει να διακόπτεται.
Το Tasmar δεν πρέπει να χορηγείται σε ασθενείς µε ηπατικά προβλήµατα.
Η ηπατική λειτουργία πρέπει να ελέγχεται πριν από την έναρξη της θεραπείας µε Tasmar και κατά τον πρώτο χρόνο της θεραπείας να παρακολουθείται κάθε δύο εβδοµάδες.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το Tasmar; Στους ασθενείς µε νόσο του Parkinson, τα εγκεφαλικά κύτταρα που παράγουν τον νευροδιαβιβαστή ντοπαµίνη αρχίζουν να νεκρώνονται, γεγονός που επιφέρει µείωση της ποσότητας ντοπαµίνης στον εγκέφαλο.
Ως εκ τούτου, οι ασθενείς χάνουν την ικανότητά τους να ελέγχουν µε αξιοπιστία τις κινήσεις τους.
Η δράση της δραστικής ουσίας του Tasmar, της τολκαπόνης, συνίσταται στην αποκατάσταση των επιπέδων ντοπαµίνης στις περιοχές του εγκεφάλου που ελέγχουν την κίνηση και τον συντονισµό.
Η τολακπόνη δρα µόνο εφόσον λαµβάνεται σε συνδυασµό µε λεβοντόπα, η οποία είναι αντίγραφο του νευροδιαβιβαστή ντοπαµίνη, που µπορεί να λαµβάνεται από του στόµατος.
Η τολκαπόνη αναστέλλει τη δράση ενός ενζύµου, της κατεχολ- Ο- µεθυλ τρανσφεράσης (COMT), το οποίο συµµετέχει στη διάσπαση της λεβοντόπα στον οργανισµό, γεγονός το οποίο παρατείνει τη δραστικότητα της λεβοντόπα.
Κατ 'αυτόν τον τρόπο βελτιώνονται οι ενδείξεις και τα συµπτώµατα της νόσου του Parkinson, όπως η δυσκαµψία και η βραδυκινησία.
Ποιες µελέτες εκπονήθηκαν για το Tasmar; Το Tasmar µελετήθηκε αρχικά σε συνολικά 594 ασθενείς, σε δύο µελέτες διάρκειας 13 εβδοµάδων και µία µελέτη διάρκειας έξι εβδοµάδων.
Όλες οι µελέτες συνέκριναν την αποτελεσµατικότητα προσθήκης Tasmar µε την αποτελεσµατικότητα προσθήκης εικονικού φαρµάκου (εικονικής θεραπείας) στην ήδη υπάρχουσα αγωγή του ασθενή (λεβοντόπα µε είτε καρβιντόπα είτε βενσεραζίδη).
Ο βασικός δείκτης µέτρησης της αποτελεσµατικότητας ήταν ο χρόνος παραµονής στην κατάσταση « off » ή στην κατάσταση « on » (ο χρόνος κατά τον οποίο η λεβοντόπα δεν ελέγχει [off] ή ελέγχει [on] τα συµπτώµατα της νόσου του Parkinson).
Το Tasmar µελετήθηκε περαιτέρω σε µια µελέτη « αντικατάστασης » σε 150 ασθενείς.
Οι εν λόγω ασθενείς λάµβαναν ήδη συνδυασµό λεβοντόπας και εντακαπόνης (άλλο φάρµακο που αναστέλλει την κατεχολ- Ο- µεθυλ τρανσφεράση).
Η µελέτη συνέκρινε την αποτελεσµατικότητα της συνέχισης της θεραπείας µε εντακαπόνη και της αντικατάστασής της µε Tasmar.
Ο βασικός δείκτης µέτρησης της αποτελεσµατικότητας ήταν το ποσοστό ασθενών που παρουσίασαν αύξηση κατά µία ώρα ή και περισσότερο στην κατάσταση « on », σε διάστηµα τριών εβδοµάδων µετά από την αντικατάσταση της θεραπείας.
Ποιο είναι το όφελος του Tasmar σύµφωνα µε τις µελέτες; Οι αρχικές µελέτες κατέδειξαν ότι το Tasmar ήταν αποτελεσµατικότερο από το εικονικό φάρµακο.
Σε ασθενείς που λάµβαναν Tasmar παρατηρήθηκε µείωση του χρόνου παραµονής σε κατάσταση « off » σε ποσοστό περίπου 20 έως 30%.
Στη µελέτη αντικατάστασης, οι ασθενείς που αποκρίθηκαν στη θεραπεία µε Tasmar (53%) ήταν περισσότεροι από τους ασθενείς που αποκρίθηκαν στη θεραπεία µε εντακαπόνη (43%).
Ποιοι κίνδυνοι συνδέονται µε το Tasmar; Οι συχνότερες ανεπιθύµητες ενέργειες του Tasmar (εµφανίζονται σε περισσότερους από 1 στους 10 ασθενείς) είναι ναυτία (αίσθηµα αδιαθεσίας), ανορεξία (απώλεια όρεξης), διάρροια, δυσκινησία (µη ελεγχόµενες κινήσεις), δυστονία (µυϊκοί σπασµοί), κεφαλαλγία, ζάλη, διαταραχές ύπνου, υπερβολικά πολλά όνειρα, υπνηλία, σύγχυση, ψευδαισθήσεις (οι ασθενείς βλέπουν και ακούνε πράγµατα που δεν υπάρχουν) και ορθοστατικές ενοχλήσεις (ζάλη κατά την ορθοστασία).
Το Tasmar ενδέχεται να προκαλέσει ηπατική βλάβη η οποία σπανίως µπορεί να αποβεί µοιραία και, για το λόγο αυτό, οι ιατροί πρέπει να παρακολουθούν πολύ προσεκτικά τους ασθενείς κατά τη διάρκεια της θεραπείας.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Tasmar περιλαµβάνεται στο φύλλο οδηγιών χρήσης.
Το Tasmar δεν πρέπει να χορηγείται σε ασθενείς που ενδέχεται να παρουσιάσουν υπερευαισθησία (αλλεργία) στην τολκαπόνη ή σε οποιοδήποτε άλλο συστατικό του. ∆εν πρέπει να χορηγείται σε ασθενείς µε: • ενδείξεις ηπατικής νόσου ή αυξηµένα επίπεδα ηπατικών ενζύµων, • φαιοχρωµοκύτωµα (όγκος των επινεφριδίων), • ιστορικό κακοήθους νευροληπτικού συνδρόµου (επικίνδυνη διαταραχή του νευρικού συστήµατος προκαλούµενη συνήθως από αντιψυχωτικά φάρµακα), ραβδοµυόλυση (καταστροφή των µυϊκών ινών) ή υπερθερµία (θερµοπληξία), • σοβαρή δυσκινησία.
Για ποιους λόγους εγκρίθηκε το Tasmar;
©EMEA 2007
2/ 3
Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Tasmar σε συνδυασµό µε λεβοντόπα/ βενσεραζίδη ή λεβοντόπα/ καρβιντόπα υπερτερούν των κινδύνων που συνδέονται µε αυτό για χρήση σε ασθενείς µε ιδιοπαθή νόσο του Parkinson που αποκρίνονται στη θεραπεία µε λεβοντόπα και παρουσιάζουν διακυµάνσεις της κινητικότητας, οι οποίοι δεν αποκρίνονται ή παρουσιάζουν δυσανεξία σε άλλους αναστολείς COMT.
Η επιτροπή εισηγήθηκε τη χορήγηση άδειας κυκλοφορίας για το Tasmar.
Λοιπές πληροφορίες για το Tasmar:
Στις 27 Αυγούστου 1997, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Tasmar.
Λόγω αναφορών θανατηφόρων ηπατικών βλαβών, η άδεια κυκλοφορίας ανεστάλη στις 11 ∆εκεµβρίου 1998.
Η άρση της αναστολής πραγµατοποιήθηκε στις 31 Αυγούστου 2004.
Ο κάτοχος της άδειας κυκλοφορίας είναι η Valeant Pharmaceuticals Ltd.
Η πλήρης δηµόσια έκθεση αξιολόγησης (EPAR) του Tasmar διατίθεται εδώ.
Τελευταία ενηµέρωση της περίληψης:
08- 2007.
©EMEA 2007
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 710
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FOCETRIA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Εξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Focetria; Το Focetria είναι εµβόλιο, σε µορφή ενέσιµου εναιωρήµατος που περιέχει ορισµένα µέρη (εξωτερικές µεµβράνες) του ιού της γρίπης.
Περιέχει το ονοµαζόµενο A/ Viet Nam/ 1194/ 2004 (H5N1) στέλεχος του ιού της γρίπης.
Σε ποιες περιπτώσεις χρησιµοποιείται το Focetria; Το Focetria είναι ένα εµβόλιο που µπορεί να χρησιµοποιηθεί µόνο σε περιπτώσεις επισήµως δηλωθείσας « πανδηµικής » γρίπης από τον Παγκόσµιο Οργανισµό Υγείας (ΠΟΥ) ή την Ευρωπαϊκή Ένωση (ΕΕ).
Πανδηµία γρίπης έχουµε όταν εµφανίζεται ένας νέος τύπος (στέλεχος) του ιού της γρίπης ο οποίος µπορεί εύκολα να διαδοθεί µεταξύ των ατόµων λόγω έλλειψης ανοσίας (προστασίας) των ατόµων έναντι αυτού.
Μία πανδηµία µπορεί να επηρεάσει τις περισσότερες χώρες και περιοχές στον κόσµο.
Το Focetria πρέπει να χορηγείται σύµφωνα µε τις επίσηµες συστάσεις.
Το εµβόλιο χορηγείται µόνο µε ιατρική συνταγή.
Πώς χρησιµοποιείται το Focetria; Το Focetria χορηγείται σε δύο δόσεις, µεταξύ των οποίων µεσολαβούν τουλάχιστον τρεις εβδοµάδες.
Χορηγείται µε ένεση στο άνω τµήµα του βραχίονα.
Πώς δρα το Focetria; Το Focetria είναι « πρωτότυπο » εµβόλιο.
Πρόκειται για ειδικό τύπο εµβολίου που σχεδιάζεται για να βοηθήσει στη διαχείριση της πανδηµίας.
Πριν από την έναρξη µιας πανδηµίας κανένας δεν είναι σε θέση να γνωρίζει ποιο στέλεχος του ιού της γρίπης θα την προκαλέσει, οπότε, οι εταιρείες δεν µπορούν να προετοιµάσουν προκαταβολικά το σωστό εµβόλιο.
Αντιθέτως, µπορούν να προετοιµάσουν ένα εµβόλιο που περιέχει ένα στέλεχος του ιού της γρίπης το οποίο έχει επιλεγεί ειδικά επειδή κανένας δεν έχει εκτεθεί και δεν διαθέτει ανοσία σε αυτό.
Οι εταιρείες δοκιµάζουν το εµβόλιο για να δουν τις αντιδράσεις των ατόµων σε αυτό, γεγονός που τις δίνει τη δυνατότητα να προβλέψουν την αντίδραση των ατόµων όταν θα εισαχθεί το στέλεχος του ιού της γρίπης που θα έχει προκαλέσει την πανδηµία.
Τα εµβόλια δρουν « διδάσκοντας » το ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις ασθένειες.
Όταν το εµβόλιο χορηγείται σε ένα άτοµο, το ανοσοποιητικό σύστηµα αναγνωρίζει τον ιό ως « ξένο » σώµα και παράγει αντισώµατα εναντίον του.
Στη συνέχεια, όταν το 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged άτοµο εκτεθεί µελλοντικά ξανά στον ιό, το ανοσοποιητικό του σύστηµα θα είναι σε θέση να παράγει αντισώµατα γρηγορότερα, βοηθώντας στην προστασία του ατόµου έναντι της ασθένειας.
Το Focetria περιέχει µικρές ποσότητες µέρους ενός ιού που ονοµάζεται H5N1.
Κατ ’ αρχάς ο ιός αδρανοποιείται (σκοτώνεται) ώστε να µην προκαλεί ασθένειες.
Στη συνέχεια, οι εξωτερικές µεµβράνες που περιέχουν « επιφανειακά αντιγόνα » (πρωτεΐνες στην εξωτερική µεµβράνη του ιού τις οποίες ο οργανισµός αναγνωρίζει ως ξένες) αφαιρούνται και καθαρίζονται.
Το εµβόλιο περιλαµβάνει επίσης έναν « ενισχυτικό παράγοντα » (µια ένωση που περιέχει έλαιο) για την επίτευξη καλύτερης απόκρισης.
Εάν η πανδηµία ξεκινήσει, πριν από τη χρήση του εµβολίου, το στέλεχος του ιού που περιλαµβάνεται στο Focetria θα αντικατασταθεί από το στέλεχος που προκαλεί την πανδηµία.
Ποιες µελέτες εκπονήθηκαν για το Focetria; Τα αποτελέσµατα του Focetria ελέγχθηκαν πρώτα σε πειραµατικά µοντέλα προτού µελετηθούν σε ανθρώπους.
Στη βασική µελέτη που διεξήχθη µε το Focetria συµµετείχαν 486 υγιείς άνθρωποι (εκ των οποίων το ένα τρίτο ήταν άνω των 60 ετών) και συγκρίθηκε η ικανότητα δύο δόσεων του Focetria να προκαλέσουν την παραγωγή αντισωµάτων (ανοσογονικότητα).
Οι συµµετέχοντες έλαβαν δύο ενέσεις Focetria που περιείχαν είτε 7, 5 είτε 15 µικρογραµµάρια αιµοσυγκολλητίνης (πρωτεΐνη που υπάρχει στους ιούς της γρίπης), µε χρονικό διάστηµα µεταξύ των δόσεων 21 ηµέρες.
Οι βασικοί δείκτες µέτρησης της αποτελεσµατικότητας ήταν τα επίπεδα των αντισωµάτων έναντι των ιών της γρίπης στο αίµα των ασθενών πριν από τον εµβολιασµό, την ηµέρα της χορήγησης της δεύτερης ένεσης (ηµέρα 22) και 21 ηµέρες µετά (ηµέρα 43).
Ποιο είναι το όφελος του Focetria σύµφωνα µε τις µελέτες; Σύµφωνα µε τα κριτήρια που διατύπωσε η Επιτροπή Φαρµάκων για Ανθρώπινη Χρήση (CHMP), για να κριθεί κατάλληλο ένα « πρωτότυπο » εµβόλιο πρέπει να προκαλεί προστατευτικά επίπεδα αντισωµάτων σε τουλάχιστον 70% των ατόµων στα οποία χορηγείται.
Η µελέτη κατέδειξε ότι, σύµφωνα µε τα εν λόγω κριτήρια, το Focetria προκάλεσε ικανοποιητική απόκριση αντισωµάτων.
Είκοσι µία ηµέρες µετά από το δεύτερο εµβολιασµό, 86% των ατόµων στα οποία χορηγήθηκε εµβόλιο µε 7, 5 µικρογραµµάρια αιµοσυγκολλητίνης παρουσίασαν επίπεδα αντισωµάτων ικανά να τους προστατεύσουν από τον ιό H5N1.
Το ποσοστό ήταν 85% σε ασθενείς που έλαβαν δόση 15 µικρογραµµαρίων.
Ποιοι κίνδυνοι συνδέονται µε το Focetria; Οι πιο συχνές ανεπιθύµητες ενέργειες του Focetria (εµφανίζονται σε 1 έως 10 άτοµα στα 100) είναι κεφαλαλγία, εφίδρωση, αρθραλγία (πόνος στις αρθρώσεις), µυαλγία (πόνος στους µυς), αντιδράσεις στο σηµείο χορήγησης της ένεσης (ερυθρότητα, οίδηµα, σκλήρυνση, µελάνιασµα, πόνος), πυρετός, αίσθηµα κακουχίας (αδιαθεσία και εξάντληση), κόπωση και ρίγος.
Ο πλήρης κατάλογος των ανεπιθύµητων ενεργειών που αναφέρθηκαν µε το Focetria περιλαµβάνεται στο φύλλο οδηγιών χρήσης.
Το Focetria δεν πρέπει να χορηγείται σε ασθενείς που έχουν παρουσιάσει κατά το παρελθόν αλλεργικό σοκ (οξεία αλλεργική αντίδραση) σε οποιουδήποτε από τα συστατικά του εµβολίου ή σε ιχνοστοιχεία όπως, για παράδειγµα, αυγά, πρωτεΐνες όρνιθας, καναµυκίνη ή θειική νεοµυκίνη (δύο αντιβιοτικά), φορµαλδεΰδη, βρωµιούχο κετυλοτριµεθυλαµµώνιο (CTAB) και πολυσορβικό 80.
Ωστόσο, εάν η πανδηµία έχει αρχίσει ενδέχεται η χορήγηση του εµβολίου σε αυτούς τους ασθενείς να ενδείκνυται, υπό την προϋπόθεση ότι τα µέσα ανάνηψης είναι διαθέσιµα.
Για ποιους λόγους εγκρίθηκε το Focetria; Η Επιτροπή Φαρµάκων για Ανθρώπινη Χρήση (CHMP) κατέληξε στο συµπέρασµα ότι τα οφέλη του Focetria υπερτερούν των κινδύνων που σχετίζονται µε αυτό στην προφύλαξη από τη γρίπη σε µια επισήµως δηλωθείσα κατάσταση πανδηµίας.
Η επιτροπή εισηγήθηκε τη χορήγηση άδειας κυκλοφορίας για το Focetria.
Το Focetria έχει λάβει άδεια κυκλοφορίας « εξαιρετικού χαρακτήρα ».
Αυτό σηµαίνει ότι επειδή δεν είναι γνωστό το στέλεχος του ιού της γρίπης που µπορεί να προκαλέσει πανδηµία, δεν κατέστη εφικτή η ολοκληρωµένη ενηµέρωση για ένα µελλοντικό πανδηµικό εµβόλιο.
Ο Ευρωπαϊκός Οργανισµός Φαρµάκων (ΕΜΕΑ) θα αξιολογεί ετησίως τις νέες πληροφορίες που θα καθίστανται διαθέσιµες και η παρούσα περίληψη θα ενηµερώνεται δεόντως.
©EMEA 2007
2/ 3
Ποιες πληροφορίες αναµένονται ακόµη για το Focetria; Εάν δηλωθεί επισήµως πανδηµία, η παρασκευάστρια εταιρεία του Focetria θα περιλάβει στο εµβόλιο το υπεύθυνο στέλεχος του ιού της γρίπης.
Στη συνέχεια θα συλλέξει πληροφορίες για την ασφάλεια και την αποτελεσµατικότητα του τελικού πανδηµικού εµβολίου και θα τις υποβάλλει στην CHMP για αξιολόγηση.
Ποια µέτρα λαµβάνονται για την ασφαλή χρήση του Focetria; Εάν το Focetria χρησιµοποιηθεί κατά τη διάρκεια πανδηµίας, η παρασκευάστρια εταιρεία θα συλλέξει πληροφορίες σχετικά µε την ασφάλεια του εµβολίου κατά τη χορήγησή του, όπου θα περιλαµβάνονται πληροφορίες για τις ανεπιθύµητες ενέργειες του εµβολίου και την ασφάλειά του σε παιδιά, έγκυες γυναίκες, ασθενείς µε σοβαρές ασθένειες και άτοµα που αντιµετωπίζουν προβλήµατα µε το ανοσοποιητικό τους σύστηµα.
Λοιπές πληροφορίες για το Focetria:
Στις 2 Μαΐου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Novartis Vaccines and Diagnostics S. r. l. για το Focetria.
Η πλήρης δηµόσια έκθεση αξιολόγησης (EPAR) του Focetria διατίθεται εδώ.
Τελευταία ενηµέρωση της περίληψης:
05- 2007.
©EMEA 2007
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ V/ C/ 051
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
IBRAXION
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Ibraxion; Το Ibraxion είναι ενέσιµο γαλάκτωµα.
Κάθε δόση Ibraxion των 2 ml περιέχει ως δραστική ουσία αδρανοποιηµένο ιό της λοιµώδους ρινοτραχειίτιδας των βοοειδών (IBR) από τον οποίο έχει αφαιρεθεί γονίδιο.
Η αφαίρεση του γονιδίου επιτρέπει τη διαφοροποίηση µεταξύ εµβολιασµένων και µολυσµένων ζώων και την καλύτερη διαχείριση της ασθένειας.
Σε ποιες περιπτώσεις χρησιµοποιείται το Ibraxion; Το Ibraxion χρησιµοποιείται για την ανοσοποίηση βοοειδών µε σκοπό τη µείωση των κλινικών συµπτωµάτων της λοιµώδους ρινοτραχειίτιδας των βοοειδών και τον περιορισµό της απέκκρισης του ιού στο περιβάλλον (αποβολή του ιού από το ζώο).
Το Ibraxion ανακινείται πριν από τη χρήση και χορηγείται µε υποδόρια (κάτω από το δέρµα) ένεση στον τράχηλο, µπροστά από τον ώµο.
Χορηγείται σε δύο δόσεις µε διαφορά 21 ηµερών η µία από την άλλη, σε ζώα ηλικίας πάνω από 2 εβδοµάδων στα οποία απουσιάζουν πλήρως τα µητρικά αντισώµατα κατά του ιού IBR.
Σε περίπτωση που υπάρχουν αντισώµατα, το εµβόλιο χορηγείται από την ηλικία των 3 µηνών.
Για τον επαναληπτικό εµβολιασµό χορηγείται αναµνηστική (ενισχυτική) δόση µε ένεση ανά 6 µήνες.
Η έναρξη της ανοσοποίησης επιτυγχάνεται µετά από 14 ηµέρες και η διάρκειά της είναι 6 µήνες.
Πώς δρα το Ibraxion; Το Ibraxion περιέχει αδρανοποιηµένο ιό της λοιµώδους ρινοτραχειίτιδας των βοοειδών από τον οποίο έχει αφαιρεθεί γονίδιο.
Μετά την ένεση, η έκθεση αυτή στον ιό βοηθάει το ανοσοποιητικό σύστηµα των βοοειδών να αναγνωρίζει και να επιτίθεται στον ιό της λοιµώδους ρινοτραχειίτιδας των βοοειδών.
Εάν τα βοοειδή εκτεθούν µελλοντικά στον εν λόγω ιό, είτε δεν θα υποστούν λοίµωξη είτε η λοίµωξη θα είναι πολύ λιγότερο σοβαρή.
Το Ibraxion στοχεύει στον περιορισµό της διασποράς του ιού IBR µε τη µείωση της ποσότητας του ιού που απεκκρίνεται από τα ζώα.
Πώς µελετήθηκε η αποτελεσµατικότητα του Ibraxion; Το Ibraxion µελετήθηκε µε τη χρήση της συνιστώµενης δοσολογίας σε όλες τις κατηγορίες και ηλικιακές οµάδες ζώων.
Παράλληλα εξετάστηκε και η επίδραση των µητρικών αντισωµάτων.
Η προστασία που προσφέρει το Ibraxion µετρήθηκε µε τη µείωση των κλινικών συµπτωµάτων της 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged λοιµώδους ρινοτραχειίτιδας των βοοειδών µετά από από τη χορήγηση του ιού στα βοοειδή.
Ποιο είναι το όφελος του Ibraxion σύµφωνα µε τις µελέτες; Τα αποτελέσµατα των δοκιµών κατέδειξαν ότι ο εµβολιασµός µε Ibraxion των βοοειδών από την ηλικία των 3 έως 4 µηνών τουλάχιστον (εφόσον διαθέτουν µητρικά αντισώµατα κατά της λοιµώδους ρινοτραχειίτιδας των βοοειδών) είτε από την ηλικία των 2 εβδοµάδων (εάν δεν διαθέτουν µητρικά αντισώµατα) προσέφερε προστασία από τη λοιµώδη ρινοτραχειίτιδα για έξι µήνες.
Οι µελέτες επιβεβαίωσαν επίσης την επίδραση της αναµνηστικής (ενισχυτικής) ένεσης 15 µήνες µετά από τον πρώτο εµβολιασµό (η αναµνηστική δόση του Ibrax συνιστάται να χορηγείται κάθε 6 µήνες).
Τέλος, καταδείχθηκε ότι ο εµβολιασµός µε το Ibraxion δεν είχε ως αποτέλεσµα την επαγωγή αντισωµάτων κατά του γονιδίου gE, επιτρέποντας τη διαφοροποίηση µεταξύ των εµβολιασµένων ζώων και αυτών που έχουν µολυνθεί από τη λοιµώδη ρινοτραχειίτιδα των βοοειδών.
Ποιες είναι οι ανεπιθύµητες ενέργειες του Ibraxion; Η χορήγηση ένεσης µε Ibraxion µπορεί να προκαλέσει παροδική αντίδραση των ιστών στο σηµείο χορήγησης της ένεσης η οποία µπορεί να παραµείνει επί τρεις εβδοµάδες και, σπανιότερα, έως πέντε εβδοµάδες.
Το Ibraxion µπορεί να προκαλέσει ελαφρά άνοδο της θερµοκρασίας του σώµατος (µικρότερη από 1°C) για χρονικό διάστηµα µικρότερο των 48 ωρών µετά τη χορήγηση της ένεσης.
Αυτό δεν επηρεάζει την υγεία ή τις επιδόσεις του ζώου.
Σε σπάνιες περιπτώσεις µπορεί να εµφανιστούν αντιδράσεις υπερευαισθησίας (αλλεργίας) οι οποίες χρήζουν θεραπείας.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το Ibraxion περιέχει παραφινέλαιο.
Σε περίπτωση τυχαίας ένεσης µπορεί να προκληθεί έντονος πόνος και εξοίδηση, ιδιαιτέρως εάν η ένεση γίνει σε άρθρωση ή δάκτυλο – σε σπάνιες περιπτώσεις αυτό µπορεί να έχει ως αποτέλεσµα απώλεια του δακτύλου.
Εάν κατά λάθος ενεθείτε µε αυτό το προϊόν, ακόµη και αν η ποσότητα είναι πολύ µικρή, ζητήστε αµέσως ιατρική συµβουλή, έχοντας µαζί σας το φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά την ιατρική εξέταση, ζητήστε και πάλι ιατρική συµβουλή.
Για ποιους λόγους εγκρίθηκε το Ibraxion; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Ibraxion υπερτερούν των κινδύνων στην ανοσοποίηση βοοειδών για τη µείωση των κλινικών συµπτωµάτων της λοιµώδους ρινοτραχειίτιδας των βοοειδών και τον περιορισµό της απέκκρισης του ιού στο περιβάλλον.
Για το λόγο αυτό, η επιτροπή εισηγήθηκε τη χορήγηση άδειας κυκλοφορίας στο Ibraxion.
Η σχέση ωφέλειας/ κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Ibraxion:
Στις 9 Μαρτίου 2000, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση στην Merial για το Ibraxion.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην επισήµανση.
Τελευταία ενηµέρωση της περίληψης: 11- 2006.
©EMEA 2007
2/ 2
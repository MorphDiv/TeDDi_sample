# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 126
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
INGELVAC CIRCOFLEX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Ingelvac CircoFLEX; Το Ingelvac CircoFLEX είναι εµβόλιο για χοίρους που διατίθεται υπό µορφή ενέσιµου εναιωρήµατος.
Περιέχει πρωτεΐνη (αντιγόνο) του κυκλοϊού τύπου 2 του χοίρου (PCV2).
Το εµβόλιο δεν περιέχει ζωντανό PCV2 και το αντιγόνο δεν µπορεί να αναπαραχθεί στο ζώο.
Σε ποιες περιπτώσεις χρησιµοποιείται το Ingelvac CircoFLEX; Το Ingelvac CircoFLEX χρησιµοποιείται για τον εµβολιασµό χοίρων ηλικίας δύο εβδοµάδων και άνω κατά της λοίµωξης από PCV2.
Ο εµβολιασµός συντελεί στον περιορισµό των θανάτων, των ενδείξεων της νόσου, όπως η απώλεια βάρους, καθώς και της βλάβης του λεµφικού ιστού που προκαλείται από την συγκεκριµένη λοίµωξη.
Περιορίζει, επίσης, τη ρινική απέκκριση του ιού, το ιικό φορτίο στο αίµα και στον λεµφικό ιστό και τη διάρκεια της λοίµωξης του αίµατος (ιαιµία).
Το εµβόλιο χορηγείται µε ενδοµυϊκή ένεση.
Η έναρξη της προστασίας από τον PCV2 παρατηρείται δύο εβδοµάδες µετά τον εµβολιασµό και διαρκεί για 17 εβδοµάδες τουλάχιστον.
Πώς δρα το Ingelvac CircoFLEX; Ο κυκλοϊός του χοίρου τύπου 2 (PCV2) είναι γνωστό ότι προκαλεί ποικίλα κλινικά συµπτώµατα και σύνδροµα στους χοίρους, µερικά από τα οποία ενδέχεται να προκαλούνται από τον PCV2 σε συνδυασµό µε άλλους παράγοντες.
Στα συµπτώµατα που σχετίζονται µε τις λοιµώξεις από τον PCV2 µπορεί να περιλαµβάνονται και απώλεια βάρους ή ελλιπής ανάπτυξη, διόγκωση λεµφαδένων, δυσκολίες στην αναπνοή, διάρροια, µη φυσιολογική χρώση του δέρµατος και ίκτερος (κίτρινη χρώση του δέρµατος).
Το Ingelvac CircoFLEX είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Ingelvac CircoFLEX περιέχει µικρές ποσότητες πρωτεΐνης από τον PCV2.
Όταν το εµβόλιο χορηγείται σε έναν χοίρο, το ανοσοποιητικό του σύστηµα αναγνωρίζει την πρωτεΐνη ως « ξένο » σώµα και αντιδρά προκαλώντας ενεργή ανοσοαπόκριση.
Όταν το ζώο εκτεθεί µελλοντικά ξανά στον ιό, το ανοσοποιητικό του σύστηµα θα είναι σε θέση να παράγει αντισώµατα γρηγορότερα, βοηθώντας στην προστασία του χοίρου έναντι της νόσου που προκαλείται από τον εν λόγω ιό.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA European Medicines Agency, 2008.
Reproduction is authorised provided the source is acknowledged Ποιες µελέτες εκπονήθηκαν για το Ingelvac CircoFLEX; Εκπονήθηκαν αρκετές δοκιµές για το Ingelvac CircoFLEX στις οποίες µετείχαν διάφορες φυλές χοίρων.
Οι εν λόγω µελέτες διενεργήθηκαν υπό εργαστηριακές συνθήκες καθώς και υπό τις συνήθεις συνθήκες λειτουργίας που επικρατούν στα αγροκτήµατα της Ευρώπης.
Ο βασικός δείκτης µέτρησης της αποτελεσµατικότητας ήταν το ποσοστό αύξησης του βάρους στους εµβολιασµένους χοίρους, αλλά οι µελέτες εξέτασαν επίσης και άλλες παραµέτρους, µεταξύ των οποίων συµπτώµατα, επίπεδο του PCV2 στο αίµα και αριθµός των καχεκτικών χοιριδίων.
Ποιο είναι το όφελος του Ingelvac CircoFLEX σύµφωνα µε τις µελέτες; Οι δοκιµές κατέδειξαν ότι ο εµβολιασµός των χοίρων µε Ingelvac CircoFLEX περιόρισε την απώλεια βάρους στα χοιρίδια.
Επίσης, µείωσε τα επίπεδα του PCV2 στο αίµα, τα συµπτώµατα της λοίµωξης PCV2, τον αριθµό καχεκτικών ζώων και το ποσοστό θνησιµότητας.
Ποιοι κίνδυνοι συνδέονται µε το Ingelvac CircoFLEX; Το Ingelvac CircoFLEX µπορεί να προκαλέσει προσωρινά ήπια αύξηση της θερµοκρασίας του σώµατος, η οποία παρατηρείται συνήθως την ηµέρα του εµβολιασµού.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; ∆εν απαιτούνται ειδικές προφυλάξεις από το άτοµο που χορηγεί το Ingelvac CircoFLEX ή που έρχεται σε επαφή µε το ζώο.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Ο χρόνος αναµονής είναι µηδέν ηµέρες.
Για ποιους λόγους εγκρίθηκε το Ingelvac CircoFLEX; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Ingelvac CircoFLEX υπερτερούν των κινδύνων που συνδέονται µε αυτό για την ενεργή ανοσοποίηση των χοίρων ηλικίας δύο εβδοµάδων και άνω, κατά του PCV2 και εισηγήθηκε τη χορήγηση άδειας κυκλοφορίας για το Ingelvac CircoFLEX.
Η σχέση ωφέλειας- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Ingelvac CircoFLEX:
Στις 13 Φεβρουαρίου 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Boehringer Ingelheim Vetmedica GmbH για το Ingelvac CircoFLEX.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην εξωτερική συσκευασία.
Τελευταία ενηµέρωση της περίληψης:
13 Φεβρουαρίου 2008.
©EMEA 2008
2/ 2
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 124
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
MELOXIVET
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τί είναι το Meloxivet;
Το Meloxivet είναι αδιαφανές λευκό έως κιτρινωπό πόσιµο εναιώρηµα, το οποίο χορηγείται αναµεµειγµένο µε τροφή.
Το Meloxivet περιέχει τη δραστική ουσία µελοξικάµη και διατίθεται σε 2 διαφορετικές περιεκτικότητες (των 0, 5 και των 1, 5 mg/ ml).
Το Meloxivet είναι « γενόσηµο φάρµακο »: αυτό σηµαίνει ότι το Meloxivet είναι παρόµοιο µε « κτηνιατρικό φάρµακο αναφοράς » το οποίο έχει ήδη λάβει έγκριση στην ΕΕ (Metacam, πόσιµο εναιώρηµα 1, 5 mg/ ml).
Έχουν διενεργηθεί µελέτες ώστε να αποδειχθεί ότι το Meloxivet είναι « βιοϊσοδύναµο » του κτηνιατρικού φαρµάκου αναφοράς: αυτό σηµαίνει ότι το Meloxivet είναι ισοδύναµο του εναιωρήµατος Metacam 1, 5 mg/ ml όσον αφορά τον τρόπο µε τον οποίο απορροφάται και δρα στον οργανισµό.
Σε ποιές περιπτώσεις χρησιµοποιείται το Meloxivet;
Το Meloxivet χορηγείται σε σκύλους για την καταπράυνση της φλεγµονής και του πόνου που παρουσιάζονται σε µυοσκελετικές διαταραχές.
Μπορεί να χορηγηθεί τόσο σε οξείες διαταραχές, όπως αυτές που παρατηρούνται µετά από τραυµατισµό, όσο και σε χρόνιες (µακροχρόνιες) διαταραχές.
Το Meloxivet χορηγείται στον σκύλο µία φορά την ηµέρα, µαζί µε την τροφή, σε δόση των 0, 2 mg ανά kg σωµατικού βάρους την πρώτη ηµέρα και σε δόση των 0, 1 mg/ kg στη συνέχεια.
Η ποσότητα του προς χρήση εναιωρήµατος µετράται µε την ειδική δοσοµετρική σύριγγα (που παρέχεται στη συσκευασία) και χύνεται επάνω στην τροφή.
Πώς δρα το Meloxivet; Το Meloxivet περιέχει µελοξικάµη, η οποία ανήκει σε οµάδα φαρµάκων που ονοµάζονται µη - στεροειδή αντιφλεγµονώδη (ΜΣΑΦ).
Η µελοξικάµη δρα αναστέλλοντας τη σύνθεση της προσταγλανδίνης. ∆εδοµένου ότι οι προσταγλανδίνες είναι ουσίες που προκαλούν φλεγµονή, πόνο, εξίδρωση και πυρετό, η µελοξικάµη συµβάλλει στη µείωση των αντιδράσεων αυτών.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιές µελέτες εκπονήθηκαν για το Meloxivet;
Σε µια µελέτη εξετάστηκε ο τρόπος απορρόφησης και η δράση του Meloxivet στον οργανισµό, συγκριτικά µε το Metacam, πόσιµο εναιώρηµα 1, 5 mg/ ml.
Ποιες είναι οι ανεπιθύµητες ενέργειες του Meloxivet;
Οι παροδικές ανεπιθύµητες ενέργειες του Meloxivet είναι οι τυπικές των ΜΣΑΦ, όπως η απώλεια της όρεξης, ο εµετός, η διάρροια, ίχνη αίµατος στα κόπρανα και απάθεια (έλλειψη ζωτικότητας).
Αυτές οι ανεπιθύµητες ενέργειες εκδηλώνονται συνήθως εντός της πρώτης εβδοµάδας της θεραπείας και είναι γενικά παροδικές (προσωρινές).
Εξαφανίζονται µετά τη διακοπή της θεραπείας.
Σε πολύ σπάνιες περιπτώσεις, µπορεί να είναι σοβαρές ή θανατηφόρες.
Ποιες προφυλάξεις πρέπει να λαµβάνονται από το άτοµο που χορηγεί το φάρµακο ή έρχεται σε επαφή µε το ζώο;
Άτοµα µε υπερευαισθησία (αλλεργία) στα ΜΣΑΦ πρέπει να αποφεύγουν την επαφή µε το Meloxivet.
Σε περίπτωση τυχαίας κατάποσης, αναζητήστε αµέσως ιατρική βοήθεια.
Για ποιους λόγους εγκρίθηκε το Meloxivet;
Η Επιτροπή Φαρµάκων για Κτηνιατρική Χρήση (CVMP) έκρινε ότι, σύµφωνα µε τις απαιτήσεις της Ευρωπαϊκής Ένωσης, το Meloxivet είναι βιοϊσοδύναµο µε το Metacam, πόσιµο εναιώρηµα 1, 5 mg/ ml.
Συνεπώς, η CVMP έκρινε ότι, όπως και για το Metacam, πόσιµο εναιώρηµα 1, 5 mg/ ml, τα οφέλη του Meloxivet υπερτερούν των κινδύνων που συνδέονται µε αυτό για την αντιµετώπιση της φλεγµονής ή του πόνου των µυών ή των αρθρώσεων σε σκύλους, και εισηγήθηκε τη χορήγηση άδειας κυκλοφορίας για το Meloxivet.
Η σχέση ωφέλειας- κινδύνου διατίθεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Meloxivet:
Στις 14 Νοεµβρίου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Janssen Pharmaceutica N. V. για το Meloxivet.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης:
14. 11. 2007
Σελίδα 2/ 2 ©EMEA 2007
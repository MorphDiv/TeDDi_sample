# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 127
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ONSIOR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης.
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Onsior;
Το Onsior περιέχει ροβενακοξίµπη, η οποία ανήκει σε µια κατηγορία φαρµάκων µε αντιπυρετική, αναλγητική και αντιφλεγµονώδη δράση. ∆ιατίθεται υπό µορφή δισκίων σε πέντε διαφορετικές περιεκτικότητες (6 mg για γάτες και 5 mg, 10 mg, 20 mg και 40 mg για σκύλους) και υπό µορφή ενέσιµου διαλύµατος (20 mg/ ml για σκύλους και γάτες).
Σε ποιες περιπτώσεις χρησιµοποιείται το Onsior;
Στις γάτες, τα δισκία Onsior χρησιµοποιούνται για τη θεραπεία του οξέος πόνου και της φλεγµονής που σχετίζονται µε µυοσκελετικές διαταραχές (προβλήµατα στους µυς και στα οστά).
Το ενέσιµο διάλυµα χρησιµοποιείται για τη θεραπεία του πόνου και της φλεγµονής που σχετίζονται µε χειρουργικές επεµβάσεις των µαλακών µορίων, όπως η στείρωση.
Στους σκύλους, τα δισκία Onsior χρησιµοποιούνται για τη θεραπεία του πόνου και της φλεγµονής που σχετίζονται µε χρόνια οστεοαρθρίτιδα (µακροχρόνια νόσος που προκαλεί πόνο στις αρθρώσεις).
Το ενέσιµο διάλυµα χρησιµοποιείται για τη θεραπεία του πόνου και της φλεγµονής που σχετίζονται µε ορθοπεδικές επεµβάσεις (σε οστά) ή χειρουργικές επεµβάσεις των µαλακών µορίων.
Τα δισκία χορηγούνται µια φορά την ηµέρα, την ίδια ώρα κάθε µέρα, σε δόση 1 mg ανά κιλό σωµατικού βάρους, η οποία µπορεί να κυµαίνεται από 1- 2 mg/ kg.
Η διάρκεια της θεραπείας σε γάτες περιορίζεται σε έξι ηµέρες.
Οι σκύλοι πρέπει να υποβάλλονται σε θεραπεία για όσο χρονικό διάστηµα απαιτείται για την ίασή τους.
Το ενέσιµο διάλυµα χορηγείται σε γάτες ή σκύλους περίπου 30 λεπτά πριν από την έναρξη της χειρουργικής επέµβασης σε δόση 2 mg/ kg.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©European Medicines Agency, 2008.
Reproduction is authorised provided the source is acknowledged.
Πώς δρα το Onsior;
Η δραστική ουσία που περιέχει το Onsior, η ροβενακοξίµπη, ανήκει σε µια κατηγορία φαρµάκων που ονοµάζονται µη στεροειδή αντιφλεγµονώδη φάρµακα (ΜΣΑΦ). ∆ρα αναστέλλοντας ένα ένζυµο που ονοµάζεται κυκλο- οξυγενάση 2 (COX- 2).
Το συγκεκριµένο ένζυµο συµµετέχει στην παραγωγή ουσιών που ονοµάζονται προσταγλανδίνες, οι οποίες προκαλούν πόνο και φλεγµονή.
Αναστέλλοντας την παραγωγή των προσταγλανδινών, η ροβενακοξίµπη µειώνει τον πόνο και την φλεγµονή που προκαλούνται από τις µυοσκελετικές διαταραχές, τις χειρουργικές επεµβάσεις ή την οστεοαρθρίτιδα.
Ποιες µελέτες εκπονήθηκαν για το Onsior;
Το Onsior µελετήθηκε σε εργαστηριακά ζώα, καθώς και σε « κλινικές µελέτες » σε γάτες και σκύλους που υποβλήθηκαν σε θεραπεία σε κτηνιατρεία ή κλινικές ζώων σε ολόκληρη την Ευρώπη.
Στις κλινικές µελέτες, το Onsior συγκρίθηκε µε άλλα κτηνιατρικά φάρµακα που περιέχουν ΜΣΑΦ (κετοπροφαίνη, µελοξικάµη ή καρπροφαίνη).
Στις µελέτες συµπεριλήφθηκαν γάτες και σκύλοι από διάφορες ηλικιακές οµάδες αµφότερων των φύλων και από διάφορες φυλές.
Τα δισκία µελετήθηκαν για χρονικό διάστηµα πέντε έως έξι ηµερών σε γάτες µε οξείες µυοσκελετικές διαταραχές και για χρονικό διάστηµα έως ενός έτους σε σκύλους µε οστεοαρθρίτιδα.
Τα ζώα λάµβαναν τα δισκία µία ή δύο φορές την ηµέρα.
Η αποτελεσµατικότητα προσδιορίστηκε µε βάση τις εξετάσεις που πραγµατοποιήθηκαν από τον κτηνίατρο και τις αξιολογήσεις των ιδιοκτητών των ζώων.
Το ενέσιµο διάλυµα µελετήθηκε σε γάτες και σκύλους που υποβλήθηκαν σε χειρουργικές επεµβάσεις.
Ο πόνος αξιολογήθηκε από τον κτηνίατρο για χρονικό διάστηµα έως 24 ωρών µετά από τη θεραπεία, µε βάση τη συµπεριφορά του ζώου και τις αποκρίσεις του στο άγγιγµα της ερεθισµένης περιοχής ή στη µετακίνηση των προσβεβληµένων αρθρώσεων.
Ποιο είναι το όφελος του Onsior σύµφωνα µε τις µελέτες;
Τα δισκία Onsior χορηγούµενα µια φορά την ηµέρα µπορούν να µειώσουν τον πόνο και να βελτιώσουν την κινητικότητα τόσο σε γάτες όσο και σε σκύλους.
Το Onsior ήταν εξίσου αποτελεσµατικό µε τα ΜΣΑΦ σύγκρισης.
Το ενέσιµο διάλυµα προκάλεσε σταδιακή µείωση στη βαθµολογική κλίµακα του πόνου σε γάτες και σκύλους µετά από τη χειρουργική επέµβαση.
Μετά το τέλος της χειρουργικής επέµβασης, παρατηρήθηκε επαρκής έλεγχος του πόνου για χρονικό διάστηµα έως 24 ωρών σε σκύλους και έως 22 ωρών σε γάτες.
Το Onsior ήταν εξίσου αποτελεσµατικό µε τα ΜΣΑΦ σύγκρισης.
Ποιοι κίνδυνοι συνδέονται µε το Onsior;
Οι ανεπιθύµητες ενέργειες του Onsior είναι συγκρίσιµες µε αυτές άλλων ΜΣΑΦ.
Οι συνηθέστερες ανεπιθύµητες ενέργειες των δισκίων και του ενέσιµου διαλύµατος είναι ήπιες και παροδικές ανεπιθύµητες ενέργειες στο στοµάχι και στο έντερο, οι οποίες εκδηλώνονται µε έµετο, µαλακά κόπρανα και διάρροια.
Σε ποσοστό 1% έως 10% των σκύλων, παρατηρήθηκε αύξηση των ηπατικών ενζύµων µετά από µακροχρόνια θεραπεία µε τα δισκία.
Κατά τη χορήγηση του ενέσιµου διαλύµατος µπορεί να προκληθεί πόνος στο σηµείο της ένεσης.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Onsior περιλαµβάνεται στο φύλλο οδηγιών χρήσης.
© 2008
Σελίδα 2/ 3
Τα δισκία Onsior δεν πρέπει να χορηγούνται σε σκύλους ή γάτες που αντιµετωπίζουν στοµαχικά και εντερικά προβλήµατα, όπως τα στοµαχικά έλκη ή η αιµορραγία, ούτε σε σκύλους µε ηπατικά προβλήµατα. ∆εν πρέπει να χορηγείται σε ζώα που κυοφορούν, σε κουτάβια ή γατάκια που θηλάζουν ή χρησιµοποιούνται για αναπαραγωγή, ή σε ζώα που παρουσιάζουν υπερευαισθησία (αλλεργία) στη ροβενακοξίµπη ή σε οποιοδήποτε άλλο συστατικό του φαρµάκου.
Η θεραπεία γατών και σκύλων µε γνωστά καρδιακά ή νεφρικά προβλήµατα καθώς και γατών µε ηπατικά προβλήµατα πρέπει να γίνεται µε ιδιαίτερη προσοχή.
Το Onsior δεν πρέπει να χρησιµοποιείται µε άλλα ΜΣΑΦ ή γλυκοκορτικοστεροειδή.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Μετά τη χορήγηση του φαρµάκου στο σκύλο ή τη γάτα πλύνετε τα χέρια σας.
Σε περίπτωση τυχαίας κατάποσης των δισκίων, ιδίως από µικρά παιδιά, ή σε περίπτωση αυτοένεσης µε το ενέσιµο διάλυµα, αναζητήστε αµέσως ιατρική συµβουλή επιδεικνύοντας στον γιατρό το φύλλο οδηγιών χρήσης ή την ετικέτα της συσκευασίας του φαρµάκου.
Για τις έγκυες γυναίκες, ιδίως για όσες βρίσκονται στους τελευταίους µήνες της εγκυµοσύνης, η εξ ατυχήµατος κατάποση ή αυτοένεση του Onsior µπορεί να επιφέρει κινδύνους για το έµβρυο.
Για ποιους λόγους εγκρίθηκε το Onsior;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Onsior υπερτερούν των κινδύνων που συνδέονται µε αυτό για τη θεραπεία σκύλων και γατών στις εγκεκριµένες ενδείξεις και εισηγήθηκε τη χορήγηση άδειας κυκλοφορίας για το Onsior.
Για τη σχέση οφέλους- κινδύνου συµβουλευθείτε την ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Onsior:
Στις 16. 12. 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Novartis Animal Health UK Ltd για το Onsior.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
16. 12. 2008
© 2008
Σελίδα 3/ 3
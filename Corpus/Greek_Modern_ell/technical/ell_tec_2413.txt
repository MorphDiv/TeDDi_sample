# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 477
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
ALDURAZYME
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Aldurazyme; Το Aldurazyme είναι ένα διάλυµα προς έγχυση (κατά σταγόνες ενδοφλέβια έγχυση).
Περιέχει τη δραστική ουσία λαρονιδάση.
Σε ποιες περιπτώσεις χρησιµοποιείται το Aldurazyme; Το Aldurazyme χρησιµοποιείται για τη θεραπεία ενζυµικής υποκατάστασης σε ασθενείς µε επιβεβαιωµένη διάγνωση βλεννοπολυσακχαρίδωσης Ι (MPS Ι, ανεπάρκεια της α- L- iduronidase) για την αγωγή των µη νευρολογικών συµπτωµάτων της νόσου (που δεν συνδέονται µε τον εγκέφαλο ή το νευρικό σύστηµα).
Η MPS Ι είναι µια σπάνια κληρονοµική νόσος, όπου τα επίπεδα ενζυµικής δραστηριότητας της α- L- iduronidase είναι πολύ κατώτερα του φυσιολογικού.
Αυτό σηµαίνει ότι ορισµένες ουσίες (γλυκοζαµινογλυκάνες/ GAGs) δεν διασπώνται και άρα συσσωρεύονται στα περισσότερα όργανα του οργανισµού και τα καταστρέφουν.
Τα µη νευρολογικά συµπτώµατα της MPS Ι µπορεί να είναι διόγκωση του συκωτιού, ακαµψία των αρθρώσεων που περιορίζει την κίνηση, περιορισµένος όγκος των πνευµόνων, καρδιοπάθεια ή πάθηση των µατιών.
Λόγω του ότι ο αριθµός των ασθενών που πάσχουν από MPS Ι είναι µικρός, το Aldurazyme θεωρείται « σπάνια » ασθένεια και χαρακτηρίστηκε « ορφανό φάρµακο » (φάρµακο που χρησιµοποιείται σε σπάνιες ασθένειες) στις 14 Φεβρουαρίου 2001.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Aldurazyme; Η αγωγή µε Aldurazyme πρέπει να γίνεται υπό την επίβλεψη ιατρού µε εµπειρία στη θεραπεία της MPS I ή άλλων κληρονοµικών µεταβολικών νόσων.
Η χορήγηση του Aldurazyme πρέπει να πραγµατοποιείται σε κατάλληλο νοσοκοµείο ή κλινική όπου υπάρχει διαθέσιµος εξοπλισµός ανάνηψης.
Επίσης µπορεί να χρειαστεί να χορηγηθούν ορισµένα φάρµακα πριν από την έγχυση ώστε να αποτραπεί τυχόν αλλεργική αντίδραση.
Το Aldurazyme χορηγείται µία φορά κάθε εβδοµάδα ως ενδοφλέβια έγχυση.
Το Aldurazyme προορίζεται για µακροχρόνια αγωγή.
Πώς δρα το Aldurazyme; Η δραστική ουσία του Aldurazyme, η λαρονιδάση, είναι αντίγραφο του ανθρώπινου ενζύµου α- L - iduronidase, το οποίο παράγεται µε µια µέθοδο που είναι γνωστή ως «« τεχνολογία ανασυνδυασµού DNA »: το ένζυµο παράγεται από κύτταρο το οποίο έχει αποκτήσει ένα γονίδιο (DNA) που το καθιστά 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged ικανό να παράγει το ένζυµο.
Η Λαρονιδάση αντικαθιστά το ένζυµο που λείπει από τους ασθενείς που πάσχουν από MPS I.
Με αυτόν τον τρόπο ελέγχονται τα συµπτώµατα της MPS I και βελτιώνεται η ποιότητα ζωής των ασθενών.
Ποιες µελέτες εκπονήθηκαν για το Aldurazyme; Το Aldurazyme µελετήθηκε σε 45 ασθενείς ηλικίας πέντε ετών και άνω µε επιβεβαιωµένη διάγνωση MPS Ι.
Συγκρίθηκαν τα αποτελέσµατα του Aldurazyme σε σχέση µε το εικονικό φάρµακο (εικονική θεραπεία).
Κύριοι δείκτες µέτρησης της αποτελεσµατικότητας ήταν η λειτουργία του πνεύµονα (εκπνεόµενη ζωτική χωρητικότητα FVC) και η απόσταση που µπόρεσαν να διανύσουν οι ασθενείς στη δοκιµασία βάδισης έξι λεπτών πριν και µετά από 26 εβδοµάδες αγωγής, αλλά η αγωγή συνεχίστηκε για χρονικό διάστηµα έως 4 ετών.
Το Aldurazyme µελετήθηκε επίσης σε 20 παιδιά κάτω των πέντε ετών στα οποία χορηγήθηκε Aldurazyme για ένα χρόνο.
Στη µελέτη εξετάστηκε κυρίως η ασφάλεια του φαρµάκου, αλλά µετρήθηκε και η αποτελεσµατικότητά του (εξετάστηκε η επίδρασή του στη µείωση των επιπέδων των GAG στα ούρα και στον µέγεθος του ήπατος).
Ποιο είναι το όφελος του Aldurazyme σύµφωνα µε τις µελέτες; Η µελέτη έδειξε ότι το Aldurazyme βελτίωσε τόσο την FVC όσο και την ικανότητα βάδισης των ασθενών µετά από 26 εβδοµάδες.
Η βελτίωση αυτή διατηρήθηκε για χρονικό διάστηµα έως 4 ετών.
Σε παιδιά ηλικίας κάτω των πέντε ετών, το Aldurazyme µείωσε τα επίπεδα των GAG στα ούρα κατά 60% περίπου ενώ τα µισά παιδιά που ακολούθησαν αγωγή µε Aldurazyme είχαν φυσιολογικό µέγεθος ήπατος στο τέλος της µελέτης.
Ποιοι κίνδυνοι συνδέονται µε το Aldurazyme; Οι συνηθέστερες ανεπιθύµητες ενέργειες που παρατηρήθηκαν µε το Aldurazyme είναι αντιδράσεις που προκαλούνται από την έγχυση και όχι από το ίδιο το φάρµακο.
Είναι συνήθως ήπιες έως µέτριες ως προς τη σοβαρότητά τους και µειώνονται µε την πάροδο του χρόνου.
Οι συνηθέστερες ανεπιθύµητες ενέργειες του Aldurazyme σε ασθενείς άνω των 5 ετών (που παρατηρήθηκαν σε περισσότερους από 1 στους 10 ασθενείς) είναι πονοκέφαλος, ναυτία, κοιλιακός πόνος, εξάνθηµα, αρθροπάθεια (βλάβη στις αρθρώσεις), αρθραλγία (πόνος στις αρθρώσεις), οσφυαλγία, πόνος στα άκρα (βραχίονες και πόδια), έξαψη, πυρετός και αντιδράσεις στο σηµείο της έχγυσης.
Σε παιδιά κάτω των 5 ετών πολύ συχνές ανεπιθύµητες ενέργειες είναι αυξηµένη πίεση αίµατος, µειωµένος κορεσµός οξυγόνου (µέτρηση της λειτουργίας των πνευµόνων), ταχυκαρδία (ταχύς καρδιακός ρυθµός), πυρετός και ρίγη.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Aldurazyme περιλαµβάνεται στο φύλλο οδηγιών χρήσης.
Σχεδόν όλοι οι ασθενείς που λαµβάνουν Aldurazyme αναπτύσσουν αντισώµατα (πρωτεΐνες που παράγονται ως αντίδραση στο Aldurazyme).
Η επίδραση των αντισωµάτων στην ασφάλεια και στην αποτελεσµατικότητα του φαρµάκου δεν έχει εξακριβωθεί πλήρως.
Το Aldurazyme δεν πρέπει να χορηγείται σε ασθενείς που ενδέχεται να παρουσιάζουν σοβαρές αλλεργικές αντιδράσεις (αναφυλακτική αντίδραση) στη λαρονιδάση ή σε οποιοδήποτε από τα άλλα συστατικά.
Για ποιους λόγους εγκρίθηκε το Aldurazyme; Η Επιτροπή Φαρµάκων για Ανθρώπινη Χρήση (CHMP) έκρινε ότι το Aldurazyme ελέγχει αποτελεσµατικά τα συµπτώµατα της MPS I.
Η επιτροπή αποφάσισε ότι τα οφέλη του Aldurazyme υπερτερούν των κινδύνων που συνδέονται µε αυτό για τη µακροχρόνια θεραπεία ενζυµικής υποκατάστασης σε ασθενείς µε επιβεβαιωµένη διάγνωση της MPS I.
Η επιτροπή εισηγήθηκε τη χορήγηση άδειας κυκλοφορίας για το Aldurazyme.
Το Aldurazyme έχει εγκριθεί µε τη διαδικασία των « Εξαιρετικών Περιστάσεων ».
Αυτό σηµαίνει ότι, λόγω της σπανιότητας της ασθένειας, δεν έχει καταστεί δυνατόν να ληφθεί πλήρης πληροφόρηση για το Aldurazyme.
Ο Ευρωπαϊκός Οργανισµός Φαρµάκων (ΕΜΕΑ) θα αξιολογεί ετησίως κάθε νέο πληροφοριακό στοιχείο που θα είναι διαθέσιµο και η παρούσα Περίληψη των Χαρακτηριστικών του Προϊόντος θα ενηµερώνεται αναλόγως.
Ποια στοιχεία για το Aldurazyme αναµένεται να υποβληθούν; Η εταιρεία που παρασκευάζει το Aldurazyme θα παρακολουθεί τους ασθενείς που λαµβάνουν Aldurazyme, εξετάζοντας τις αντιδράσεις από την έγχυση και τον σχηµατισµό αντισωµάτων.
Λοιπές πληροφορίες για το Aldurazyme:
©EMEA 2008
2/ 3
Στις 10 Ιουνίου 2003, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Genzyme Europe B. V. για το Aldurazyme.
Το µητρώο για τον χαρακτηρισµό του Aldurazyme ως ορφανού φαρµάκου διατίθεται εδώ.
Η πλήρης δηµόσια έκθεση αξιολόγησης (EPAR) του Aldurazyme διατίθεται εδώ.
Τελευταία ενηµέρωση της περίληψης:
12- 2007
©EMEA 2008
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 0133
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
RECONCILE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Reconcile; To Reconcile είναι κτηνιατρικό φάρµακο που περιέχει τη δραστική ουσία φθοροξετίνη. ∆ιατίθεται υπό µορφή µασώµενων δισκίων που περιέχουν 8 mg, 16 mg, 32 mg ή 64 mg φθοροξετίνης.
Σε ποιες περιπτώσεις χρησιµοποιείται το Reconcile; Το Reconcile χρησιµοποιείται σε συνδυασµό µε τεχνικές αλλαγής της συµπεριφοράς, ως βοήθεια στη θεραπεία σκύλων µε προβλήµατα συµπεριφοράς (άγχος αποχωρισµού) που προκαλείται από τον αποχωρισµό από τους ιδιοκτήτες, την κατοικία τους ή άλλους σκύλους.
Τα συγκεκριµένα προβλήµατα συµπεριφοράς µπορεί να εκφραστούν µε υπερβολικό γαύγισµα ή ωρυγή (ουρλιαχτό), αφόδευση ή ούρηση σε ακατάλληλο µέρος εντός της οικίας, ή καταστροφή του περιβάλλοντος χώρου.
Το Reconcile δεν πρέπει να χορηγείται ως µονοθεραπεία και προορίζεται µόνο για σκύλους που υποβάλλονται σε θεραπεία συµπεριφοράς.
Τα δισκία Reconcile χορηγούνται µία φορά την ηµέρα.
Η περιεκτικότητα του δισκίου που χορηγείται εξαρτάται από το βάρος του σκύλου ώστε η δόση που χορηγείται να κυµαίνεται από 1 έως 2 mg ανά κιλό σωµατικού βάρους την ηµέρα.
Τα δισκία είναι µασώµενα και µπορούν να χορηγούνται µε ή χωρίς τροφή.
Πώς δρα το Reconcile; Η δραστική ουσία που περιέχει το Reconcile, η φθοροξετίνη, είναι εκλεκτικός αναστολέας επαναπρόσληψης σεροτονίνης (SSRI). ∆ρα προλαµβάνοντας την επαναπρόσληψη των νευροδιαβιβαστών σεροτονίνης (5- υδροξυτρυπταµίνης) από τα νευρικά κύτταρα του εγκεφάλου και της σπονδυλικής στήλης.
Οι νευροδιαβιβαστές όπως η σεροτονίνη είναι χηµικές ουσίες που µεταβιβάζουν χηµικά σήµατα από το ένα νευρικό κύτταρο στο άλλο.
Τα χαµηλά επίπεδα της σεροτονίνης στο κεντρικό νευρικό σύστηµα ενδέχεται να σχετίζονται µε κατάθλιψη, άγχος ή επιθετικότητα.
Η φθοροξετίνη, αναστέλλοντας την επαναπρόσληψη της σεροτονίνης στα νευρικά κύτταρα, επιτρέπει στη σεροτονίνη να διατηρείται σε υψηλότερα επίπεδα, γεγονός που µπορεί να βελτιώσει τις κλινικές ενδείξεις (προβλήµατα συµπεριφοράς) των διαταραχών που σχετίζονται µε τον αποχωρισµό σε σκύλους.
Προκειµένου να θεραπευτεί 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ένας σκύλος που πάσχει από άγχος αποχωρισµού, το ζώο πρέπει να λάβει φάρµακα σε συνδυασµό µε θεραπεία αλλαγής της συµπεριφοράς.
Η θεραπεία µε τεχνικές αλλαγής της συµπεριφοράς είναι το σηµαντικότερο κοµµάτι της θεραπείας.
Ωστόσο, η χρήση φαρµάκων επιτρέπει την ταχύτερη ανάρρωση των υπό θεραπεία ζώων.
Ποιες µελέτες εκπονήθηκαν για το Reconcile; ∆ιενεργήθηκαν τέσσερις διαφορετικές µελέτες για το Reconcile σε κατοικίδιους σκύλους, διάρκειας έως 8 εβδοµάδων.
Σε µια µελέτη καθορίσθηκε η αποτελεσµατική δόση του Reconcile.
Μια άλλη µελέτη εξέτασε την αποτελεσµατικότητα του Reconcile σε σκύλους οι οποίοι έλαβαν επίσης θεραπεία αλλαγής της συµπεριφοράς, ενώ µια παρόµοια µελέτη εξέτασε την αποτελεσµατικότητα σε σκύλους που δεν έλαβαν πρόσθετη θεραπεία συµπεριφοράς.
Σε αµφότερες τις µελέτες η αποτελεσµατικότητα του Reconcile συγκρίθηκε µε αυτήν εικονικού φαρµάκου (εικονική θεραπεία) για χρονικό διάστηµα έως 8 εβδοµάδων.
Η τελευταία µελέτη διενεργήθηκε σε « πραγµατικές συνθήκες » σε µεγάλο αριθµό σκύλων που υποβλήθηκαν σε θεραπεία για την αντιµετώπιση άγχους αποχωρισµού σε διάφορα κτηνιατρεία ή κλινικές ζώων, σε δύο ευρωπαϊκές χώρες.
Όλοι οι σκύλοι υποβλήθηκαν σε θεραπεία συµπεριφοράς και έλαβαν είτε Reconcile είτε κλοµιπραµίνη (άλλο φάρµακο που µπορεί να χρησιµοποιηθεί για τη θεραπεία σκύλων µε διαταραχές αποχωρισµού).
Ο βασικός δείκτης µέτρησης της αποτελεσµατικότητας ήταν η αλλαγή σε κάθε µία από τις εννέα διαφορετικές συµπεριφορές που θεωρούνται χαρακτηριστικοί δείκτες άγχους αποχωρισµού σε σκύλους.
Σε όλες τις µελέτες το Reconcile χορηγήθηκε µία φορά την ηµέρα, µε ή χωρίς τροφή.
Ποιο είναι το όφελος του Reconcile σύµφωνα µε τις µελέτες; Η από του στόµατος χορήγηση δισκίων Reconcile µε 1 έως 2 mg/ kg φθοροξετίνης µία φορά την ηµέρα, σε συνδυασµό µε θεραπεία µε τεχνικές αλλαγής της συµπεριφοράς, είναι αποτελεσµατική για τη θεραπεία του άγχους αποχωρισµού σε σκύλους.
Η αποτελεσµατικότητα του Reconcile που χορηγήθηκε παράλληλα µε θεραπεία αλλαγής της συµπεριφοράς ήταν µεγαλύτερη σε σύγκριση µε το εικονικό φάρµακο.
Η αποτελεσµατικότητα ήταν µικρότερη όταν δεν χορηγήθηκε θεραπεία αλλαγής συµπεριφοράς.
Περίπου το 42% των σκύλων που έλαβαν Reconcile σε συνδυασµό µε θεραπεία αλλαγής συµπεριφοράς παρουσίασαν βελτίωση εντός µίας εβδοµάδας, σε σύγκριση µε µόλις 17% των σκύλων που έλαβαν εικονικό φάρµακο (µαζί µε θεραπεία αλλαγής της συµπεριφοράς).
Η οµάδα που έλαβε φθοροξετίνη συνέχισε να εµφανίζει µεγαλύτερα ποσοστά βελτίωσης καθ ’ όλη τη διάρκεια της θεραπείας και, κατά το τέλος των 8 εβδοµάδων, περίπου 72% των σκύλων που είχαν λάβει φθοροξετίνη εµφάνισαν βελτιωµένη συµπεριφορά (συνολική βαθµολογία σοβαρότητας 50%).
Η µελέτη σε πραγµατικές συνθήκες κατέδειξε ότι το Reconcile ήταν εξίσου αποτελεσµατικό µε την κλοµιπραµίνη.
Το Reconcile, σε συνδυασµό µε τη θεραπεία αλλαγής της συµπεριφοράς, κατέδειξε σηµαντική βελτίωση στη θεραπεία του γαυγίσµατος και της αφόδευσης ή ούρησης σκύλων σε ακατάλληλα µέρη.
Μετά από 8 εβδοµάδες, δύο συµπεριφορές άγχους αποχωρισµού βελτιώθηκαν σε σηµαντικό βαθµό στην οµάδα που έλαβε φθοροξετίνη (αφόδευση σε ακατάλληλα µέρη και καταστροφική συµπεριφορά).
Έξι εβδοµάδες µετά το τέλος της θεραπείας, πέντε από τις εννέα συµπεριφορές άγχους αποχωρισµού βελτιώθηκαν περαιτέρω σε περίπου ένα τρίτο των υπό θεραπεία σκύλων.
Το ποσοστό υποτροπής στο τέλος της φάσης που έπεται της ολοκλήρωσης της θεραπείας ήταν ελαφρώς µεγαλύτερο στην οµάδα που έλαβε φθοροξετίνη (28%) σε σύγκριση µε την οµάδα που έλαβε κλοµιπραµίνη (23%).
Ποιοι κίνδυνοι συνδέονται µε το Reconcile; Οι συχνότερες ανεπιθύµητες ενέργειες του Reconcile είναι ανορεξία (απώλεια όρεξης) και λήθαργος (απάθεια/ αδιαφορία).
Παρατηρήθηκαν επίσης διαταραχές του ουροποιητικού συστήµατος (όπως λοιµώξεις της κύστης, µη τακτική ούρηση και δυσφορία στην ούρηση) και ενδείξεις στο κεντρικό νευρικό σύστηµα (όπως έλλειψη συντονισµού και
Σελίδα 2/ 3 αποπροσανατολισµός).
Λιγότερο συχνά παρατηρήθηκαν απώλεια βάρους/ απώλεια φυσικής κατάστασης, διαστολή της κόρης του οφθαλµού και, σπάνια, κρίσεις.
Για την ελαχιστοποίηση του κινδύνου πρόκλησης ανεπιθύµητων ενεργειών η χορηγούµενη δόση του Reconcile δεν πρέπει να υπερβαίνει την προτεινόµενη δόση.
Ο πλήρης κατάλογος των ανεπιθύµητων ενεργειών που αναφέρθηκαν µε το Reconcile περιλαµβάνεται στο φύλλο οδηγιών χρήσης.
Τα δισκία Reconcile δεν πρέπει να χορηγούνται σε σκύλους που ζυγίζουν λιγότερο από 4 kg, ούτε σε σκύλους µε επιληψία ή ιστορικό κρίσεων.
Επίσης, το Reconcile δεν πρέπει να χορηγείται σε σκύλους που ενδέχεται να εµφανίσουν υπερευαισθησία (αλλεργία) στη φθοροξετίνη ή σε άλλους εκλεκτικούς αναστολείς επαναπρόσληψης σεροτονίνης.
Η χρήση του Reconcile δεν συνιστάται κατά την διάρκεια της κύησης και της γαλουχίας, καθώς το φάρµακο δεν έχει δοκιµαστεί σε θηλυκούς σκύλους που κυοφορούν ή θηλάζουν.
Τα δισκία Reconcile δεν πρέπει να χορηγούνται ταυτόχρονα µε άλλα φάρµακα, ειδικά µε φάρµακα που επηρεάζουν το κεντρικό νευρικό σύστηµα.
Για περισσότερες πληροφορίες ανατρέξτε στο φύλλο οδηγιών χρήσης.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το εν λόγω κτηνιατρικό φάρµακο έχει σχεδιαστεί ειδικά για σκύλους και δεν χρησιµοποιείται σε ανθρώπους.
Εάν λάβετε τυχαία το προϊόν, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Για ποιους λόγους εγκρίθηκε το Reconcile; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Reconcile, όταν χορηγείται σε συνδυασµό µε τεχνικές αλλαγής της συµπεριφοράς, υπερτερούν των κινδύνων που συνδέονται µε αυτό ως βοήθηµα στη θεραπεία σκύλων µε προβλήµατα συµπεριφοράς που προκαλούνται από τον αποχωρισµό.
Η επιτροπή εισηγήθηκε τη χορήγηση άδειας κυκλοφορίας για το Reconcile.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Reconcile:
Στις 08. 07. 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Eli Lilly and Company Ltd για το Reconcile.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
Μάιος 2008
Σελίδα 3/ 3
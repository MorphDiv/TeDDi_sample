# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 419
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
VIREAD
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Viread; Το Viread είναι φάρµακο που περιέχει τη δραστική ουσία τενοφοβίρη δισοπροξίλη και διατίθεται µε τη µορφή γαλάζιων δισκίων σε σχήµα αµυγδάλου.
Σε ποιες περιπτώσεις χρησιµοποιείται το Viread; Το Viread είναι αντιιικό φάρµακο.
Χρησιµοποιείται σε συνδυασµό µε άλλα αντιιικά φάρµακα για τη θεραπεία ενήλικων ασθενών που έχουν προσβληθεί από τον ιό ανθρώπινης ανοσοανεπάρκειας τύπου 1 (HIV- 1), έναν ιό που προκαλεί σύνδροµο επίκτητης ανοσοανεπάρκειας (AIDS).
Για τους ασθενείς που έχουν λάβει κατά το παρελθόν φάρµακα για τη θεραπεία της λοίµωξης HIV, οι ιατροί πρέπει να χορηγούν το Viread µόνον αφού πρώτα λάβουν υπόψη τα προηγούµενα αντιικά φάρµακα που λάµβανε ο ασθενής ή την πιθανότητα απόκρισης του ιού σε αυτά.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Viread; Η έναρξη της θεραπείας µε Viread πρέπει να γίνεται από ιατρό πεπειραµένο στη διαχείριση της λοίµωξης HIV.
Η συνιστώµενη δόση του Viread είναι ένα δισκίο µία φορά την ηµέρα, µαζί µε τροφή.
Σε εξαιρετικές περιπτώσεις, οι ασθενείς που αντιµετωπίζουν ιδιαίτερες δυσκολίες στην κατάποση µπορούν να κονιορτοποιούν το δισκίο σε τουλάχιστον 100 ml νερού, χυµού πορτοκαλιού ή σταφυλιού και να πίνουν το εναιώρηµα που προκύπτει.
Σε ασθενείς που αντιµετωπίζουν προβλήµατα στους νεφρούς η δόση πρέπει να προσαρµόζεται δεόντως.
Πώς δρα το Viread; Η δραστική ουσία του Viread, η τενοφοβίρη δισοπροξίλη, είναι « προφάρµακο » το οποίο µετατρέπεται στο σώµα σε τενοφοβίρη.
Η τενοφοβίρη είναι νουκλεοσιδικός αναστολέας της ανάστροφης µεταγραφάσης που αναστέλλει τη δραστηριότητα της ανάστροφης µεταγραφάσης, δηλ ενός ενζύµου που παράγεται από τον ιό HIV και επιτρέπει την προσβολή των κυττάρων του οργανισµού από τον ιό και τον πολλαπλασιασµό του ιού.
Το Viread συγχορηγούµενο µε άλλα αντιιικά φάρµακα µειώνει την ποσότητα του HIV στο αίµα και διατηρεί τον ιό σε χαµηλά επίπεδα.
Το Viread δεν θεραπεύει τη λοίµωξη από HIV ούτε το AIDS, αλλά µπορεί να επιβραδύνει τη βλάβη που προκαλείται στο ανοσοποιητικό σύστηµα και την ανάπτυξη λοιµώξεων και νόσων που σχετίζονται µε το AIDS.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Ποιες µελέτες εκπονήθηκαν για το Viread; ∆ιεξήχθησαν τρεις βασικές µελέτες για το Viread στις οποίες συµµετείχαν 1. 343 ενήλικες που είχαν προσβληθεί από τον ιό HIV.
Οι δύο πρώτες µελέτες συνέκριναν τις επιδράσεις της προσθήκης Viread µε τις επιδράσεις της προσθήκης εικονικού φαρµάκου (εικονική θεραπεία) σε 741 ασθενείς οι οποίοι λάµβαναν θεραπείες για τον HIV επί τουλάχιστον 4 χρόνια, αλλά δεν αποκρίνονταν σε αυτές.
Ο βασικός δείκτης µέτρησης της αποτελεσµατικότητας ήταν η αλλαγή στα επίπεδα του HIV στο αίµα (ιικό φορτίο) µετά από 4 ή 24 εβδοµάδες θεραπείας.
Οι επιδράσεις του Viread αξιολογήθηκαν επίσης σε µία µελέτη στην οποία συµµετείχαν 602 ασθενείς που λάµβαναν για πρώτη φορά θεραπεία για τον HIV.
Συγκρίθηκαν οι επιδράσεις του Viread µε τις επιδράσεις της σταβουδίνης (άλλο αντιιικό φάρµακο).
Και τα δύο φάρµακα χορηγήθηκαν σε συνδυασµό µε λαµιβουδίνη και εφαβιρένζη (άλλα αντιιικά φάρµακα).
Ο βασικός δείκτης µέτρησης της αποτελεσµατικότητας ήταν ο αριθµός των ασθενών µε ιικό φορτίο κάτω από 400 αντίγραφα/ ml µετά από 48 εβδοµάδες.
Ποιο είναι το όφελος του Viread σύµφωνα µε τις µελέτες; Το Viread, συγχορηγούµενο µε άλλα αντιιικά φάρµακα, είχε ως αποτέλεσµα τη µείωση του ιικού φορτίου.
Στην πρώτη µελέτη σε ασθενείς που είχαν λάβει κατά το παρελθόν θεραπεία για τον HIV, οι ασθενείς που πρόσθεσαν το Viread στην ήδη υπάρχουσα θεραπεία τους παρουσίασαν µείωση στο ιικό φορτίο κατά 76% µετά από 4 εβδοµάδες, σε σύγκριση µε την αύξηση κατά 4% που παρουσίασε η οµάδα που έλαβε εικονικό φάρµακο.
Παρόµοια αποτελέσµατα παρατηρήθηκαν και µετά από 24 εβδοµάδες.
Η δεύτερη µελέτη κατέδειξε την ίδια επίδραση, δηλ, µετά από 24 εβδοµάδες, µείωση του ιικού φορτίου κατά 75% στην οµάδα που έλαβε Viread, σε σύγκριση µε µείωση κατά 7% στην οµάδα που πρόσθεσε εικονικό φάρµακο.
Σε ασθενείς που έλαβαν για πρώτη φορά θεραπεία για τον HIV, το Viread ήταν εξίσου αποτελεσµατικό µε τη σταβουδίνη και ο αριθµός των ασθενών που παρουσίασαν ιικό φορτίο κάτω από 400 αντίγραφα/ ml µετά από 48 εβδοµάδες στην οµάδα που έλαβε Viread ήταν παρόµοιος µε τον αριθµό των ασθενών στην οµάδα που έλαβε σταβουδίνη.
Ποιοι κίνδυνοι συνδέονται µε το Viread; Οι συχνότερες ανεπιθύµητες ενέργειες του Viread (εµφανίζονται σε περισσότερους από 1 στους 10 ασθενείς) είναι ναυτία, έµετος, διάρροια, ζάλη και υποφωσφαταιµία (χαµηλά επίπεδα φωσφόρου στο αίµα).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Viread περιλαµβάνεται στο φύλλο οδηγιών χρήσης.
Το Viread δεν πρέπει να χορηγείται σε άτοµα που ενδέχεται να παρουσιάζουν υπερευαισθησία (αλλεργία) στην τενοφοβίρη, στη φουµαρική τενοφοβίρη δισοπροξίλη, ή σε κάποιο άλλο συστατικό του φαρµάκου.
Όπως συµβαίνει και µε τα άλλα φάρµακα κατά του HIV, οι ασθενείς που λαµβάνουν Viread ενδέχεται να διατρέχουν κίνδυνο εµφάνισης λιποδυστροφίας (αλλαγές στην κατανοµή του σωµατικού λίπους), οστεονέκρωση (νέκρωση του ιστού των οστών) ή σύνδροµο επανενεργοποίησης του ανοσοποιητικού συστήµατος (συµπτώµατα λοίµωξης που προκαλούνται από την αποκατάσταση του ανοσοποιητικού συστήµατος).
Οι ασθενείς που αντιµετωπίζουν ηπατικά προβλήµατα (περιλαµβανοµένων των λοιµώξεων ηπατίτιδας B ή C) ενδέχεται να διατρέχουν υψηλό κίνδυνο ηπατικής βλάβης όταν λαµβάνουν Viread.
Όπως συµβαίνει και µε τους άλλους νουκλεοσιδικούς αναστολείς της ανάστροφης µεταγραφάσης, το φάρµακο µπορεί να προκαλέσει γαλακτική οξέωση (συσσώρευση γαλακτικού οξέος στον οργανισµό) και, σε παιδιά οι µητέρες των οποίων λάµβαναν Viread κατά τη διάρκεια της εγκυµοσύνης, µιτοχονδριακή δυσλειτουργία (βλάβη στα συστατικά των κυττάρων που παράγουν ενέργεια η οποία µπορεί να προκαλέσει προβλήµατα στο αίµα).
Για ποιους λόγους εγκρίθηκε το Viread; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Viread υπερτερούν των κινδύνων που σχετίζονται µε αυτό όταν λαµβάνεται σε συνδυασµό µε άλλα αντιρετροϊκά φαρµακευτικά προϊόντα για τη θεραπεία ασθενών άνω των 18 ετών που έχουν προσβληθεί από HIV - 1.
Η επιτροπή επεσήµανε ότι τα οφέλη του Viread βασίζονται σε µία µελέτη που πραγµατοποιήθηκε σε ασθενείς µε υψηλό ιικό φορτίο οι οποίοι δεν είχαν λάβει κατά το παρελθόν καµία αντιιική θεραπεία καθώς και σε µελέτες στις οποίες το Viread προστέθηκε σε ήδη υπάρχουσες θεραπείες για τον ιό HIV, οι οποίες δεν ήταν αποτελεσµατικές.
Η επιτροπή εισηγήθηκε τη χορήγηση άδειας κυκλοφορίας για το Viread.
©EMEA 2007
2/ 3
Το Viread εγκρίθηκε αρχικά µε τη διαδικασία των « εξαιρετικών περιστάσεων » επειδή κατά την έγκριση, για επιστηµονικούς λόγους, οι διαθέσιµες πληροφορίες ήταν περιορισµένες.
Η εταιρεία υπέβαλε τις πρόσθετες πληροφορίες που ζητήθηκαν και το καθεστώς των « Εξαιρετικών Περιστάσεων » έληξε στις 8 Ιουλίου 2005.
Λοιπές πληροφορίες για το Viread:
Στις 5 Φεβρουαρίου 2002, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Gilead Sciences International Limited για το Viread.
Η άδεια κυκλοφορίας ανανεώθηκε στις 5 Φεβρουαρίου 2007.
Η πλήρης δηµόσια έκθεση αξιολόγησης (EPAR) του Viread διατίθεται εδώ.
Τελευταία ενηµέρωση της περίληψης:
03- 2007.
©EMEA 2007
3/ 3
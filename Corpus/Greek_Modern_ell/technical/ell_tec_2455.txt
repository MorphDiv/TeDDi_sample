# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 594
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TRUVADA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Truvada; Το Truvada είναι ένα φάρμακο που περιέχει δύο δραστικές ουσίες, την εμτρικιταβίνη (200 mg) και την τενοφοβίρη δισοπροξίλη (245 mg).
Διατίθεται υπό μορφή δισκίων γαλάζιου χρώματος και καψοειδούς σχήματος.
Σε ποιες περιπτώσεις χρησιμοποιείται το Truvada; Το Truvada είναι αντιιικό φάρμακο.
Χρησιμοποιείται σε συνδυασμό με τουλάχιστον ένα ακόμη αντιιικό φάρμακο για τη θεραπεία ενήλικων ασθενών που έχουν προσβληθεί από τον ανθρώπινο ιό της ανοσοανεπάρκειας τύπου 1 (HIV- 1), έναν ιό που προκαλεί σύνδροµο επίκτητης ανοσολογικής ανεπάρκειας (AIDS).
Το φάρμακο χορηγείται μόνο με ιατρική συνταγή.
Πώς χρησιμοποιείται το Truvada; Η έναρξη της θεραπείας με Truvada πρέπει να γίνεται από ιατρό με εμπειρία στο χειρισμό λοιμώξεων από τον ιό HIV.
Η συνιστώμενη δόση του Truvada είναι ένα δισκίο μία φορά ημερησίως λαμβανόμενο μαζί με τροφή.
Οι ασθενείς που πάσχουν από νεφρικές ασθένειες, ενδέχεται να χρειαστεί να λαμβάνουν τη δόση με μικρότερη συχνότητα.
Δεν συνιστάται η χορήγηση του Truvada σε ασθενείς που αντιμετωπίζουν σοβαρά νεφρικά προβλήματα ή σε ασθενείς που υποβάλλονται σε αιμοδιάλυση (τεχνική καθαρισμού του αίματος).
Σε εξαιρετικές περιπτώσεις, οι ασθενείς που παρουσιάζουν δυσκολία στην κατάποση μπορούν, προτού λάβουν το δισκίο, να το κονιορτοποιούν και να το αναμειγνύουν με περίπου 100 ml νερού, χυμού πορτοκαλιού ή σταφυλιού.
Στην περίπτωση που οι ασθενείς πρέπει να διακόψουν τη λήψη εμτρικιταβίνης ή τενοφοβίρης, ή πρέπει να λαμβάνουν διαφορετικές δόσεις, πρέπει να λάβουν φάρμακα που περιέχουν εμτρικιταβίνη ή τενοφοβίρη δισοπροξίλη ξεχωριστά.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το Truvada; Το Truvada περιέχει δύο δραστικές ουσίες: την εμτρικιταβίνη, έναν νουκλεοσιδικό αναστολέα της ανάστροφης μεταγραφάσης και την τενοφοβίρη δισοπροξίλη, ένα « προφάρμακο » της τενοφοβίρης.
Η τενοφοβίρη είναι νουκλεοτιδικός αναστολέας της ανάστροφης μεταγραφάσης.
Αμφότερες οι ομάδες φαρμάκων είναι γνωστές ως νουκλεοσιδικοί αναστολείς της ανάστροφης μεταγραφάσης (NRTI).
Τόσο η εμτρικιταβίνη όσο και η τενοφοβίρη έχουν παρόμοιο τρόπο δράσης αναστέλλοντας τη 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged δραστηριότητα της ανάστροφης μεταγραφάσης, ενός ενζύμου που παράγεται από τον HIV και προσβάλει τα κύτταρα με αποτέλεσμα τον πολλαπλασιασμό του ιού.
Το Truvada συγχορηγούμενο με τουλάχιστον ένα άλλο αντιιικό φάρμακο μειώνει την ποσότητα του HIV στο αίμα και διατηρεί τον ιό σε χαμηλά επίπεδα.
Το Truvada δεν θεραπεύει τη λοίμωξη από HIV ούτε το AIDS, αλλά μπορεί να επιβραδύνει τη βλάβη που προκαλείται στο ανοσοποιητικό σύστημα και την ανάπτυξη λοιμώξεων και νόσων που σχετίζονται με το AIDS.
Αμφότερες οι δραστικές ουσίες έχουν λάβει άδεια κυκλοφορίας στην Ευρωπαϊκή Ένωση (ΕΕ) από τις αρχές της δεκαετίας του 2000: η εμτρικιταβίνη έλαβε άδεια κυκλοφορίας το 2003, με την εμπορική ονομασία Emtriva και η τενοφοβίρη δισοπροξίλη το 2002 ως Viread.
Ποιες μελέτες εκπονήθηκαν για το Truvada; Οι βασικές μελέτες εξέτασαν τις επιδράσεις των δραστικών ουσιών του Truvada, της εμτρικιταβίνης και της τενοφοβίρης δισοπροξίλης σε 683 ασθενείς που είχαν προσβληθεί από τον ιό HIV- 1 και δεν είχαν λάβει κατά το παρελθόν θεραπεία για την εν λόγω λοίμωξη.
Η πρώτη μελέτη σύγκρινε το συνδυασμό εμτρικιταβίνης και τενοφοβίρης δισοπροξίλης με το συνδυασμό λαμιβουδίνης και ζιντοβουντίνης (άλλα αντιιικά φάρμακα), με αμφότερους τους συνδυασμούς χορηγούμενους με εφαβιρένζη (άλλο αντιιικό φάρμακο) σε 487 ασθενείς.
Η δεύτερη μελέτη εξέτασε τις επιδράσεις της εμτρικιταβίνης και τενοφοβίρης δισοπροξίλης συγχορηγούμενες με λοπιναβίρη και ριτοναβίρη (άλλα αντιιικά φάρμακα) σε 196 ασθενείς.
Ο βασικός δείκτης μέτρησης της αποτελεσματικότητας ήταν το ποσοστό των ασθενών των οποίων το επίπεδο του HIV στο αίμα (ιικό φορτίο) είχε μειωθεί κάτω από 400 ή 50 αντίγραφα/ ml και διατηρήθηκε σε αυτά τα επίπεδα έως και την 48η εβδομάδα θεραπείας.
Η εταιρεία εξέτασε, επίσης, τον τρόπο απορρόφησης του δισκίου συνδυασμού από τον οργανισμό σε σύγκριση με τα ξεχωριστά φάρμακα.
Ποιο είναι το όφελος του Truvada σύμφωνα με τις μελέτες; Οι δραστικές ουσίες του Truvada, συγχορηγούμενες με άλλα αντιιικά φάρμακα, μείωσαν το ιικό φορτίο στην πλειοψηφία των ασθενών και καταδείχθηκαν περισσότερο αποτελεσματικές από τα φάρμακα σύγκρισης.
Στην πρώτη μελέτη, 84% των 244 ασθενών που έλαβαν Truvada πέτυχαν και διατήρησαν ιικό φορτίο κάτω από 400 αντίγραφα/ ml σε διάστημα 48 εβδομάδων, σε σύγκριση με 73% των 243 ασθενών που έλαβαν τα φάρμακα σύγκρισης.
Περίπου τα δύο τρίτα των ασθενών που συμμετείχαν στη δεύτερη μελέτη πέτυχαν και διατήρησαν ιικό φορτίο κάτω από 50 αντίγραφα/ ml μετά από 48 εβδομάδες.
Το δισκίο συνδυασμού απορροφήθηκε από τον οργανισμό με τον ίδιο τρόπο που απορροφήθηκαν και τα ξεχωριστά φάρμακα.
Ποιοι κίνδυνοι συνδέονται με το Truvada; Οι πιο συχνές ανεπιθύμητες ενέργειες του Truvada (που παρατηρούνται σε περισσότερους από 1 στους 10 ασθενείς) είναι υποφωσφαταιμία (χαμηλά επίπεδα φωσφόρου στο αίμα), πονοκέφαλος, ζάλη, διάρροια, έμετος, ναυτία (αδιαθεσία) και αυξημένα επίπεδα κινάσης της κρεατινίνης στο αίμα (ένζυμο που υπάρχει στους μύες).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Truvada περιλαμβάνεται στο φύλλο οδηγιών χρήσης.
Το Truvada δεν πρέπει να χορηγείται σε άτομα που ενδέχεται να παρουσιάζουν υπερευαισθησία (αλλεργία) στην εμτρικιταβίνη, στην τενοφοβίρη, στη φουμαρική τενοφοβίρη δισοπροξίλη, ή σε οποιοδήποτε άλλο συστατικό του φαρμάκου.
Όπως συμβαίνει και με τα άλλα φάρμακα κατά του HIV, οι ασθενείς που λαμβάνουν Truvada ενδέχεται να διατρέχουν κίνδυνο εμφάνισης λιποδυστροφίας (αλλαγές στην κατανομή του σωματικού λίπους), οστεονέκρωσης (νέκρωση του ιστού των οστών) ή συνδρόμου επανενεργοποίησης του ανοσοποιητικού συστήματος (συμπτώματα λοίμωξης που προκαλούνται από την αποκατάσταση του ανοσοποιητικού συστήματος).
Οι ασθενείς που αντιμετωπίζουν ηπατικά προβλήματα (περιλαμβανομένων των λοιμώξεων ηπατίτιδας B ή C) ενδέχεται να διατρέχουν υψηλό κίνδυνο πρόκλησης ηπατικής βλάβης κατά τη λήψη του Truvada.
Όπως συμβαίνει και με όλους τους υπόλοιπους νουκλεοσιδικούς αναστολείς της ανάστροφης μεταγραφάσης το Truvada μπορεί να προκαλέσει γαλακτική οξέωση (συσσώρευση γαλακτικού οξέος στον οργανισμό) και, σε παιδιά οι μητέρες των οποίων λάμβαναν Truvada κατά τη διάρκεια της εγκυμοσύνης, μιτοχονδριακή δυσλειτουργία (βλάβη στα συστατικά των κυττάρων που παράγουν ενέργεια η οποία μπορεί να προκαλέσει προβλήματα στο αίμα).
Για ποιους λόγους εγκρίθηκε το Truvada;
©EMEA 2007
2/ 3
Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Truvada υπερτερούν των κινδύνων που σχετίζονται με αυτό στη συνδυασμένη αντιρετροϊκή αγωγή για τη θεραπεία ενηλίκων που έχουν προσβληθεί από HIV- 1.
Η επιτροπή επεσήμανε ότι τα οφέλη του Truvada έχουν καταδειχθεί μόνο σε ασθενείς που δεν είχαν λάβει κατά το παρελθόν θεραπεία για τον ιό HIV, αλλά και ότι το απλοποιημένο δοσολογικό σχήμα με τη χορήγηση του δισκίου συνδυασμού μία φορά ημερησίως μπορεί να βοηθήσει τους ασθενείς να τηρήσουν τη θεραπεία τους.
Η επιτροπή εισηγήθηκε τη χορήγηση άδειας κυκλοφορίας για το Truvada.
Λοιπές πληροφορίες για το Truvada:
Στις 21 Φεβρουαρίου 2005 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Gilead Sciences International Limited για το Truvada.
Η πλήρης δημόσια έκθεση αξιολόγησης (EPAR) του Truvada διατίθεται εδώ.
Τελευταία ενημέρωση της περίληψης:
03- 2007.
©EMEA 2007
3/ 3
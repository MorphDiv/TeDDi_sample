# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 331
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FASTURTEC
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Fasturtec; Το Fasturtec είναι φάρμακο που περιέχει τη δραστική ουσία ρασβουρικάση.
Διατίθεται υπό μορφή κόνεος και διαλύτη για την παρασκευή διαλύματος προς έγχυση (κατά σταγόνα ενδοφλέβια έγχυση).
1, 5 mg ρασβουρικάσης ανασυστάται με 1 ml διαλύτη.
Σε ποιες περιπτώσεις χρησιμοποιείται το Fasturtec; Το Fasturtec χρησιμοποιείται για τη θεραπεία και την πρόληψη της οξείας (αιφνίδιας) υπερουριχαιμίας (αυξημένα επίπεδα ουρικού οξέος στο αίμα), με σκοπό την πρόληψη νεφρικής ανεπάρκειας.
Το Fasturtec χορηγείται σε ασθενείς με αιματολογική κακοήθεια (καρκίνο του αίματος) οι οποίοι διατρέχουν κίνδυνο άμεσης λύσης (διάσπασης) του όγκου ή συρρίκνωσης κατά την έναρξη της χημειοθεραπείας (φάρμακα που χορηγούνται κατά του καρκίνου).
Το φάρμακο χορηγείται μόνο με ιατρική συνταγή.
Πώς χρησιμοποιείται το Fasturtec; Η θεραπεία με Fasturtec πρέπει να επιβλέπεται από ιατρό εκπαιδευμένο στη χημειοθεραπεία αιματολογικών κακοηθειών.
Το Fasturtec χορηγείται στην έναρξη της χημειοθεραπείας.
Η συνιστώμενη δόση τόσο για τα παιδιά όσο και για τους ενήλικους ασθενείς είναι 0, 20 mg ανά χιλιόγραμμο σωματικού βάρους χορηγούμενη με έγχυση σε ημερήσια βάση για έως επτά ημέρες.
Η διάρκεια της θεραπείας προσαρμόζεται ανάλογα με τα επίπεδα ουριχαιμίας του ασθενή (επίπεδα ουρικού οξέος στο αίμα) και την κρίση του ιατρού.
Η έγχυση διαρκεί 30 λεπτά.
Πώς δρα το Fasturtec; Οι ασθενείς με καρκίνο του αίματος που ξεκινούν χημειοθεραπεία διατρέχουν κίνδυνο εμφάνισης υπερουριχαιμίας.
Αυτό οφείλεται στο γεγονός ότι η χημειοθεραπεία καταστρέφει τα κύτταρα του όγκου καταλύοντας το γενετικό τους υλικό και επιφέρει ραγδαία αύξηση στα επίπεδα ουρικού οξέος στο αίμα.
Ο οργανισμός δεν μπορεί να αποβάλει την υπερβολική ποσότητα του ουρικού οξέος, με αποτέλεσμα αυτό να συσσωρεύεται στους νεφρούς οδηγώντας τους σε ανεπάρκεια (διακοπή της λειτουργίας τους).
Η δραστική ουσία του Fasturtec, η ρασβουρικάση, είναι ένζυμο (ουρική οξειδάση) που έχει τη δυνατότητα να μετατρέπει το ουρικό οξύ σε άλλη χημική ουσία, την αλλαντοΐνη, η οποία απεκκρίνεται με ευκολία από τους νεφρούς στα ούρα.
Το ένζυμο απομονωνόταν παλαιότερα από μύκητα, όμως η ρασβουρικάση που περιέχει το Fasturtec παράγεται με την « τεχνολογία του 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged ανασυνδυασμένου DNA », δηλαδή από ζυμομύκητα στον οποίο έχει προστεθεί γονίδιο (DNA) που του επιτρέπει να παράγει ουρική οξειδάση.
Ποιες μελέτες εκπονήθηκαν για το Fasturtec; Το Fasturtec εξετάσθηκε σε τέσσερις μελέτες στις οποίες μετείχαν 372 συνολικά ασθενείς.
Δύο από τις μελέτες εκπονήθηκαν με σκοπό τον προσδιορισμό της βέλτιστης δοσολογίας.
Το Fasturtec συγκρίθηκε με άλλη θεραπεία (τη χορήγηση αλλοπουρινόλης, ήτοι τη συνήθη θεραπεία για τον περιορισμό των επιπέδων του ουρικού οξέος) σε μία μόνο από τις μελέτες, στην οποία μετείχαν 52 ασθενείς.
Ο βασικός δείκτης μέτρησης της αποτελεσματικότητας στη συγκεκριμένη μελέτη ήταν η συγκέντρωση του ουρικού οξέος στο αίμα, μετρούμενη σε διάστημα 96 ωρών.
Ποιο είναι το όφελος του Fasturtec σύμφωνα με τις μελέτες; Από τις μελέτες που είχαν ως αντικείμενο την εξεύρεση της κατάλληλης δοσολογίας προέκυψε ότι 48 ώρες μετά από τη χορήγηση δόσης Fasturtec των 0, 20 mg/ kg, τα επίπεδα του ουρικού οξέος μειώθηκαν στις φυσιολογικές τιμές στο 95% των ασθενών.
Στη μελέτη σύγκρισης, το Fasturtec ήταν πιο αποτελεσματικό από την αλλοπουρινόλη καθώς, τις πρώτες 96 ώρες μετά τη θεραπεία, οι ασθενείς που έλαβαν Fasturtec είχαν κατά μέσο όρο χαμηλότερα επίπεδα ουρικού οξέος στο αίμα σε σύγκριση με τους ασθενείς στους οποίους χορηγήθηκε αλλοπουρινόλη (128, 1 και 328, 5 mg. h/ dl, αντίστοιχα).
Ποιοι κίνδυνοι συνδέονται με το Fasturtec; Οι συχνότερες ανεπιθύμητες ενέργειες του Fasturtec (εμφανίζονται σε 1 έως 10 στους 100 ασθενείς) είναι αλλεργικές αντιδράσεις (κυρίως εξανθήματα) και πυρεξία.
Κατά τη διάρκεια της θεραπείας οι ασθενείς πρέπει να παρακολουθούνται στενά για την εκδήλωση αλλεργικών αντιδράσεων.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Fasturtec περιλαμβάνεται στο φύλλο οδηγιών χρήσης.
Το Fasturtec δεν πρέπει να χορηγείται σε άτομα που παρουσιάζουν υπερευαισθησία (αλλεργία) στη ρασβουρικάση ή σε οποιοδήποτε άλλο συστατικό του φαρμάκου.
Το Fasturtec δεν πρέπει να χορηγείται σε ασθενείς με ανεπάρκεια αφυδρογονάσης της 6- φωσφορικής γλυκόζης (G6PD) ή που παρουσιάζουν άλλες μεταβολικές διαταραχές οι οποίες είναι γνωστό ότι προκαλούν αιμολυτική αναιμία (χαμηλός αριθμός ερυθροκυττάρων που οφείλεται στην πρόωρη καταστροφή των κυττάρων).
Για ποιους λόγους εγκρίθηκε το Fasturtec; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Fasturtec υπερτερούν των κινδύνων που συνδέονται με αυτό για τη θεραπεία και προφύλαξη της οξείας υπερουριχαιμίας, με σκοπό την πρόληψη της οξείας νεφρικής ανεπάρκειας, σε ασθενείς με αιματολογική κακοήθεια με υψηλό φορτίο νόσου και με κίνδυνο άμεσης λύσης του όγκου ή συρρίκνωσης κατά την έναρξη της χημειοθεραπείας.
Η επιτροπή εισηγήθηκε τη χορήγηση άδειας κυκλοφορίας στο Fasturtec.
Λοιπές πληροφορίες για το Fasturtec:
Στις 23 Φεβρουαρίου 2001 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην sanofi- aventis για το Fasturtec.
Η άδεια κυκλοφορίας ανανεώθηκε στις 23 Φεβρουαρίου 2006.
Η πλήρης δημόσια έκθεση αξιολόγησης (EPAR) του Fasturtec διατίθεται εδώ.
Τελευταία ενημέρωση της περίληψης:
08- 2007.
©EMEA 2007
2/ 2
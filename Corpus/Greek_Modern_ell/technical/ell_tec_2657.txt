# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 606
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
XOLAIR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Xolair; Το Xolair είναι κόνις και διαλύτης για την παρασκευή ενέσιμου διαλύματος.
Κάθε φιαλίδιο περιέχει 75 ή 150 mg της δραστικής ουσίας ομαλιζουμάμπης.
Σε ποιες περιπτώσεις χρησιμοποιείται το Xolair; Το Xolair χρησιμοποιείται για τη βελτίωση του ελέγχου του σοβαρού επίμονου αλλεργικού άσθματος.
Χορηγείται ως επιπρόσθετη αγωγή σε ενήλικες και έφηβους ασθενείς ηλικίας άνω των 12 ετών οι οποίοι ήδη λαμβάνουν θεραπεία κατά του άσθματος και: • είναι θετικοί σε δερματική δοκιμασία για αλλεργία που προκαλείται από αερομεταφερόμενο αλλεργιογόνο (ερέθισμα που προκαλεί αλλεργία), όπως στα ακάρεα της οικιακής σκόνης, στη γύρη ή στη μούχλα, • έχουν μειωμένη πνευμονική λειτουργία (λιγότερο από 80% του φυσιολογικού) και εμφανίζουν συχνά συμπτώματα κατά τη διάρκεια της ημέρας ή νυχτερινές αφυπνίσεις και • έχουν παρουσιάσει πολλαπλές σοβαρές « παροξύνσεις » άσθματος (κατά τις οποίες το άσθμα επιδεινώθηκε και χρειάστηκε αγωγή διάσωσης με άλλα φάρμακα), παρά τη θεραπεία με υψηλές δόσεις εισπνεόμενων κορτικοστεροειδών και μακράς δράσης εισπνεόμενου βήτα- 2 αγωνιστή.
Η θεραπεία με Xolair πρέπει να εξετάζεται μόνο για ασθενείς με άσθμα που οφείλεται στην IgE (ανοσοσφαιρίνη E, αντίσωμα).
Το φάρμακο χορηγείται μόνο με ιατρική συνταγή.
Πώς χρησιμοποιείται το Xolair; Η έναρξη της θεραπείας με Xolair πρέπει να γίνεται από ιατρό πεπειραμένο στη θεραπεία του σοβαρού επίμονου άσθματος.
Πριν από τη χορήγηση του Xolair, ο ιατρός πρέπει να μετρά τα επίπεδα της IgE στο αίμα του ασθενή.
Ασθενείς με IgE χαμηλότερη από 76 IU/ ml έχουν μικρότερη πιθανότητα να ωφεληθούν από το φάρμακο.
Το Xolair χορηγείται από νοσηλευτικό προσωπικό (ιατρό ή νοσοκόμο) με υποδόρια ένεση (κάτω από το δέρμα) στο επάνω μέρος του βραχίονα ή στον μηρό, κάθε δύο ή τέσσερις εβδομάδες.
Η δοσολογία του Xolair και η συχνότητά της εξαρτάται από τα επίπεδα της IgE στο αίμα και το σωματικό βάρος.
Η συνήθης δόση κυμαίνεται μεταξύ 75 και 375 mg και χορηγείται με μία έως τρεις ενέσεις, ενώ η μέγιστη συνιστώμενη δόση είναι 375 mg κάθε δύο εβδομάδες.
Περαιτέρω πληροφορίες περιλαμβάνονται στην περίληψη των χαρακτηριστικών του προϊόντος (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το Xolair; Η δραστική ουσία του Xolair, η ομαλιζουμάμπη, είναι μονοκλωνικό αντίσωμα.
Τα μονοκλωνικά αντισώματα είναι αντισώματα (τύποι πρωτεϊνών) που μπορούν να αναγνωρίζουν και να δεσμεύονται σε συγκεκριμένες δομές του οργανισμού (που ονομάζονται αντιγόνα).
Η ομαλιζουμάμπη μπορεί να δεσμεύεται στην ανθρώπινη IgE, η οποία παράγεται σε μεγάλες ποσότητες από αλλεργικούς ασθενείς και προκαλεί αλλεργική αντίδραση ως απόκριση σε κάποιο αλλεργιογόνο.
Με τη δέσμευσή της στην IgE, η ομαλιζουμάμπη μειώνει την ποσότητα της ελεύθερης IgE στο αίμα και κατά συνέπεια, όταν ο οργανισμός έρχεται σε επαφή με κάποιο αλλεργιογόνο, υπάρχει μικρότερη ποσότητα IgE που είναι διαθέσιμη για να δώσει το έναυσμα για αλλεργική αντίδραση.
Με τον τρόπο αυτό περιορίζονται τα αλλεργικά συμπτώματα, όπως οι κρίσεις άσθματος.
Ποιες μελέτες εκπονήθηκαν για το Xolair; Τα αποτελέσματα του Xolair ελέγχθηκαν πρώτα σε πειραματικά μοντέλα προτού μελετηθούν σε ανθρώπους.
Το Xolair μελετήθηκε σε ασθενείς με αλλεργικό άσθμα σε πέντε κύριες μελέτες στις οποίες συμμετείχαν 2. 299 ασθενείς, περιλαμβανομένης μιας μελέτης σε 482 ασθενείς με σοβαρό αλλεργικό άσθμα το οποίο δεν μπορούσε να ελεγχθεί με συμβατικές θεραπείες.
Τα αποτελέσματα του Xolair ως επιπρόσθετης αγωγής στην ήδη χορηγούμενη θεραπεία του ασθενή συγκρίθηκαν με αυτά εικονικού φαρμάκου (εικονική θεραπεία).
Οι βασικοί δείκτες μέτρησης της αποτελεσματικότητας ήταν ο αριθμός των παροξύνσεων και ο αριθμός των ασθενών με παροξύνσεις άσθματος, η ποιότητα ζωής του ασθενή (αξιολογήθηκε με βάση πρότυπα ερωτηματολόγια) και η μείωση της ποσότητας των εισπνεόμενων κορτικοστεροειδών που χρειάστηκε να χορηγηθούν στον ασθενή.
Ποιο είναι το όφελος του Xolair σύμφωνα με τις μελέτες; Οι τρεις πρώτες μελέτες έδειξαν ότι οι παροξύνσεις άσθματος στους ασθενείς στους οποίους χορηγήθηκε Xolair μειώθηκαν περίπου κατά το ήμισυ τις πρώτες 28 ή 52 εβδομάδες της θεραπείας, με περίπου 0, 5 παροξύνσεις ανά έτος στην ομάδα στην οποία χορηγήθηκε Xolair και περίπου μία ανά έτος στην ομάδα στην οποία χορηγήθηκε εικονικό φάρμακο.
Οι ασθενείς στους οποίους χορηγήθηκε Xolair εκδήλωσαν λιγότερες παροξύνσεις από εκείνους στους οποίους χορηγήθηκε εικονικό φάρμακο.
Οι ασθενείς οι οποίοι έλαβαν Xolair ανέφεραν επίσης μεγαλύτερη βελτίωση στην ποιότητα ζωής από εκείνους στους οποίους χορηγήθηκε εικονικό φάρμακο.
Στην τέταρτη μελέτη διαπιστώθηκε μεγαλύτερη μείωση στη δόση φλουτικαζόνης (ενός κορτικοστεροειδούς) στους ασθενείς στους οποίους χορηγήθηκε Xolair από ό, τι σε εκείνους που έλαβαν εικονικό φάρμακο.
Από τις μελέτες προέκυψε ότι το Xolair ήταν πιο αποτελεσματικό σε ασθενείς με σοβαρό άσθμα.
Από τη μελέτη στην οποία συμμετείχαν ασθενείς με σοβαρό αλλεργικό άσθμα προέκυψε ότι, παρά το γεγονός ότι δεν υπήρξε διαφορά στο ποσοστό παροξύνσεων άσθματος ανάμεσα στους ασθενείς στους οποίους χορηγήθηκε Xolair και σε εκείνους που έλαβαν εικονικό φάρμακο, το Xolair επέφερε μείωση του αριθμού των παροξύνσεων, ανάλογη αυτής που διαπιστώθηκε σε προηγούμενες μελέτες.
Ποιοι κίνδυνοι συνδέονται με το Xolair; Οι πιο συχνές ανεπιθύμητες ενέργειες του Xolair (παρατηρούνται σε 1 έως 10 στους 100 ασθενείς) είναι πονοκέφαλος και αντιδράσεις στο σημείο της ένεσης, μεταξύ άλλων πόνος, οίδημα, ερύθημα (κοκκινίλα) και κνησμός (φαγούρα).
Ο πλήρης κατάλογος όλων των ανεπιθύμητων ενεργειών που αναφέρθηκαν με το Xolair περιλαμβάνεται στο φύλλο οδηγιών χρήσης.
Το Xolair δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην ομαλιζουμάμπη ή οποιοδήποτε άλλο συστατικό του φαρμάκου.
Για ποιους λόγους εγκρίθηκε το Xolair; Η Επιτροπή Φαρμάκων για Ανθρώπινη Χρήση (CHMP) έκρινε ότι από τις μελέτες για το Xolair προέκυψε συνολικά μια σειρά επαναλαμβανόμενων αποτελεσμάτων που καταδεικνύουν ότι το φάρμακο είναι αποτελεσματικό στη θεραπεία του σοβαρού αλλεργικού άσθματος, παρά τα αποτελέσματα της τελευταίας κύριας μελέτης.
Ως εκ τούτου, η επιτροπή έκρινε ότι τα οφέλη του Xolair υπερτερούν των κινδύνων που συνδέονται με αυτό ως επιπρόσθετη αγωγή για ενήλικες και έφηβους ασθενείς ηλικίας άνω των 12 ετών με σοβαρό επίμονο αλλεργικό άσθμα και εισηγήθηκε τη χορήγηση άδειας κυκλοφορίας για το Xolair.
Λοιπές πληροφορίες για το Xolair:
©EMEA 2007
2/ 3
Στις 25 Οκτωβρίου 2005 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στη Novartis Europharm Limited για το Xolair.
Η πλήρης δημόσια έκθεση αξιολόγησης (EPAR) του Xolair διατίθεται εδώ.
Τελευταία ενημέρωση της περίληψης:
05- 2007.
©EMEA 2007
3/ 3
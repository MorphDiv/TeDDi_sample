# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 762
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
XELEVIA Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Xelevia; Το Xelevia είναι φάρµακο που περιέχει τη δραστική ουσία σιταγλιπτίνη. ∆ιατίθεται σε µορφή στρογγυλών δισκίων.
Σε ποιες περιπτώσεις χρησιµοποιείται το Xelevia; Το Xelevia χρησιµοποιείται στη θεραπεία ασθενών µε διαβήτη τύπου 2 για τη βελτίωση του ελέγχου των επιπέδων σακχάρου στο αίµα σε συνδυασµό µε δίαιτα και άσκηση.
Χορηγείται σε συνδυασµό µε ένα ή περισσότερα αντιδιαβητικά φάρµακα: • σε συνδυασµό µε µετφορµίνη, σε ασθενείς που δεν ελέγχονται ικανοποιητικά µόνο µε µετφρορµίνη • σε συνδυασµό µε σουλφονυλουρία σε ασθενείς που δεν ελέγχονται ικανοποιητικά µόνο µε σουλφονυλουρία και όταν δεν ενδείκνυται η χορήγηση µετφορµίνης • σε συνδυασµό µε µετφορµίνη και σουλφονυλουρία, όταν κανένα από τα δύο φάρµακα δεν επαρκεί για τον ικανοποιητικό έλεγχο του διαβήτη του ασθενούς • σε συνδυασµό µε PPARγ αγωνιστή, όπως θειοζολιδινεδιόνη, σε ασθενείς που δεν ελέγχονται επαρκώς µόνο µε τον PPARγ αγωνιστή.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Xelevia; Η δόση του Xelevia είναι 100 mg µία φορά την ηµέρα και λαµβάνεται µε ή χωρίς τροφή. ∆εν απαιτείται τροποποίηση της δόσης των άλλων φαρµάκων µε τα οποία χορηγείται παράλληλα το Xelevia, εκτός από την περίπτωση εκείνη που το Xelevia λαµβάνεται παράλληλα µε σουλφονυλουρία.
Σε αυτές τις περιπτώσεις, η δόση της σουλφονυλουρίας πρέπει να µειώνεται για να µειωθεί ο κίνδυνος υπογλυκαιµίας (χαµηλά επίπεδα γλυκόζης στο αίµα). ∆εν συνιστάται η χρήση του Xelevia σε ασθενείς που αντιµετωπίζουν µέτρια ή σοβαρά προβλήµατα στους νεφρούς, ή σε ασθενείς ηλικίας κάτω των 18 ετών.
Πώς δρα το Xelevia; Ο διαβήτης τύπου 2 είναι µια νόσος κατά την οποία το πάγκρεας δεν παράγει αρκετή ινσουλίνη για τον έλεγχο των επιπέδων της γλυκόζης (σάκχαρο) στο αίµα ή ο οργανισµός αδυνατεί να κάνει αποτελεσµατική χρήση της ινσουλίνης Η δραστική ουσία στο Xelevia, η σιταγλιπτίνη, είναι ένας αναστολέας διπεπτιδυλοπεπτιδάσης (DPP- 4). ∆ρα αναστέλλοντας τη διάσπαση των « ινκρετινών » ορµονών στο σώµα.
Οι ορµόνες αυτές απελευθερώνονται µετά από ένα γεύµα και διεγείρουν την 7 Westferry Circus, Canary Wharf, London, E14 4HB, UK Tel.
(44- 20) 74 18 84 00 Fax (44- 20) 74 18 86 70 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. παραγωγή ινσουλίνης από το πάγκρεας.
Αυξάνοντας τα επίπεδα ινκρετινών στο αίµα, η σιταγλιπτίνη διεγείρει το πάγκρεας για να παράγει µεγαλύτερη ποσότητα ινσουλίνης όταν τα επίπεδα σακχάρου στο αίµα είναι αυξηµένα.
Η σιταγλιπτίνη δεν δρα όταν τα επίπεδα σακχάρου είναι χαµηλά.
Επίσης, η σιταγλιπτίνη µειώνει και την ποσότητα σακχάρου που παράγεται από το ήπαρ, αυξάνοντας τα επίπεδα ινσουλίνης και µειώνοντας τα επίπεδα της ορµόνης γλυκαγόνης.
Ο συνδυασµός των δύο αυτών διαδικασιών µειώνει τα επίπεδα γλυκόζης του αίµατος και βοηθά στον έλεγχο του διαβήτη τύπου 2.
Ποιες µελέτες εκπονήθηκαν για το Xelevia; Τα αποτελέσµατα του Xelevia ελέγχθηκαν πρώτα σε πειραµατικά µοντέλα, προτού µελετηθούν σε ανθρώπους. ∆ιεξήχθησαν πέντε βασικές µελέτες για το Xelevia, διάρκειας έως ενός έτους, στις οποίες συµµετείχαν περίπου 4. 000 ασθενείς µε διαβήτη τύπου 2 τα επίπεδα σακχάρου των οποίων δεν ελέγχονταν επαρκώς.
Σε τέσσερις από τις µελέτες, το Xelevia συγκρίθηκε µε εικονικό φάρµακο (εικονική θεραπεία), είτε λαµβανόµενο µόνο του (ως µονοθεραπεία σε δύο µελέτες µε 1. 262 ασθενείς), είτε ως πρόσθετη θεραπεία στη µετφορµίνη (σε 702 ασθενείς) ή στο PPARγ αγωνιστή πιογλιταζόνη (σε 353 ασθενείς).
Στην πέµπτη µελέτη το Xelevia συγκρίθηκε µε τη γλιπιζίδη (άλλη σουλφονυλουρία), ως πρόσθετη θεραπεία στη µετφορµίνη σε 1. 172 ασθενείς.
Στο πλαίσιο µιας πρόσθετης µελέτης το Xelevia συγκρίθηκε µε εικονικό φάρµακο, χορηγούµενο ως πρόσθετη αγωγή σε θεραπεία µε γλιµεπιρίδη (άλλη σουλφονυλουρία), µε ή χωρίς µετφορµίνη, σε 441 ασθενείς.
Σε όλες τις µελέτες βασικός δείκτης µέτρησης της αποτελεσµατικότητας ήταν η αλλαγή στα επίπεδα µιας ουσίας στο αίµα που ονοµάζεται γλυκοζυλιωµένη αιµοσφαιρίνη (HbA1c) και η οποία αποτελεί ένδειξη του κατά πόσο ο έλεγχος της γλυκόζης του αίµατος είναι ικανοποιητικός.
Ποιο είναι το όφελος του Xelevia σύµφωνα µε τις µελέτες; Το Xelevia ήταν αποτελεσµατικότερο από το εικονικό φάρµακο όταν χορηγήθηκε µόνο του ή σε συνδυασµό µε άλλα αντιδιαβητικά φάρµακα.
Σε συνδυασµό µε µετφορµίνη, η ηµερήσια δόση των 100 mg Xelevia µείωσε τη γλυκοζυλιωµένη αιµοσφαιρίνη κατά 0, 70% (από το 7, 96 στο 7, 26%) µετά από 24 εβδοµάδες, σε σύγκριση µε τη µείωση κατά 0, 08% σε ασθενείς που λάµβαναν ως πρόσθετη θεραπεία εικονικό φάρµακο.
Σε συνδυασµό µε πιογλιταζόνη, τα 100 mg Xelevia µείωσαν τα επίπεδα γλυκοζυλιωµένης αιµοσφαιρίνης κατά 0, 88% µετά από 24 εβδοµάδες, σε σύγκριση µε τη µείωση κατά 0, 18% που παρατηρήθηκε σε ασθενείς που λάµβαναν ως πρόσθετη θεραπεία εικονικό φάρµακο.
Στη µελέτη σύγκρισης του Xelevia µε τη γλιπιζίδη λαµβανοµένων ως πρόσθετων θεραπειών στη µετφορµίνη, η γλιπιζίδη ήταν αρχικά αποτελεσµατικότερη από το Xelevia στη µείωση των επιπέδων γλυκοζυλιωµένης αιµοσφαιρίνης.
Ωστόσο, σε ασθενείς που συνέχισαν να λαµβάνουν Xelevia ή γλιπιζίδη, τα δύο φάρµακα παρουσίασαν παρόµοια επίπεδα αποτελεσµατικότητας µετά από θεραπεία διάρκειας ενός έτους.
Το Xelevia αποδείχτηκε επίσης αποτελεσµατικότερο από το εικονικό φάρµακο όταν χορηγήθηκε ως πρόσθετη θεραπεία στη γλιµεπιρίδη (µε ή χωρίς µετφορµίνη).
Αυτό είχε ως αποτέλεσµα τη µείωση των επιπέδων της γλυκοζυλιωµένης αιµοσφαιρίνης µετά από 24 εβδοµάδες κατά 0, 30% σε ασθενείς που λάµβαναν Xelevia και γλιµεπιρίδη και κατά 0, 60% στους ασθενείς που λάµβαναν επίσης µετφορµίνη παράλληλα µε Xelevia και γλιµεπιρίδη.
Ποιοι κίνδυνοι συνδέονται µε το Xelevia; Η συχνότερη ανεπιθύµητη ενέργεια του Xelevia όταν λαµβάνεται παράλληλα µε άλλα φάρµακα είναι η υπογλυκαιµία.
Η υπογλυκαιµία εµφανίζεται σε περισσότερους από 1 στους 10 ασθενείς όταν το Xelevia λαµβάνεται παράλληλα µε σουλφονυλουρία (µε ή χωρίς µετφορµίνη) και µεταξύ 1 έως 10 στους 100 ασθενείς όταν λαµβάνεται σε συνδυασµό µε PPARγ αγωνιστή.
Όταν το Xelevia λαµβάνεται σε συνδυασµό µόνο µε µετφορµίνη, η συχνότερη ανεπιθύµητη ενέργεια (εµφανίζεται µεταξύ 1 και 10 στους 100 ασθενείς) είναι η ναυτία (αίσθηµα αδιαθεσίας).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Xelevia περιλαµβάνεται στο φύλλο οδηγιών χρήσης.
Το Xelevia δεν πρέπει να χορηγείται σε άτοµα που ενδέχεται να παρουσιάσουν υπερευαισθησία (αλλεργία) στη σιταγλιπτίνη ή σε οποιοδήποτε άλλο συστατικό του φαρµάκου.
Για ποιους λόγους εγκρίθηκε το Xelevia; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Xelevia υπερτερούν των κινδύνων που σχετίζονται µε αυτό στη θεραπεία ασθενών µε σακχαρώδη διαβήτη τύπου 2 για τη
2/ 3 βελτίωση του γλυκαιµικού ελέγχου σε συνδυασµό µε µετφορµίνη και/ ή σουλφονυλουρία ή έναν PPARγ αγωνιστή, στις περιπτώσεις όπου η δίαιτα και η άσκηση σε συνδυασµό µε τη λήψη άλλων φαρµάκων δεν παρέχουν επαρκή γλυκαιµικό έλεγχο.
Η επιτροπή εισηγήθηκε τη χορήγηση άδειας κυκλοφορίας για το Xelevia.
Λοιπές πληροφορίες για το Xelevia:
Στις 21 Μαρτίου 2007, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Merck Sharp & Dohme Ltd για το Xelevia.
Η πλήρης δηµόσια έκθεση αξιολόγησης (EPAR) του Xelevia διατίθεται εδώ.
Τελευταία ενηµέρωση της περίληψης:
12- 2007.
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 316
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
XELODA
Περίληψη EPAR για το κοινό
Το παρόν κείμενο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Xeloda; Το Xeloda είναι ένα φάρμακο που περιέχει τη δραστική ουσία καπεσιταμπίνη.
Διατίθεται υπό μορφή δισκίων χρώματος ροδακινί (των 150 και 500 mg).
Σε ποιες περιπτώσεις χρησιμοποιείται το Xeloda; Το Xeloda είναι αντικαρκινικό φάρμακο, το οποίο χρησιμοποιείται για τη θεραπεία: • του καρκίνου του παχέος εντέρου.
Το Xeloda χορηγείται με ή χωρίς άλλα αντικαρκινικά φάρμακα σε ασθενείς που υποβλήθηκαν σε χειρουργική επέμβαση λόγω καρκίνου του παχέος εντέρου « σταδίου ΙΙΙ » ή σταδίου C κατά Dukes · • του μεταστατικού καρκίνου του παχέος εντέρου και του ορθού (καρκίνος του παχέος εντέρου που έχει εξαπλωθεί σε άλλα μέρη του σώματος).
Το Xeloda χορηγείται μόνο του ή μαζί με άλλα αντικαρκινικά φάρμακα · • του προχωρημένου γαστρικού καρκίνου (στομάχου).
Το Xeloda χορηγείται σε συνδυασμό με άλλα αντικαρκινικά φάρμακα, περιλαμβανομένου και ενός αντικαρκινικού φαρμάκου που περιέχει πλατίνη, όπως η σισπλατίνη · • του τοπικά προχωρημένου ή μεταστατικού καρκίνου του μαστού (καρκίνος του μαστού που έχει εξαπλωθεί σε άλλα μέρη του σώματος).
Το Xeloda χορηγείται σε συνδυασμό με τη δοκεταξέλη (άλλο αντικαρκινικό φάρμακο) μετά από αποτυχημένη θεραπεία με ανθρακυκλίνες (άλλος τύπος αντικαρκινικών φαρμάκων).
Μπορεί επίσης να χορηγηθεί ως μονοθεραπεία όταν η θεραπεία τόσο με ανθρακυκλίνες όσο και με ταξάνες (άλλος τύπος αντικαρκινικού φαρμάκου) έχει αποτύχει ή σε περιπτώσεις όπου δεν ενδείκνυται η επανάληψη της θεραπείας με ανθρακυκλίνες.
Το φάρμακο χορηγείται μόνο με ιατρική συνταγή.
Πώς χρησιμοποιείται το Xeloda; Η χορήγηση του Xeloda πρέπει να γίνεται μόνο από ιατρό ειδικό στη χορήγηση αντικαρκινικών φαρμάκων.
Το Xeloda χορηγείται δύο φορές την ημέρα σε δόσεις που κυμαίνονται μεταξύ 625 και 1. 250 mg ανά τετραγωνικό μέτρο της επιφάνειας του σώματος (υπολογίζονται με βάση το ύψος και το βάρος του ασθενούς).
Η δόση εξαρτάται από το είδος του υπό θεραπεία καρκίνου.
Ο ιατρός θα υπολογίσει τον αριθμό των δισκίων των 150 mg και 500 mg που χρειάζεται να λαμβάνει ο ασθενής.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2007.
Reproduction is authorised provided the source is acknowledged.
Τα δισκία Xeloda πρέπει να καταπίνονται με νερό εντός χρονικού διαστήματος 30 λεπτών μετά το γεύμα.
Η θεραπεία συνεχίζεται για διάστημα έξι μηνών μετά τη χειρουργική επέμβαση στο παχύ έντερο.
Για τις υπόλοιπες μορφές καρκίνου η θεραπεία διακόπτεται εάν η ασθένεια επιδεινωθεί ή εάν ο ασθενής δεν ανέχεται τη θεραπεία.
Οι δόσεις θα πρέπει να προσαρμόζονται κατάλληλα για τους ασθενείς που αντιμετωπίζουν ηπατικές ή νεφρικές παθήσεις, καθώς και για τους ασθενείς που εμφανίζουν ορισμένες ανεπιθύμητες ενέργειες.
Λεπτομερείς πληροφορίες περιλαμβάνονται στην περίληψη των χαρακτηριστικών του προϊόντος (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Πώς δρα το Xeloda; Η δραστική ουσία του Xeloda, η καπεσιταμπίνη, είναι κυτταροτοξικό φάρμακο (φάρμακο που νεκρώνει τα κύτταρα που διαιρούνται, όπως τα καρκινικά κύτταρα), που ανήκει στην κατηγορία των « αντιμεταβολιτών ».
Η καπεσιταμπίνη είναι « προφάρμακο », το οποίο μετατρέπεται στο σώμα σε 5 - φθοριοουρακίλη (5- FU).
Η μετατροπή αυτή είναι πιο έντονη στα κύτταρα του όγκου από ό, τι στα κύτταρα των φυσιολογικών ιστών.
Η καπεσιταμπίνη λαμβάνεται υπό μορφή δισκίων, ενώ η 5- FU χορηγείται συνήθως σε ενέσιμη μορφή.
Η 5- FU είναι ουσία ανάλογη της πυριμιδίνης, η οποία είναι τμήμα του γενετικού υλικού των κυττάρων (DNA και RNA).
Στον οργανισμό, η 5- FU παίρνει τη θέση της πυριμιδίνης και παρεμβάλλεται στις αντιδράσεις των ενζύμων που συμμετέχουν στην παραγωγή νέου DNA, με αποτέλεσμα να αναστέλλει την ανάπτυξη των κυτταρικών όγκων και, κατά συνέπεια, να τα εξουδετερώσει.
Ποιες μελέτες εκπονήθηκαν για το Xeloda; Στον καρκίνο του παχέος εντέρου, το Xeloda μόνο (ως μονοθεραπεία) συγκρίθηκε με το συνδυασμό 5- FU και φολινικού οξέος (ενός φαρμάκου που βελτιώνει τις επιδράσεις της 5- FU) σε 1. 987 ασθενείς που προηγουμένως είχαν υποβληθεί σε χειρουργική επέμβαση για την αντιμετώπιση του καρκίνου.
Στον μεταστατικό καρκίνο του παχέος εντέρου και του ορθού το Xeloda, ως μονοθεραπεία, συγκρίθηκε με το συνδυασμό 5- FU και φολινικού οξέος σε δύο μελέτες, στις οποίες συμμετείχαν 1. 207 ασθενείς.
Το Xeloda συγκρίθηκε επίσης με τον συνδυασμό 5- FU και φολινικού οξέος, συνδυαζόμενα αμφότερα με οξαλιπλατίνη (ένα άλλο αντικαρκινικό φάρμακο), σε δύο μελέτες: στην πρώτη συμμετείχαν 2. 035 ασθενείς που δεν είχαν ακολουθήσει θεραπεία προηγουμένως και στη δεύτερη συμμετείχαν 627 ασθενείς στους οποίους είχε αποτύχει προηγούμενη θεραπεία με ιρινοτεκάνη και φθοριοπυριμιδίνη (ομάδα αντικαρκινικών φαρμάκων όπου περιλαμβάνεται η 5- FU).
Στον προχωρημένο γαστρικό καρκίνο, το Xeloda, συγχορηγούμενο με σισπλατίνη, συγκρίθηκε με το συνδυασμό 5- FU και σισπλατίνης σε μία μελέτη με συμμετοχή 316 ασθενών.
Η εταιρεία υπέβαλε επίσης τα αποτελέσματα δημοσιευμένης μελέτης, στην οποία συμμετείχαν 1. 002 ασθενείς και η οποία συνέκρινε τις επιδράσεις του Xeloda και της 5- FU, χορηγούμενων σε συνδυασμό με φάρμακα που περιέχουν πλατίνη και σε συνδυασμό με επιρουβικίνη (ένα άλλο αντικαρκινικό φάρμακο).
Στον τοπικά προχωρημένο ή μεταστατικό καρκίνο του μαστού, το Xeloda, συγχορηγούμενο με δοκεταξέλη, συγκρίθηκε με τη δοκεταξέλη χορηγούμενη μόνη της σε 511 γυναίκες.
Σε δύο μικρότερης κλίμακας μελέτες (238 ασθενείς) εξετάσθηκε επίσης η αποτελεσματικότητα του Xeloda μετά από την αποτυχία της θεραπείας με ταξάνες και ανθρακυκλίνες.
Βασικοί δείκτες μέτρησης της αποτελεσματικότητας ήταν ο αριθμός ασθενών που αποκρίθηκαν στην αγωγή, το χρονικό διάστημα που παρήλθε μέχρι την επιδείνωση της ασθένειας, το διάστημα μετά την ολοκλήρωση της θεραπείας κατά το οποίο οι ασθενείς δεν εμφάνισαν καρκίνο, ή το χρονικό διάστημα επιβίωσης των ασθενών.
Ποιο είναι το όφελος του Xeloda σύμφωνα με τις μελέτες; Στον καρκίνο του παχέος εντέρου, το Xeloda απεδείχθη εξίσου αποτελεσματικό με το 5- FU και το φολινικό οξύ.
Δύο τρίτα των ασθενών δεν εμφάνισαν καρκίνο καθόλη την περίοδο των 3, 8 ετών που διήρκεσε η μελέτη.
Στον μεταστατικό καρκίνο του παχέος εντέρου και του ορθού το Xeloda απεδείχθη εξίσου αποτελεσματικό με το συνδυασμό 5- FU και φολινικού οξέος.
Ως μονοθεραπεία, ποσοστό μεταξύ 19 και 25% των ασθενών ανταποκρίθηκαν στο Xeloda και ποσοστό 12 έως 15% ανταποκρίθηκαν στο συνδυασμό σύγκρισης.
Όταν το Xeloda ή ο συνδυασμός 5- FU και φολινικού οξέος ελήφθησαν μαζί με οξαλιπλατίνη, χρειάστηκε κατά μέσο όρο διάστημα οκτώ μηνών μέχρι την επιδείνωση της
2/ 3 ασθένειας σε ασθενείς που δεν είχαν υποβληθεί προηγουμένως σε θεραπεία και πέντε μηνών σε ασθενείς στους οποίους η προηγούμενη θεραπεία είχε αποτύχει.
Στον προχωρημένο γαστρικό καρκίνο, το Xeloda, συγχορηγούμενο με σισπλατίνη, ήταν εξίσου αποτελεσματικό με το συνδυασμό 5- FU και σισπλατίνης.
Στους ασθενείς που έλαβαν Xeloda και σισπλατίνη παρήλθε διάστημα 5, 6 μηνών μέχρι την επιδείνωση της νόσου ενώ στους ασθενείς που έλαβαν 5- FU και σισπλατίνη το αντίστοιχο χρονικό διάστημα ήταν 5 μήνες.
Η δημοσιευμένη μελέτη κατέδειξε ότι οι ασθενείς που λάμβαναν συνδυασμούς φαρμάκων με Xeloda επέζησαν για περίπου το ίδιο χρονικό διάστημα με τους ασθενείς που έλαβαν συνδυασμούς που περιείχαν 5- FU.
Στον τοπικά προχωρημένο ή μεταστατικό καρκίνο του μαστού το Xeloda, σε συνδυασμό με δοκεταξέλη, ήταν αποτελεσματικότερο από τη δοκεταξέλη χορηγούμενη μόνη της, παρατείοντας το χρονικό διάστημα μέχρι την επιδείνωση της νόσου (186 ημέρες έναντι 128).
Ποιοι κίνδυνοι συνδέονται με το Xeloda; Οι συχνότερες ανεπιθύμητες ενέργειες του Xeloda (εμφανίζονται σε περισσότερους από 1 στους 10 ασθενείς) είναι ανορεξία (απώλεια όρεξης), διάρροια, έμετος, ναυτία (αδιαθεσία), στοματίτιδα (στοματικά έλκη), κοιλιακός πόνος, σύνδρομο παλαμο- πελματιαίας ερυθροδυσαισθησίας (σύνδρομο χειρός- ποδιού, δηλ. δερματική αντίδραση με εξάνθημα και πόνους στα χέρια και τα πόδια), κόπωση, και αδυναμία.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Xeloda περιλαμβάνεται στο φύλλο οδηγιών χρήσης.
Το Xeloda δεν πρέπει να χορηγείται σε άτομα που ενδέχεται να παρουσιάζουν υπερευαισθησία (αλλεργία) στην καπεσιταμπίνη, σε οποιοδήποτε άλλο από τα συστατικά του φαρμάκου ή στη φθοριοουρακίλη.
Το Xeloda δεν πρέπει να χορηγείται στις ακόλουθες ομάδες ασθενών: • ασθενείς που παρουσίασαν στο παρελθόν σοβαρές και μη αναμενόμενες αντιδράσεις στη θεραπεία με φθοριοπυριμιδίνη (κατηγορία αντικαρκινικών φαρμάκων), • ασθενείς με έλλειψη δεϋδρογενάσης της διυδροπυριμιδίνης (χαμηλά επίπεδα ενός ενζύμου), • γυναίκες σε κατάσταση εγκυμοσύνης ή θηλασμού, • ασθενείς με λευκοπενία, ουδετεροπενία ή θρομβοκυτταροπενία βαριάς μορφής (χαμηλά επίπεδα λευκών αιμοσφαιρίων ή αιμοπεταλίων στο αίμα), • ασθενείς που πάσχουν από σοβαρή ηπατική ή νεφρική νόσο, • ασθενείς που ακολουθούν τις τελευταίες 4 εβδομάδες θεραπεία με σοριβουδίνη ή παρόμοια αντικαρκινικά φάρμακα, όπως βριβουδίνη.
Για ποιους λόγους εγκρίθηκε το Xeloda; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Xeloda υπερτερούν των κινδύνων που συνδέονται με αυτό για: • την ενισχυτική θεραπεία ασθενών που έχουν υποβληθεί σε χειρουργική επέμβαση για καρκίνο του παχέος εντέρου σταδίου ΙΙΙ (στάδιο C κατά Dukes), • τη θεραπεία του μεταστατικού καρκίνου του παχέος εντέρου και του ορθού, • τη θεραπεία πρώτης γραμμής του προχωρημένου γαστρικού καρκίνου σε συνδυασμό με θεραπεία περιέχουσα πλατίνη, • τη θεραπεία ασθενών με τοπικά προχωρημένο ή μεταστατικό καρκίνο του μαστού, είτε σε συνδυασμό με δοκεταξέλη μετά από την αποτυχία της χημειοθεραπείας με ανθρακυκλίνες, είτε ως μονοθεραπεία μετά από την αποτυχία αμφότερων των χημειοθεραπειών με ανθρακυκλίνες και ταξάνες ή ακόμη σε περιπτώσεις όπου δεν ενδείκνυται η περαιτέρω θεραπεία με ανθρακυκλίνες.
Η επιτροπή εισηγήθηκε τη χορήγηση άδειας κυκλοφορίας για το Xeloda.
Λοιπές πληροφορίες για το Xeloda:
Στις 2 Φεβρουαρίου 2001 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην εταιρεία Roche Registration Limited για το φάρμακο Xeloda.
Η άδεια κυκλοφορίας ανανεώθηκε στις 2 Φεβρουαρίου 2006.
Η πλήρης δημόσια έκθεση αξιολόγησης (EPAR) του Xeloda διατίθεται εδώ.
Τελευταία ενημέρωση της περίληψης:
11- 2008.
3/ 3
# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 279
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PANRETIN Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Panretin; To Panretin είναι γέλη που περιέχει τη δραστική ουσία αλιτρετινοΐνη (0, 1%).
Σε ποιες περιπτώσεις χρησιμοποιείται το Panretin; Η γέλη Panretin χρησιμοποιείται για τη θεραπεία δερματικών βλαβών (εξογκωμάτων ή οιδημάτων) σε ασθενείς με σάρκωμα Καπόζι, μια μορφή καρκίνου του δέρματος ασθενών που πάσχουν από AIDS.
Το Panretin χορηγείται όταν: • οι βλάβες δεν συνοδεύονται από έλκος ή διόγκωση των λεμφαδένων (το δέρμα δεν έχει ανοίξει και οι βλάβες δεν έχουν υγρό), και • δεν υπάρχει απόκριση στην αντιρετροϊκή θεραπεία που λαμβάνει ήδη ο ασθενής, και • η ακτινοθεραπεία ή η χημειοθεραπεία δεν είναι κατάλληλες, και • δεν υπάρχει ανάγκη θεραπείας σαρκώματος Καπόζι των σπλάχνων Το φάρμακο χορηγείται μόνο με ιατρική συνταγή.
Πώς χρησιμοποιείται το Panretin; Η έναρξη και η συνέχιση της θεραπείας με Panretin πρέπει να πραγματοποιείται από ιατρό πεπειραμένο στη θεραπεία ασθενών με σάρκωμα Καπόζι.
Το Panretin εφαρμόζεται δύο φορές την ημέρα στις δερματικές βλάβες και πρέπει να αποφεύγεται η εφαρμογή στο υγιές δέρμα.
Χρησιμοποιείται αρκετή γέλη ώστε κάθε βλάβη να καλύπτεται με επαρκή ποσότητα και στη συνέχεια αφήνεται να στεγνώσει για τρία έως πέντε λεπτά πριν η βλάβη καλυφθεί με ρούχα.
Ανάλογα με την απόκριση κάθε βλάβης στη θεραπεία, η συχνότητα των εφαρμογών μπορεί να αυξηθεί σε τρεις έως τέσσερις φορές την ημέρα.
Το Panretin χορηγείται συνήθως αρχικά για χρονικό διάστημα έως 12 εβδομάδες και η θεραπεία, πέρα από αυτό το χρονικό διάστημα, συνεχίζεται μόνο για βλάβες οι οποίες έχουν αποκριθεί στη θεραπεία.
Το Panretin χορηγείται σε άνδρες ασθενείς ενώ για τη χρήση του σε γυναίκες υπάρχουν ελάχιστες πληροφορίες, καθώς οι τελευταίες σπάνια υποφέρουν από σάρκωμα Καπόζι.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το Panretin; Η δραστική ουσία του Panretin, η αλιτρετινοΐνη, είναι αντικαρκινικός παράγοντας που ανήκει στην κατηγορία των ρετινοειδών, ουσίες που παράγονται από τη βιταμίνη Α.
Ο ακριβής τρόπος δράσης της αλιτρετινοΐνης στο σάρκωμα Καπόζι δεν είναι γνωστός.
Ποιες μελέτες εκπονήθηκαν για το Panretin; Διεξήχθησαν δύο μελέτες διάρκειας 12 εβδομάδων για το Panretin σε ασθενείς με σάρκωμα Καπόζι, στις οποίες συμμετείχαν συνολικά 402 ασθενείς, όπου η αποτελεσματικότητα του Panretin συγκρίθηκε με την αποτελεσματικότητα του εικονικού φαρμάκου (εικονική θεραπεία, στην προκειμένη περίπτωση η γέλη χωρίς τη δραστική ουσία).
Ο βασικός δείκτης μέτρησης της αποτελεσματικότητας ήταν η συνολική απόκριση στη θεραπεία, με εξέταση της απόκρισης των βλαβών που υποβλήθηκαν σε θεραπεία (βλάβες που καλύπτουν μικρό τμήμα του δέρματος, πιο επίπεδες βλάβες).
Ποιο είναι το όφελος του Panretin σύμφωνα με τις μελέτες; Σε αμφότερες τις μελέτες το Panretin ήταν περισσότερο αποτελεσματικό από το εικονικό φάρμακο, με συνολικό ποσοστό απόκρισης στη θεραπεία 35% και 37% σε ασθενείς που χρησιμοποιούσαν Panretin σε σύγκριση με ποσοστό 18% και 7% σε ασθενείς που χρησιμοποιούσαν εικονικό φάρμακο.
Ποιοι κίνδυνοι συνδέονται με το Panretin; Οι πιο συχνές ανεπιθύμητες ενέργειες με το Panretin (εμφανίζονται σε περισσότερους από 1 στους 10 ασθενείς) είναι εξάνθημα (ερυθρότητα, λεπίωση, φλεγμονή), κνησμός (φαγούρα), δερματικές διαταραχές (σκάσιμο, σχηματισμός εφελκίδος, σχηματισμός κρούστας, εκκρίσεις, εμφάνιση παχύρρευστου υγρού) και πόνος (αίσθημα καύσου και ευαισθησία).
Ο πλήρης κατάλογος των ανεπιθύμητων ενεργειών που αναφέρθηκαν με το Panretin περιλαμβάνεται στο φύλλο οδηγιών χρήσης.
Το Panretin δεν πρέπει να χορηγείται σε άτομα που παρουσιάζουν υπερευαισθησία (αλλεργία) στα ρετινοειδή γενικά, στην αλιτρετινοΐνη ή σε οποιοδήποτε άλλο συστατικό του φαρμάκου.
Το Panretin δεν πρέπει να χορηγείται σε ασθενείς σε κατάσταση εγκυμοσύνης ή θηλασμού.
Το Panretin δεν πρέπει να χρησιμοποιείται για τη θεραπεία δερματικών βλαβών που βρίσκονται κοντά σε περιοχές του δέρματος που πάσχουν από άλλες δερματικές διαταραχές.
Για ποιους λόγους εγκρίθηκε το Panretin; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Panretin υπερτερούν των κινδύνων που σχετίζονται με αυτό στη θεραπεία δερματικών βλαβών σε ασθενείς που πάσχουν από σάρκωμα του Καπόζι που σχετίζεται με AIDS.
Για τον λόγο αυτό, η επιτροπή εισηγήθηκε τη χορήγηση άδειας κυκλοφορίας για το Panretin.
Λοιπές πληροφορίες για το Panretin:
Στις 11 Οκτωβρίου 2000, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το Panretin.
Η άδεια κυκλοφορίας ανανεώθηκε στις 11 Οκτωβρίου 2005.
Ο Κάτοχος της Άδειας Κυκλοφορίας είναι η Eisai Ltd.
Η πλήρης δημόσια έκθεση αξιολόγησης (EPAR) του Panretin διατίθεται εδώ.
Τελευταία ενημέρωση της περίληψης:
04- 2007.
©EMEA 2007
2/ 2
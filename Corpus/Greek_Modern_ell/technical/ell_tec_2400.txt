# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

ΠΑΡΑΡΤΗΜΑ Ι
ΠΕΡΙΛΗΨΗ ΤΩΝ ΧΑΡΑΚΤΗΡΙΣΤΙΚΩΝ ΤΟΥ ΠΡΟΪΟΝΤΟΣ
1 1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Viread 245 mg επικαλυμμένα με λεπτό υμένιο δισκία
2.
ΠΟΙΟΤΙΚΗ ΚΑΙ ΠΟΣΟΤΙΚΗ ΣΥΝΘΕΣΗ
Κάθε επικαλυμμένο με λεπτό υμένιο δισκίο περιέχει 245 mg tenofovir disoproxil (ως fumarate), που ισοδυναμεί με 300 mg tenofovir disoproxil fumarate, ή 136 mg tenofovir.
Έκδοχα:
Κάθε δισκίο περιέχει 153, 33 mg lactose monohydrate.
Για τον πλήρη κατάλογο των εκδόχων, βλ. παράγραφο 6. 1.
3.
ΦΑΡΜΑΚΟΤΕΧΝΙΚΗ ΜΟΡΦΗ
Επικαλυμμένo με λεπτό υμένιο δισκίο.
Επικαλυμμένα με λεπτό υμένιο δισκία, ανοικτού γαλάζιου χρώματος και σχήμα αμυγδάλου, που φέρουν στη μία τους πλευρά χαραγμένες τις ενδείξεις « GILEAD » και « 4331 » και στην άλλη τους πλευρά την ένδειξη « 300 ».
4.
ΚΛΙΝΙΚΕΣ ΠΛΗΡΟΦΟΡΙΕΣ
4. 1 Θεραπευτικές ενδείξεις
Λοίμωξη από τον ιό HIV- 1:
Το Viread ενδείκνυται σε συνδυασμό με άλλα αντιρετροϊκά φαρμακευτικά προϊόντα για τη θεραπεία των ενηλίκων ηλικίας άνω των 18 ετών, που έχουν προσβληθεί από τον ιό HIV- 1.
Η απόδειξη των θετικών επιδράσεων του Viread στη λοίμωξη από τον ιό HIV- 1 βασίζεται στα αποτελέσματα μίας μελέτης σε πρωτοθεραπευόμενους ασθενείς, συμπεριλαμβανομένων ασθενών με υψηλό ιϊκό φορτίο (> 100. 000 αντίγραφα/ ml) και μελέτες στις οποίες το Viread προστέθηκε στη σταθερή βασική θεραπεία (κυρίως τριπλό θεραπευτικό σχήμα) σε ασθενείς που είχαν ήδη δεχθεί αντιρετροϊκή αγωγή και παρουσίαζαν πρώιμη ιολογική αποτυχία (< 10. 000 αντίγραφα/ ml, με την πλειονότητα των ασθενών να έχουν < 5. 000 αντίγραφα/ ml).
Η επιλογή του Viread για τη αγωγή ασθενών με λοίμωξη από τον ιό HIV- 1 οι οποίοι έχουν λάβει αντιρετροϊκή θεραπεία πρέπει να βασίζεται στην ατομική δοκιμή αντοχής και / ή στο ιστορικό θεραπείας κάθε ασθενούς.
Λοίμωξη από τον ιό της ηπατίτιδας B:
Το Viread ενδείκνυται για τη θεραπεία της χρόνιας ηπατίτιδας B σε ενήλικες με αντιρροπούμενη ηπατική νόσο, με ένδειξη ενεργού ιικής αντιγραφής, επίμονα υψηλά επίπεδα αλανίνης αμινοτρανσφεράσης (ALT) στον ορό και ιστολογική ένδειξη ενεργού φλεγμονής ή/ και ίνωσης.
Αυτή η ένδειξη βασίζεται σε ιστολογικές, ιολογικές, βιοχημικές και ορολογικές ανταποκρίσεις κυρίως σε ενήλικες ασθενείς πρωτοθεραπευόμενους με νουκλεοσίδια με HBeAg θετική ή HBeAg αρνητική χρόνια ηπατίτιδα B με αντιρροπούμενη ηπατική λειτουργία.
4. 2 Δοσολογία και τρόπος χορήγησης
Η αγωγή πρέπει να χορηγηθεί από γιατρό εξειδικευμένο στη θεραπεία HIV λοιμώξεων ή/ και στη θεραπεία της χρόνιας ηπατίτιδας Β.
2 Σε εξαιρετικές περιπτώσεις, ασθενών με δυσκολία κατάποσης το Viread μπορεί να χορηγηθεί μετά από διάλυση σε τουλάχιστον 100 ml ύδατος, χυμό πορτοκαλιού ή σταφυλιού.
Ενήλικες:
Η συνιστώμενη δόση για τη θεραπεία HIV ή για τη θεραπεία της χρόνιας ηπατίτιδας Β είναι 245 mg (ένα δισκίο) μία φορά την ημέρα, λαμβανόμενο από στόματος μαζί με την τροφή.
Χρόνια ηπατίτιδα B:
Η βέλτιστη διάρκεια της θεραπείας είναι άγνωστη.
Η διακοπή της θεραπείας μπορεί να εξεταστεί ως εξής:
- Σε HBeAg θετικούς ασθενείς χωρίς κίρρωση, η θεραπεία πρέπει να χορηγείται για τουλάχιστον
6- 12 μήνες αφού επιβεβαιωθεί η HBe ορομετατροπή (HBeAg αρνητικοποίηση και HBV DNA αρνητικοποίηση με αντι- HBe ανίχνευση) ή μέχρι την HBs ορομετατροπή ή μέχρι να υπάρξει απώλεια αποτελεσματικότητας (βλ. παράγραφο 4. 4).
Τα επίπεδα ALT και HBV DNA ορού πρέπει να παρακολουθούνται τακτικά μετά τη διακοπή της θεραπείας για την ανίχνευση οποιασδήποτε όψιμης ιολογικής υποτροπής.
- Σε HBeAg αρνητικούς ασθενείς χωρίς κίρρωση, η θεραπεία πρέπει να χορηγείται τουλάχιστον
μέχρι την HBs ορομετατροπή ή μέχρι να υπάρξουν ενδείξεις για απώλεια αποτελεσματικότητας.
Σε περίπτωση παραταταμένης θεραπείας για περισσότερο από 2 έτη, συνιστάται τακτική επαναξιολόγηση για να επιβεβαιωθεί ότι η συνέχιση της επιλεγμένης θεραπείας παραμένει κατάλληλη για τον ασθενή.
Παιδιά:
Το Viread δεν συνιστάται για χρήση σε παιδιά κάτω των 18 ετών λόγω ανεπαρκών στοιχείων για την ασφάλεια και αποτελεσματικότητα (βλ. παράγραφο 5. 2).
Ηλικιωμένοι:
Δεν υπάρχουν διαθέσιμα στοιχεία βάσει των οποίων να προταθεί δόση για ασθενείς ηλικίας μεγαλύτερης των 65 ετών (βλ. παράγραφο 4. 4).
Νεφρική ανεπάρκεια:
Το tenofovir απομακρύνεται με νεφρική απέκκριση και η έκθεση στο tenofovir αυξάνει σε ασθενείς με νεφρική δυσλειτουργία.
Υπάρχουν περιορισμένα δεδομένα για την ασφάλεια και αποτελεσματικότητα του tenofovir disoproxil fumarate σε ασθενείς με μέτρια και σοβαρή νεφρική ανεπάρκεια (κάθαρση κρεατινίνης < 50 ml/ min) και τα μακροπρόθεσμα δεδομένα ασφάλειας δεν έχουν αξιολογηθεί για ήπια νεφρική ανεπάρκεια (κάθαρση κρεατινίνης 50- 80 ml/ min).
Ως εκ τούτου, σε ασθενείς με νεφρική ανεπάρκεια το tenofovir disoproxil fumarate πρέπει να χρησιμοποιείται μόνο εάν τα ενδεχόμενα οφέλη από την θεραπεία θεωρείται ότι υπερσκελίζουν τους ενδεχόμενους κινδύνους.
Αναπροσαρμογές του δοσολογικού μεσοδιαστήματος συνιστώνται για ασθενείς με κάθαρση κρεατινίνης < 50 ml/ min.
Ήπια νεφρική ανεπάρκεια (κάθαρση κρεατινίνης 50- 80 ml/ min):
Περιορισμένα δεδομένα από κλινικές μελέτες υποστηρίζουν την εφάπαξ δόση tenofovir disoproxil fumarate ημερησίως σε ασθενείς με ήπια νεφρική ανεπάρκεια.
Μέτρια νεφρική ανεπάρκεια (κάθαρση κρεατινίνης 30- 49 ml/ min).
Συνιστάται η χορήγηση 245 mg tenofovir disoproxil (ως fumarate) κάθε 48 ώρες με βάση τη διαμόρφωση των φαρμακοκινητικών δεδομένων από τη χορήγηση μονήρους δόσης σε άτομα χωρίς HIV ή HBV λοίμωξη με διαφορετικό βαθμό νεφρικής ανεπάρκειας, συμπεριλαμβανομένης της νεφρικής νόσου τελικού σταδίου η οποία χρειάζεται αιμοκάθαρση, αλλά δεν έχει επιβεβαιωθεί σε κλινικές μελέτες.
Ως εκ τούτου, η κλινική ανταπόκριση στην αγωγή και η νεφρική λειτουργία πρέπει να παρακολουθούνται στενά σε αυτούς τους ασθενείς (βλ. παραγράφους 4. 4 και 5. 2).
Σοβαρή νεφρική ανεπάρκεια (κάθαρση κρεατινίνης < 30 ml/ min) και ασθενείς υπό αιμοκάθαρση:
Λόγω έλλειψης δισκίων εναλλακτικής περιεκτικότητας, δεν είναι δυνατόν να εφαρμοστούν επαρκείς αναπροσαρμογές της δόσης, συνεπώς η χρήση σε αυτήν την ομάδα ασθενών δεν συνιστάται.
Εάν δεν υπάρχει διαθέσιμη εναλλακτική θεραπεία, μπορούν να χρησιμοποιηθούν παρατεταμένα δοσολογικά μεσοδιαστήματα, ως εξής:
3 Σοβαρή νεφρική ανεπάρκεια:
245 mg tenofovir disoproxil (ως fumarate) μπορούν να χορηγούνται κάθε 72- 96 ώρες (δοσολογία δύο φορές την εβδομάδα).
Ασθενείς υπό αιμοκάθαρση:
245 mg tenofovir disoproxil (ως fumarate) μπορούν να χορηγούνται κάθε 7 ημέρες μετά από την ολοκλήρωση μιας συνεδρίας αιμοκάθαρσης *.
Αυτές οι αναπροσαρμογές της δόσης δεν έχουν επιβεβαιωθεί σε κλινικές μελέτες.
Οι προσομοιώσεις καταδεικνύουν ότι το παρατεταμένο δοσολογικό μεσοδιάστημα δεν είναι ιδανικό και θα μπορούσε να έχει ως αποτέλεσμα αυξημένη τοξικότητα και ενδεχομένως ανεπαρκή ανταπόκριση.
Ως εκ τούτου, η κλινική ανταπόκριση στην θεραπεία και η νεφρική λειτουργία πρέπει να παρακολουθούνται στενά (βλ. παραγράφους 4. 4 και 5. 2).
* Γενικά μία φορά εβδομαδιαίως, υπολογίζοντας τρεις συνεδρίες αιμοκάθαρσης την εβδομάδα, διάρκειας περίπου 4 ωρών η καθεμία ή μετά 12 ώρες συνολικής αιμοκάθαρσης.
Δεν μπορούν να δοθούν οδηγίες για ασθενείς που δεν υποβάλλονται σε αιμοκάθαρση, με κάθαρση κρεατινίνης < 10 ml/ min.
Ηπατική δυσλειτουργία:
Δεν απαιτείται αναπροσαρμογή της δόσης σε ασθενείς με ηπατική ανεπάρκεια (βλ. παραγράφους 4. 4 και 5. 2).
Αν το Viread διακοπεί σε ασθενείς με χρόνια ηπατίτιδα Β με ή χωρίς συνυπάρχουσα λοίμωξη από τον ιό HIV, οι ασθενείς πρέπει να παρακολουθούνται στενά για ένδειξη έξαρσης της ηπατίτιδας (βλ. παράγραφο 4. 4).
4. 3 Αντενδείξεις
Υπερευαισθησία στη δραστική ουσία ή σε κάποιο από τα έκδοχα.
4. 4 Ειδικές προειδοποιήσεις και προφυλάξεις κατά τη χρήση
Γενικά:
Τo tenofovir disoproxil fumarate δεν έχει μελετηθεί σε ασθενείς ηλικίας κάτω των 18 ετών ή σε ασθενείς ηλικίας άνω των 65 ετών.
Οι ηλικιωμένοι ασθενείς είναι πιθανότερο να έχουν έκπτωση της νεφρικής λειτουργίας, οπότε πρέπει να επιδειχθεί προσοχή κατά τη θεραπεία ηλικιωμένων ασθενών με το tenofovir disoproxil fumarate (βλέπε παρακάτω).
Δοκιμασία αντισωμάτων HIV πρέπει να παρέχεται σε όλους τους ασθενείς με λοίμωξη από τον ιό HBV πριν την έναρξη της θεραπείας με tenofovir disoproxil fumarate (βλέπε παρακάτω Συνυπάρχουσα λοίμωξη από HIV- 1 και ηπατίτιδα B).
Οι ασθενείς πρέπει να πληροφορούνται ότι το tenofovir disoproxil fumarate δεν έχει αποδειχθεί ότι αποτρέπει τον κίνδυνο μετάδοσης του HIV ή HBV σε άλλους μέσω σεξουαλικής επαφής ή μόλυνσης μέσω του αίματος.
Θα πρέπει να εξακολουθήσουν να λαμβάνονται κατάλληλες προφυλάξεις.
Το Viread περιέχει μονοϋδρική λακτόζη.
Επομένως, ασθενείς με σπάνια κληρονομικά νοσήματα δυσανεξίας στη γαλακτόζη, ανεπάρκεια λακτάσης του Lapp ή δυσαπορρόφηση γλυκόζης- γαλακτόζης δεν πρέπει να λαμβάνουν αυτό το φαρμακευτικό προϊόν.
Συγχορήγηση άλλων φαρμακευτικών προϊόντων:
- Το Viread δεν πρέπει να χορηγείται με άλλα φαρμακευτικά προϊόντα που περιέχουν tenofovir
disoproxil fumarate (Truvada ή Atripla).
- Το Viread δεν πρέπει επίσης να συγχορηγείται με adefovir dipivoxil.
- Η συγχορήγηση του tenofovir disoproxil fumarate με διδανοσίνη δεν συνιστάται.
Η
συγχορήγηση tenofovir disoproxil fumarate με διδανοσίνη οδηγεί σε κατά 40- 60% αυξημένη συστηματική έκθεση στη διδανοσίνη, που μπορεί να αυξήσει τον κίνδυνο ανεπιθύμητων ενεργειών συσχετιζόμενων με τη διδανοσίνη (βλ. παράγραφο 4. 5).
Έχουν αναφερθεί σπάνια περιστατικά παγκρεατίτιδας και γαλακτικής οξέωσης, ενίοτε μοιραία.
Η συγχορήγηση του
4 tenofovir disoproxil fumarate με διδανοσίνη σε δόση 400 mg ημερησίως συσχετίστηκε με σημαντική μείωση του αριθμού κυττάρων CD4, πιθανώς λόγω ενδοκυττάριας αλληλεπίδρασης εξ αιτίας της οποίας αυξήθηκε η φωσφορυλιωμένη (δηλ. η δραστική) διδανοσίνη.
Μια μειωμένη δόση των 250 mg διδανοσίνης συγχορηγούμενης με θεραπεία tenofovir disoproxil fumarate συσχετίστηκε με αναφορές υψηλού ποσοστού ιολογικής αποτυχίας με τους διάφορους συνδυασμούς που δοκιμάστηκαν για τη θεραπεία της λοίμωξης από τον ιό HIV- 1.
Θεραπεία τριπλού συνδυασμού με νουκλεοσίδια/ νουκλεοτίδια:
Έχουν υπάρξει αναφορές με υψηλό ποσοστό ιολογικής αποτυχίας και ανάπτυξης αντοχής σε πρώιμο στάδιο σε ασθενείς με HIV, όταν το tenofovir disoproxil fumarate συνδυάστηκε με λαμιβουδίνη και abacavir, όπως επίσης και με λαμιβουδίνη και διδανοσίνη ως θεραπευτικό σχήμα εφ ’ άπαξ ημερησίως.
Νεφρική λειτουργία:
Το tenofovir απεκκρίνεται κυρίως μέσω των νεφρών.
Νεφρική έκπτωση, νεφρική ανεπάρκεια, αυξημένη κρεατινίνη, υποφωσφαταιμία και κεντρική σωληναριοπάθεια (συμπεριλαμβανομένου του συνδρόμου Fanconi), έχουν αναφερθεί στην κλινική πράξη με τη χρήση του tenofovir disoproxil fumarate (βλ. παράγραφο 4. 8).
Η νεφρική ασφάλεια για το tenofovir έχει μελετηθεί μόνο σε πολύ μικρό βαθμό σε ασθενείς με νεφρική ανεπάρκεια (CrCl < 80 ml/ min).
Συνιστάται ο υπολογισμός της κάθαρσης κρεατινίνης σε όλους τους ασθενείς πριν την έναρξη της αγωγής με tenofovir disoproxil fumarate ως επίσης και η παρακολούθηση της νεφρικής λειτουργίας (κάθαρση κρεατινίνης και φώσφορος ορού) κάθε τέσσερις εβδομάδες κατά τη διάρκεια του πρώτου έτους και στη συνέχεια κάθε τρεις μήνες.
Για ασθενείς σε κίνδυνο για, ή με ιστορικό νεφρικής ανεπάρκειας, συμπεριλαμβανομένων ασθενών στους οποίους είχαν κατά το παρελθόν εμφανισθεί νεφρικά συμβάντα ενώ λάμβαναν adefovir dipivoxil, πρέπει να εξετάζεται η συχνότερη παρακολούθηση της νεφρικής λειτουργίας.
Ασθενείς με κάθαρση κρεατινίνης < 50 ml/ min, συμπεριλαμβανομένων ασθενών υπό αιμοκάθαρση:
Υπάρχουν περιορισμένα δεδομένα για την ασφάλεια και αποτελεσματικότητα του tenofovir disoproxil fumarate σε ασθενείς με νεφρική ανεπάρκεια.
Συνεπώς, το tenofovir disoproxil fumarate πρέπει να χρησιμοποιείται μόνο εάν τα ενδεχόμενα οφέλη από την θεραπεία θεωρείται ότι υπερσκελίζουν τους ενδεχόμενους κινδύνους.
Σε ασθενείς με σοβαρή νεφρική ανεπάρκεια (κάθαρση κρεατινίνης < 30 ml/ min) η χρήση του tenofovir δεν συνιστάται.
Εάν δεν υπάρχει διαθέσιμη εναλλακτική θεραπεία, το δοσολογικό μεσοδιάστημα πρέπει να αναπροσαρμοστεί και η νεφρική λειτουργία πρέπει να παρακολουθείται στενά (βλ. παραγράφους 4. 2 και 5. 2).
Αν, σε κάθε ασθενή που λαμβάνει tenofovir disoproxil fumarate, ο φώσφορος ορού είναι < 1, 5 mg/ dl (0, 48 mmol/ l) ή αν η κάθαρση κρεατινίνης έχει ελαττωθεί σε < 50 ml/ min, η νεφρική λειτουργία θα πρέπει να επανεξεταστεί εντός μιας εβδομάδας, συμπεριλαμβανομένων και μετρήσεων των συγκεντρώσεων γλυκόζης αίματος, καλίου αίματος και γλυκόζης ούρων (βλ. παράγραφο 4. 8, κεντρική σωληναριοπάθεια).
Θα πρέπει επίσης να εξετάζεται η διακοπή της θεραπείας με το tenofovir disoproxil fumarate σε ασθενείς με κάθαρση κρεατινίνης < 50 ml/ min ή μείωση του φωσφόρου ορού σε < 1, 0 mg/ dl (0, 32 mmol/ l).
Η χρήση του tenofovir disoproxil fumarate πρέπει να αποφεύγεται με συγχορήγηση ή πρόσφατη χρήση νεφροτοξικού φαρμακευτικού προϊόντος (π. χ. αμινογλυκοσίδες, αμφοτερικίνη Β, φοσκαρνέτη, γκανσικλοβίρη, πενταμιδίνη, βανκομυκίνη, cidofovir ή ιντερλευκίνη- 2).
Αν η ταυτόχρονη χορήγηση του tenofovir disoproxil fumarate με νεφροτοξικές ουσίες είναι αναπόφευκτη, η νεφρική λειτουργία πρέπει να παρακολουθείται εβδομαδιαία.
Το tenofovir disoproxil fumarate δεν έχει κλινικά αξιολογηθεί σε ασθενείς που λαμβάνουν φαρμακευτικά προϊόντα τα οποία εκκρίνονται από την ίδια νεφρική οδό, συμπεριλαμβανομένων των μεταφερουσών πρωτεϊνών human organic anion transporter (hOAT) 1 και 3 ή MRP 4 (π. χ. cidofovir, ένα γνωστό νεφροτοξικό φαρμακευτικό προϊόν).
Αυτές οι νεφρικές μεταφέρουσες πρωτεΐνες ενδέχεται να είναι υπεύθυνες για τη σωληναριακή έκκριση και, εν μέρει, τη νεφρική απέκκριση του tenofovir και του cidofovir.
Συνεπώς, η φαρμακοκινητική αυτών των φαρμακευτικών προϊόντων τα
5 οποία εκκρίνονται από την ίδια νεφρική οδό συμπεριλαμβανομένων των μεταφερουσών πρωτεϊνών hOAT 1 και 3 ή MRP 4 μπορεί να μεταβληθεί αν χορηγηθούν ταυτόχρονα.
Εκτός αν είναι απολύτως απαραίτητο, δεν ενδείκνυται η ταυτόχρονη χρήση αυτών των φαρμακευτικών προϊόντων τα οποία απεκκρίνονται από την ίδια νεφρική οδό, αλλά αν είναι αναπόφευκτο, η νεφρική λειτουργία θα πρέπει να παρακολουθείται εβδομαδιαία (βλ. παράγραφο 4. 5).
Επιδράσεις στα οστά:
Σε ελεγχόμενη κλινική μελέτη διάρκειας 144 εβδομάδων κατά την οποία συγκρίθηκαν το tenofovir disoproxil fumarate με τη stavudine χορηγούμενα σε συνδυασμό με λαμιβουδίνη και εφαβιρένζη σε πρωτοθεραπευόμενους με αντιρετροϊκή θεραπεία ασθενείς με λοίμωξη από τον ιό HIV, παρατηρήθηκαν μικρές μειώσεις της οστικής πυκνότητας στο ισχίο και στη σπονδυλική στήλη και στις δύο ομάδες θεραπείας.
Οι μειώσεις της οστικής πυκνότητας στη σπονδυλική στήλη και οι μεταβολές των βιοχημικών δεικτών των οστών από την έναρξη της μελέτης, ήταν σημαντικά μεγαλύτερες στην ομάδα θεραπείας με το tenofovir disoproxil fumarate την 144η εβδομάδα. Οι μειώσεις της οστικής πυκνότητας στο ισχίο ήταν σημαντικά μεγαλύτερες στην ομάδα αυτή μέχρι την 96η εβδομάδα.
Εν τούτοις, δεν υπήρξε αυξημένος κίνδυνος καταγμάτων ή ένδειξη για κλινικά συσχετιζόμενες οστικές διαταραχές καθ’ όλη την περίοδο των 144 εβδομάδων.
Οστικές διαταραχές (που συμβάλλουν όχι συχνά σε κατάγματα) μπορεί να σχετίζονται με κεντρική νεφρική σωληναριοπάθεια (βλ. παράγραφο 4. 8).
Επί υπόνοιας οστικών διαταραχών πρέπει να διενεργείται ή κατάλληλη εξέταση.
Ηπατική νόσος:
Η ασφάλεια του tenofovir σε ασθενείς με μη αντιρροπούμενη ηπατική νόσο βρίσκεται υπό μελέτη.
Επί του παρόντος, η ασφάλεια στο συγκεκριμένο πληθυσμό ασθενών δεν έχει πλήρως αξιολογηθεί.
Δεν υπάρχουν διαθέσιμα δεδομένα για την ασφάλεια και την αποτελεσματικότητα σε ασθενείς με μεταμόσχευση ήπατος.
Εξάρσεις ηπατίτιδας:
Εξάρσεις κατά τη θεραπεία:
Αυθόρμητες εξάρσεις στη χρόνια ηπατίτιδα B είναι σχετικά συχνές και χαρακτηρίζονται από παροδικές αυξήσεις στην ALT ορού.
Μετά την έναρξη της αντιρετροϊκής θεραπείας, η ALT ορού μπορεί να αυξηθεί σε ορισμένους ασθενείς καθώς μειώνονται τα επίπεδα HBV DNA ορού (βλ. παράγραφο 4. 8).
Μεταξύ των ασθενών υπό θεραπεία με tenofovir, οι εξάρσεις κατά τη θεραπεία τυπικά παρουσιάστηκαν μετά από 4- 8 εβδομάδες θεραπείας.
Σε ασθενείς με αντιρροπούμενη ηπατική νόσο, αυτές οι αυξήσεις στην ALT ορού γενικά δεν συνοδεύονται από αύξηση στις συγκεντρώσεις χολερυθρίνης ορού ή στην έλλειψη ηπατικής αντιρρόπησης.
Ασθενείς με κίρρωση μπορεί να διατρέχουν υψηλότερο κίνδυνο για έλλειψη ηπατικής αντιρρόπησης μετά από μια έξαρση της ηπατίτιδας και συνεπώς πρέπει να παρακολουθούνται στενά κατά τη διάρκεια της θεραπείας.
Εξάρσεις μετά τη διακοπή της θεραπείας:
Οξεία έξαρση της ηπατίτιδας αναφέρθηκε επίσης σε ασθενείς που είχαν διακόψει τη θεραπεία για ηπατίτιδα B.
Οι εξάρσεις μετά τη θεραπεία συνήθως σχετίζονται με αύξηση του HBV DNA, και στην πλειοψηφία τους φαίνεται ότι είναι αυτοπεριοριζόμενες.
Εν τούτοις, έχουν αναφερθεί σοβαρές εξάρσεις, συμπεριλαμβανομένων και θανάτων.
Η ηπατική λειτουργία πρέπει να παρακολουθείται σε επαναλαμβανόμενα διαστήματα με κλινικό και εργαστηριακό επακόλουθο έλεγχο για τουλάχιστον 6 μήνες μετά τη διακοπή της θεραπείας για ηπατίτιδα B.
Εάν χρειάζεται, μπορεί να δικαιολογείται η συνέχιση της θεραπείας για ηπατίτιδα B.
Σε ασθενείς με προχωρημένη ηπατική νόσο ή κίρρωση, η διακοπή της θεραπείας δεν συνιστάται, εφόσον η έξαρση της ηπατίτιδας μετά τη θεραπεία μπορεί να οδηγήσει σε έλλειψη ηπατικής αντιρρόπησης.
Οι ηπατικές εξάρσεις είναι ιδιαιτέρως σοβαρές και ορισμένες φορές μοιραίες σε ασθενείς με μη αντιρροπούμενη ηπατική νόσο.
Συνυπάρχουσα λοίμωξη από ηπατίτιδα C ή D:
Δεν υπάρχουν δεδομένα για την αποτελεσματικότητα του tenofovir σε ασθενείς με συνυπάρχουσα λοίμωξη από τον ιό της ηπατίτιδας C ή D.
6 Συνυπάρχουσα λοίμωξη από HIV- 1 και ηπατίτιδα B:
Λόγω του κινδύνου ανάπτυξης αντοχής του HIV, το tenofovir disoproxil fumarate πρέπει να χρησιμοποιείται μόνο ως μέρος μιας κατάλληλης συνδυασμένης αντιρετροϊκής αγωγής σε ασθενείς με συνυπάρχουσα λοίμωξη από τους ιούς HIV/ HBV.
Ασθενείς με προϋπάρχουσα ηπατική δυσλειτουργία συμπεριλαμβανομένης της χρόνιας ενεργού ηπατίτιδας, έχουν αυξημένη συχνότητα εμφάνισης ανωμαλιών στην ηπατική λειτουργία κατά τη διάρκεια συνδυασμένης αντιρετροϊκής αγωγής και πρέπει να παρακολουθούνται σύμφωνα με την καθιερωμένη πρακτική.
Σε περίπτωση επιδείνωσης της ηπατικής νόσου σε αυτή την κατηγορία των ασθενών, πρέπει να εξετάζεται η διακοπή ή η οριστική παύση της θεραπείας.
Εν τούτοις, πρέπει να σημειωθεί ότι αυξήσεις στην ALT μπορεί να αποτελούν μέρος της κάθαρσης HBV κατά τη διάρκεια της θεραπείας με tenofovir (βλέπε παραπάνω Εξάρσεις ηπατίτιδας).
Γαλακτική οξέωση:
Η γαλακτική οξέωση συνήθως συνοδεύεται από ηπατική στεάτωση και έχει αναφερθεί με την χρήση νουκλεοσιδικών αναλόγων.
Τα προκλινικά και κλινικά στοιχεία υποδεικνύουν ότι ο κίνδυνος εμφάνισης γαλακτικής οξέωσης, σαν παρενέργεια της φαρμακευτικής κατηγορίας των νουκλεοσιδικών αναλόγων, είναι μικρός για το tenofovir disoproxil fumarate.
Παρ 'όλα αυτά, καθώς το tenofovir συσχετίζεται δομικά με τα νουκλεοσιδικά ανάλογα, ο κίνδυνος αυτός δεν μπορεί να αποκλεισθεί.
Πρώιμα συμπτώματα (συμπτωματική υπεργαλακταιμία) συμπεριλαμβάνουν καλοήθη πεπτικά συμπτώματα (ναυτία, έμετο και κοιλιακό άλγος) μη ειδική αδιαθεσία, ανορεξία, απώλεια βάρους, αναπνευστικά συμπτώματα (ταχύπνοια ή/ και βαθιά αναπνοή) ή νευρολογικά συμπτώματα (περιλαμβανομένης της μυϊκής αδυναμίας).
Η γαλακτική οξέωση έχει υψηλή θνησιμότητα και μπορεί να συνοδεύεται από παγκρεατίτιδα, ηπατική ή νεφρική έκπτωση.
Η γαλακτική οξέωση γενικά εμφανίζεται μετά μερικούς ή αρκετούς μήνες θεραπείας.
Η θεραπεία με νουκλεοσιδικά ανάλογα πρέπει να διακοπεί σε εμφάνιση ενός συνδυασμού συμπτωματικής υπεργαλακταιμίας και μεταβολικής / γαλακτικής οξέωσης, προοδευτικής ηπατομεγαλίας ή ταχέως αυξανόμενα επίπεδα τρανσαμινασών.
Προσοχή πρέπει να επιδεικνύεται όταν χορηγούμε νουκλεοσιδικά ανάλογα σε οποιονδήποτε ασθενή (ειδικά παχύσαρκες γυναίκες) με ηπατομεγαλία, ηπατίτιδα ή άλλο γνωστό παράγοντα κινδύνου για ηπατική νόσο και ηπατική στεάτωση (συμπεριλαμβανομένων ορισμένων φαρμακευτικών προϊόντων και του αλκοόλ).
Ασθενείς με συλλοίμωξη με ηπατίτιδα C και υπό αγωγή με α- ιντερφερόνη και ριμπαβιρίνη μπορεί να συνιστούν ειδική ομάδα κινδύνου.
Οι ασθενείς με αυξημένη επικινδυνότητα πρέπει να παρακολουθούνται στενά.
Λιποδυστροφία (λιποατροφία/ λιπομάτωση):
Σε ασθενείς με λοίμωξη από τον ιό HIV, η συνδυασμένη αντιρετροϊκή θεραπεία έχει συσχετισθεί με την ανακατανομή του λίπους σώματος (λιποδυστροφία).
Τα μακροχρόνια αποτελέσματα αυτών των καταστάσεων είναι προς το παρόν άγνωστα.
Η γνώση του μηχανισμού δράσης δεν είναι ολοκληρωμένη.
Η σύνδεση μεταξύ σπλαχνικής λιπομάτωσης και αναστολέων πρωτεάσης (PIs) και λιποατροφίας και νουκλεοσιδικών αναλόγων αναστολέων αντίστροφης μεταγραφάσης (NRTIs) είναι υποθετική.
Ένας αυξημένος κίνδυνος λιποδυστροφίας έχει συσχετισθεί με ατομικούς παράγοντες όπως ηλικία και με παράγοντες που έχουν σχέση με φάρμακα όπως μεγαλύτερη διάρκεια αντιρετροϊκής θεραπείας και συνοδές μεταβολικές διαταραχές.
Η κλινική εξέταση πρέπει να περιλαμβάνει εκτίμηση των φυσικών σημείων της ανακατανομής λίπους.
Απαιτείται προσοχή ως προς την μέτρηση των λιπιδίων του ορρού νηστείας και της γλυκόζης του αίματος.
Λιπιδικές διαταραχές θα πρέπει να αντιμετωπίζονται όπως αρμόζει κλινικά (βλ. παράγραφο 4. 8).
Το tenofovir συνδέεται από πλευράς δομής με τα νουκλεοσιδικά ανάλογα, επομένως ο κίνδυνος λιποδυστροφίας δεν μπορεί να αποκλειστεί.
Εν τούτοις, κλινικά δεδομένα 144 εβδομάδων από πρωτοθεραπευόμενους με αντιρετροϊκή θεραπεία ασθενείς με λοίμωξη από τον ιό HIV, υποδεικνύουν ότι ο κίνδυνος λιποδυστροφίας ήταν χαμηλός με το tenofovir disoproxil fumarate απ’ ότι με τη σταβουδίνη όταν χορηγήθηκαν μαζί με λαμιβουδίνη και εφαβιρένζη.
Μιτοχονδριακή δυσλειτουργία:
Έχει δειχθεί ότι τα νουκλεοσιδικά και νουκλεοτιδικά ανάλογα μπορεί να προκαλέσουν in vivo και in vitro μιτοχονδριακές βλάβες ποικίλου βαθμού.
Έχει αναφερθεί μιτοχονδριακή δυσλειτουργία σε HIV αρνητικά βρέφη τα οποία είχαν εκτεθεί in utero ή/ και μετά τη
7 γέννηση σε νουκλεοσιδικά ανάλογα.
Οι κύριες ανεπιθύμητες ενέργειες οι οποίες αναφέρθηκαν, είναι αιματολογικές διαταραχές (αναιμία, ουδετεροπενία), μεταβολικές διαταραχές (υψηλό επίπεδο γαλακτικού οξέος στο αίμα, υψηλό επίπεδο λιπάσης στο αίμα).
Οι ενέργειες αυτές είναι συνήθως παροδικές. ΄Εχουν αναφερθεί κάποιες νευρολογικές διαταραχές όψιμης έναρξης (υπερτονία, σπασμοί, μη φυσιολογική συμπεριφορά).
Δεν είναι επί του παρόντος γνωστό, αν οι νευρολογικές διαταραχές είναι παροδικές ή μόνιμες.
Οποιοδήποτε παιδί, ακόμη και αν είναι HIV αρνητικό, πού εκτέθηκε in utero σε νουκλεοσιδικά και νουκλεοτιδικά ανάλογα, πρέπει να παρακολουθείται εργαστηριακά και να διερευνάται πλήρως για πιθανή μιτοχονδριακή δυσλειτουργία σε περίπτωση εμφάνισης συναφών σημείων και συμπτωμάτων.
Τα ευρήματα αυτά δεν επηρεάζουν τις παρούσες εθνικές συστάσεις για τη χρήση αντιρετροϊκής θεραπείας σε έγκυες γυναίκες, προκειμένου να προληφθεί η κάθετη μετάδοση του ιού HIV.
Σύνδρομο Επανεργοποίησης του Ανοσοποιητικού Συστήματος:
Σε HIV οροθετικούς ασθενείς με σοβαρή ανοσολογική ανεπάρκεια ενδέχεται να εμφανιστεί, κατά την έναρξη της συνδυασμένης αντιρετροϊκής αγωγής (CART), μία φλεγμονώδης αντίδραση σε ασυμπτωματικά ή υπολειμματικά ευκαιριακά παθογόνα και να προκληθούν σοβαρές κλινικές καταστάσεις ή επιδείνωση των συμπτωμάτων.
Τέτοιες αντιδράσεις έχουν τυπικά παρουσιαστεί εντός των πρώτων εβδομάδων ή μηνών από την έναρξη της CART.
Σχετικά παραδείγματα είναι η αμφιβληστροειδίτιδα από κυτταρομεγαλοϊό, γενικευμένες και/ ή εστιακές λοιμώξεις από μυκοβακτηρίδια και πνευμονία οφειλόμενη σε Pneumocystis jiroveci.
Θα πρέπει να εκτιμώνται οποιαδήποτε φλεγμονώδη συμπτώματα και να ορίζεται θεραπεία όταν απαιτείται.
Οστεονέκρωση:
Αναφέρθηκαν περιπτώσεις οστεονέκρωσης κυρίως σε ασθενείς με προχωρημένη λοίμωξη HIV και/ ή μακράς διάρκειας έκθεση σε συνδυασμό αντιρετροϊκής θεραπείας (CART) αν και η αιτιολογία θεωρείται πολυπαραγοντική (συμπεριλαμβάνονται η χρήση κορτικοστεροειδών, η κατανάλωση αλκοόλ, η σοβαρή ανοσοκαταστολή, ο υψηλότερος δείκτης μάζας σώματος).
Οι ασθενείς θα πρέπει να ζητούν ιατρική συμβουλή εάν παρουσιάζουν ενοχλήσεις και άλγος στις αρθρώσεις, δυσκαμψία άρθρωσης ή δυσκολία στην κίνηση.
4. 5 Αλληλεπιδράσεις με άλλα φαρμακευτικά προϊόντα και άλλες μορφές αλληλεπίδρασης
Μελέτες αλληλεπιδράσεων έχουν πραγματοποιηθεί μόνο σε ενήλικες.
Με βάση τα αποτέλεσμα in vitro πειραμάτων και τη γνωστή οδό απέκκρισης του tenofovir, η πιθανότητα αλληλεπιδράσεων του tenofovir με άλλα φαρμακευτικά προϊόντα, με τη μεσολάβηση του CYP450, είναι μικρή.
Η συγχορήγηση δεν συνιστάται:
Το Viread δεν πρέπει να χορηγείται με άλλα φαρμακευτικά προϊόντα που περιέχουν tenofovir disoproxil fumarate (Truvada ή Atripla).
Το Viread δεν πρέπει επίσης να συγχορηγείται με adefovir dipivoxil.
Διδανοσίνη:
Η συγχορήγηση του tenofovir disoproxil fumarate με διδανοσίνη δεν συνιστάται (βλ. παράγραφο 4. 4 και Πίνακα 1).
Φαρμακευτικά προϊόντα που απεκκρίνονται από τη νεφρική οδό:
Εφόσον το tenofovir απεκκρίνεται κυρίως από τους νεφρούς, η συγχορήγηση του tenofovir disoproxil fumarate με φαρμακευτικά προϊόντα που ελαττώνουν τη νεφρική λειτουργία ή ανταγωνίζονται για ενεργό σωληναριακή απέκκριση μέσω των μεταφερουσών πρωτεϊνών hOAT 1, hOAT 3 ή MRP 4 (π. χ. cidofovir) μπορεί να αυξήσει τις συγκεντρώσεις του tenofovir ή/ και των συγχορηγούμενων φαρμακευτικών προϊόντων στον ορό.
Η χρήση του tenofovir disoproxil fumarate πρέπει να αποφεύγεται με συγχορήγηση ή πρόσφατη χρήση νεφροτοξικού φαρμακευτικού προϊόντος.
Ορισμένα παραδείγματα συμπεριλαμβάνουν, αλλά χωρίς να περιορίζονται σε αυτά, τα αμινογλυκοσίδες, αμφοτερικίνη Β, φοσκαρνέτη, γκανσικλοβίρη, πενταμιδίνη, βανκομυκίνη, cidofovir ή ιντερλευκίνη- 2 (βλ. παράγραφο 4. 4).
8 Δεδομένου ότι το tacrolimus μπορεί να επηρεάσει τη νεφρική λειτουργία, συνιστάται στενή παρακολούθηση, όταν συγχορηγείται με tenofovir disoproxil fumarate.
Άλλες αλληλεπιδράσεις:
Οι αλληλεπιδράσεις μεταξύ του tenofovir disoproxil fumarate και αναστολέων πρωτεασών και αντιρετροϊκών ουσιών διαφορετικών από αναστολείς πρωτεασών παρατίθενται στον Πίνακα 1 παρακάτω (η αύξηση υποδεικνύεται ως « ↑ », η μείωση ως « ↓ », καμία μεταβολή ως « ↔ », δύο φορές ημερησίως ως « b. i. d. » και μία φορά ημερησίως ως « q. d. »).
Πίνακας 1:
Αλληλεπιδράσεις μεταξύ του tenofovir disoproxil fumarate και άλλων φαρμακευτικών προϊόντων
Φαρμακευτικό προϊόν ανά
Επιδράσεις στα επίπεδα φαρμάκου
Σύσταση σχετικά με τη
θεραπευτική περιοχή (δόση σε mg)
Μέση ποσοστιαία μεταβολή στις τιμές AUC, Cmax, Cmin
συγχορήγηση με tenofovir disoproxil fumarate 300 mg
ΑΝΤΙ- ΛΟΙΜΩΔΗ Αντιρετροϊκά Αναστολείς πρωτεασών Atazanavir/ Ritonavir (300 q. d. / 100 q. d. / 300 q. d.)
Atazanavir:
AUC: ↓ 25% Cmax: ↓ 28% Cmin: ↓ 26% Tenofovir:
AUC: ↑ 37% Cmax: ↑ 34% Cmin: ↑ 29%
Δεν συνιστάται αναπροσαρμογή της δόσης.
Η αυξημένη έκθεση του tenofovir θα μπορούσε να ενισχύσει τις σχετιζόμενες με το tenofovir ανεπιθύμητες ενέργειες συμπεριλαμβανομένων και των νεφρικών διαταραχών.
Η νεφρική λειτουργία πρέπει να παρακολουθείται στενά (βλ. παράγραφο 4. 4).
Lopinavir/ Ritonavir (400 b. i. d. / 100 b. i. d. / 300 q. d.)
Lopinavir/ ritonavir:
Καμία σημαντική επίδραση στις φαρμακοκινητικές παραμέτρους του lopinavir/ ritonavir.
Tenofovir:
AUC: ↑ 32% Cmax: ↔ Cmin: ↑ 51%
Δεν συνιστάται αναπροσαρμογή της δόσης.
Η αυξημένη έκθεση του tenofovir θα μπορούσε να ενισχύσει τις σχετιζόμενες με το tenofovir ανεπιθύμητες ενέργειες συμπεριλαμβανομένων και των νεφρικών διαταραχών.
Η νεφρική λειτουργία πρέπει να παρακολουθείται στενά (βλ. παράγραφο 4. 4).
Darunavir/ Ritonavir (300/ 100 b. i. d. / 300 q. d.)
Darunavir:
Καμία σημαντική επίδραση στις φαρμακοκινητικές παραμέτρους του darunavir/ ritonavir.
Tenofovir:
AUC: ↑ 22% Cmin: ↑ 37%
Δεν συνιστάται αναπροσαρμογή της δόσης.
Η αυξημένη έκθεση του tenofovir θα μπορούσε να ενισχύσει τις σχετιζόμενες με το tenofovir ανεπιθύμητες ενέργειες συμπεριλαμβανομένων και των νεφρικών διαταραχών.
Η νεφρική λειτουργία πρέπει να παρακολουθείται στενά (βλ. παράγραφο 4. 4).
9 NRTIs Διδανοσίνη
Η συγχορήγηση tenofovir disoproxil fumarate με διδανοσίνη οδηγεί σε κατά 40- 60% αυξημένη συστηματική έκθεση στη διδανοσίνη, που μπορεί να αυξήσει τον κίνδυνο ανεπιθύμητων ενεργειών συσχετιζόμενων με τη διδανοσίνη.
Έχουν αναφερθεί σπάνια περιστατικά παγκρεατίτιδας και γαλακτικής οξέωσης, ενίοτε μοιραία.
Η συγχορήγηση του tenofovir disoproxil fumarate με διδανοσίνη σε δόση 400 mg ημερησίως συσχετίστηκε με σημαντική μείωση του αριθμού κυττάρων CD4, πιθανώς λόγω ενδοκυττάριας αλληλεπίδρασης εξ αιτίας της οποίας αυξήθηκε η φωσφορυλιωμένη (δηλ. η δραστική) διδανοσίνη.
Μια μειωμένη δόση των 250 mg διδανοσίνης συγχορηγούμενης με θεραπεία tenofovir disoproxil fumarate συσχετίστηκε με αναφορές υψηλού ποσοστού ιολογικής αποτυχίας με τους διάφορους συνδυασμούς που δοκιμάστηκαν για τη θεραπεία της λοίμωξης από τον ιό HIV- 1.
Η συγχορήγηση του tenofovir disoproxil fumarate με διδανοσίνη δεν συνιστάται (βλ. παράγραφο 4. 4).
Adefovir dipivoxil
AUC: ↔ Cmax: ↔
Το tenofovir disoproxil fumarate δεν πρέπει να συγχορηγείται με adefovir dipivoxil (βλ. παράγραφο 4. 4).
Entecavir
AUC: ↔ Cmax: ↔
Δεν υπήρξαν κλινικά σημαντικές φαρμακοκινητικές αλληλεπιδράσεις όταν το tenofovir disoproxil fumarate συγχορηγήθηκε με entecavir.
Μελέτες που διενεργήθηκαν με άλλα φαρμακευτικά προϊόντα:
Δεν υπήρξαν κλινικά σημαντικές φαρμακοκινητικές αλληλεπιδράσεις όταν το tenofovir disoproxil fumarate συγχορηγήθηκε με emtricitabine, λαμιβουδίνη, ινδιναβίρη, efavirenz, nelfinavir, saquinavir (ενισχυμένου με ritonavir), μεθαδόνη, ribavirin, rifampicin, tacrolimus ή το ορμονικό αντισυλληπτικό norgestimate/ ethinyl oestradiol.
Το tenofovir disoproxil fumarate πρέπει να λαμβάνεται με την τροφή, καθώς η τροφή αυξάνει τη βιοδιαθεσιμότητα του tenofovir (βλ. παράγραφο 5. 2).
4. 6 Kύηση και γαλουχία
Κύηση Διατίθενται περιορισμένα κλινικά δεδομένα σχετικά με την έκθεση κατά την εγκυμοσύνη στο tenofovir disoproxil fumarate.
Μελέτες σε ζώα δεν καταδεικνύουν άμεσες ή έμμεσες επικίνδυνες επιπτώσεις από το tenofovir disoproxil fumarate στην εγκυμοσύνη, στην ανάπτυξη του εμβρύου, στον τοκετό ή στη μεταγεννητική ανάπτυξη (βλ. παράγραφο 5. 3).
Το tenofovir disoproxil fumarate θα πρέπει να χρησιμοποιείται κατά τη διάρκεια της εγκυμοσύνης μόνο εάν το δυνητικό όφελος δικαιολογεί τον δυνητικό κίνδυνο για το έμβρυο.
10 Δεδομένου ότι οι δυνητικοί κίνδυνοι για τα αναπτυσσόμενα ανθρώπινα έμβρυα δεν είναι γνωστοί, η χρήση του tenofovir disoproxil fumarate σε γυναίκες σε αναπαραγωγική ηλικία θα πρέπει να συνοδεύεται από τη χρήση αποτελεσματικής μεθόδου αντισύλληψης.
Γαλουχία Έχει αποδειχθεί σε μελέτες σε ζώα ότι το tenofovir απεκκρίνεται στο γάλα.
Δεν είναι γνωστό αν το tenofovir απεκκρίνεται στο ανθρώπινο γάλα.
Συνεπώς συνιστάται οι μητέρες που λαμβάνουν το tenofovir disoproxil fumarate να μην θηλάζουν τα βρέφη τους.
Ως γενικός κανόνας συνιστάται στις γυναίκες που έχουν προσβληθεί από τον ιό HIV και τον ιό HBV να μην θηλάζουν τα βρέφη τους, προκειμένου να αποφευχθεί μετάδοση του HIV και του HBV στο βρέφος.
4. 7 Επιδράσεις στην ικανότητα οδήγησης και χειρισμού μηχανών
Δεν πραγματοποιήθηκαν μελέτες σχετικά με τις επιδράσεις στην ικανότητα οδήγησης και χειρισμού μηχανών.
Εν τούτοις, οι ασθενείς πρέπει να ενημερώνονται ότι, αναφέρθηκε ζάλη κατά τη θεραπεία με tenofovir disoproxil fumarate.
4. 8 Ανεπιθύμητες ενέργειες
HIV- 1:
Η αξιολόγηση των ανεπιθύμητων ενεργειών από τα δεδομένα κλινικών μελετών βασίζεται στην εμπειρία από δύο μελέτες σε 653 ασθενείς που είχαν δεχθεί αγωγή στο παρελθόν, έλαβαν tenofovir disoproxil fumarate (n = 443) ή εικονικό φάρμακο (n = 210) σε συνδυασμό με άλλα αντιρετροϊκα φαρμακευτικά προϊόντα για 24 εβδομάδες και επίσης σε μία διπλή τυφλή συγκριτική ελεγχόμενη μελέτη στην οποία 600 πρωτοθεραπευόμενοι ασθενείς έλαβαν αγωγή με tenofovir disoproxil 245 mg (ως fumarate) (v = 299) ή σταβουδίνη (v = 301) σε συνδυασμό με λαμιβουδίνη ή εφαβιρένζη για 144 εβδομάδες.
Περίπου το ένα τρίτο των ασθενών αναμένεται να εμφανίσει ανεπιθύμητες ενέργειες ως αποτέλεσμα της θεραπείας με το tenofovir disoproxil fumarate, σε συνδυασμό με άλλες αντιρετροϊκές ουσίες.
Αυτές οι αντιδράσεις κυμαίνονται συνήθως από ήπια έως μέτρια γαστρεντερικά συμβάντα.
Παρακάτω παρουσιάζονται ανά σύστημα, κατηγορία οργάνου και απόλυτη συχνότητα οι ανεπιθύμητες ενέργειες που ενδέχεται (τουλάχιστον πιθανολογείται) να συσχετίζονται με τη θεραπεία.
Εντός κάθε κατηγορίας συχνότητας εμφάνισης, οι ανεπιθύμητες ενέργειες παρατίθενται κατά φθίνουσα σειρά σοβαρότητας.
Οι συχνότητες ορίζονται ως πολύ συχνές (≥ 1/ 10) ή συχνές (≥ 1/ 100, < 1/ 10).
Βλέπε επίσης Εμπειρία μετά την κυκλοφορία, παρακάτω.
Διαταραχές του μεταβολισμού και της θρέψης:
Πολύ συχνά: υποφωσφαταιμία
Διαταραχές του νευρικού συστήματος:
Πολύ συχνά: ζάλη
Διαταραχές του γαστρεντερικού:
Πολύ συχνά: διάρροια, εμετός, ναυτία Συχνά: μετεωρισμός
Περίπου το 1% των ασθενών που υποβλήθηκαν σε θεραπεία με το tenofovir disoproxil fumarate διέκοψαν τη θεραπεία λόγω των γαστρεντερικών συμβάντων.
Η συνδυασμένη αντιρετροϊκή θεραπεία έχει συσχετισθεί με μεταβολικές ανωμαλίες όπως υπερτριγλυκεριδαιμία, υπερχολιστερολαιμία, αντίσταση στην ινσουλίνη, υπεργλυκαιμία και αύξηση της στάθμης του γαλακτικού οξέoς στο αίμα (βλ. παράγραφο 4. 4).
11 Η συνδυασμένη αντιρετροϊκή θεραπεία έχει συσχετισθεί με την ανακατανομή του λίπους σώματος (λιποδυστροφία) σε ασθενείς με HIV περιλαμβανομένης της απώλειας περιφερικού λίπους και υποδόρειου λίπους του προσώπου, αύξηση του ενδοκοιλιακού και σπλαχνικού λίπους, υπερτροφία του μαστού και συσσώρευση οπισθοαυχενικού λίπους (βοοειδής αυχένας).
Σε ελεγχόμενη κλινική μελέτη διάρκειας 144 εβδομάδων σε πρωτοθεραπευόμενους με αντιρετροϊκή θεραπεία ασθενείς κατά την οποία συγκρίθηκαν το tenofovir disoproxil fumarate με τη σταβουδίνη χορηγούμενα σε συνδυασμό με λαμιβουδίνη και εφαβιρένζη, οι ασθενείς οι οποίοι ελάμβαναν tenofovir disoproxil είχαν σημαντικά χαμηλότερη επίπτωση λιποδυστροφίας σε σύγκριση με τους ασθενείς οι οποίοι ελάμβαναν σταβουδίνη.
Στο σκέλος θεραπείας με tenofovir disoproxil fumarate εμφανίστηκαν σημαντικά μικρότερες μέσες αυξήσεις των τριγλυκεριδίων νηστείας και της ολικής χοληστερόλης σε σύγκριση με το σκέλος θεραπείας με το φάρμακο σύγκρισης.
Σε HIV οροθετικούς ασθενείς με σοβαρή ανοσολογική ανεπάρκεια ενδέχεται να εμφανιστεί, κατά την έναρξη της συνδυασμένης αντιρετροϊκής αγωγής (CART), μία φλεγμονώδης αντίδραση σε ασυμπτωματικά ή υπολειμματικά ευκαιριακά παθογόνα (βλ. παράγραφο 4. 4)
Έχουν αναφερθεί περιπτώσεις οστεονέκρωσης κυρίως σε ασθενείς με γνωστούς γενικά παράγοντες κινδύνου, προχωρημένη λοίμωξη HIV ή μακράς διάρκειας έκθεση σε συνδυασμό αντιρετροϊκής θεραπείας (CART).
Η συχνότητα αυτών είναι άγνωστη (βλ. παράγραφο 4. 4).
Ηπατίτιδα B:
Η αξιολόγηση των ανεπιθύμητων ενεργειών από τα δεδομένα κλινικών μελετών βασίζεται στην εμπειρία από δύο διπλές τυφλές συγκριτικές ελεγχόμενες μελέτες στις οποίες 641 ασθενείς με χρόνια ηπατίτιδα Β και αντιρροπούμενη ηπατική νόσο έλαβαν θεραπεία με tenofovir disoproxil 245 mg (ως fumarate) καθημερινά (n = 426) ή adefovir dipivoxil 10 mg καθημερινά (n = 215) για 48 εβδομάδες.
Παρακάτω παρουσιάζονται ανά σύστημα, κατηγορία οργάνου και συχνότητα, οι ανεπιθύμητες ενέργειες που ενδέχεται (τουλάχιστον πιθανολογείται) να συσχετίζονται με τη θεραπεία.
Οι συχνότητες ορίζονται ως συχνές (≥ 1/ 100, < 1/ 10).
Βλέπε επίσης Εμπειρία μετά την κυκλοφορία, παρακάτω.
Διαταραχές του νευρικού συστήματος:
Συχνά: κεφαλαλγία
Διαταραχές του γαστρεντερικού:
Συχνά: διάρροια, εμετός, κοιλιακό άλγος, ναυτία, κοιλιακή διάταση, μετεωρισμός
Διαταραχές του ήπατος και των χοληφόρων:
Συχνά: αύξηση της ALT
Γενικές διαταραχές και καταστάσεις της οδού χορήγησης:
Συχνά: κόπωση
Εξάρσεις κατά τη διάρκεια της θεραπείας:
Σε μελέτες με πρωτοθεραπευόμενους με νουκλεοσίδια ασθενείς, αυξήσεις στην ALT κατά τη διάρκεια της θεραπείας > 10 φορές το ΑΦΟ (Ανώτατο Φυσιολογικό Όριο) και > 2 φορές την τιμή κατά την έναρξη εμφανίστηκαν στο 2, 6% των ασθενών που λάμβαναν θεραπεία με tenofovir disoproxil fumarate έναντι 1, 9% των ασθενών που λάμβαναν adefovir dipivoxil.
Μεταξύ των ασθενών που λάμβαναν tenofovir disoproxil fumarate, οι αυξήσεις στην ALT κατά τη διάρκεια της θεραπείας είχαν διάμεσο χρόνο μέχρι την έναρξη τις 8 εβδομάδες, επιλύθηκαν με τη συνέχιση της θεραπείας και, στην πλειοψηφία των περιπτώσεων, συσχετίστηκαν με ≥ 2 log10 αντίγραφα/ ml μείωση στο ιικό φορτίο που προηγήθηκε ή συνέπεσε με την αύξηση της ALT.
Συνιστάται η περιοδική παρακολούθηση της ηπατικής λειτουργίας κατά τη διάρκεια της θεραπείας.
Εμπειρία μετά την κυκλοφορία:
Επιπρόσθετα στις αναφορές ανεπιθύμητων ενεργειών από κλινικές μελέτες, αναγνωρίστηκαν επίσης οι ακόλουθες ενδεχόμενες ανεπιθύμητες ενέργειες κατά τη διάρκεια της παρακολούθησης μετά την κυκλοφορία του tenofovir disoproxil fumarate.
Οι συχνότητες
12 ορίζονται ως σπάνιες (≥ 1/ 10. 000, < 1/ 1. 000) ή πολύ σπάνιες (< 1/ 10. 000) συμπεριλαμβανομένων και των μονήρων αναφορών.
Δεδομένου ότι αυτά τα συμβάντα αναφέρθηκαν εθελοντικά από έναν πληθυσμό αγνώστου μεγέθους, δεν είναι πάντοτε δυνατό να γίνει εκτίμηση της συχνότητας.
Διαταραχές του μεταβολισμού και της θρέψης:
Σπάνια: γαλακτική οξέωση Μη γνωστές: υποκαλιαιμία
Διαταραχές του αναπνευστικού συστήματος, του θώρακα και του μεσοθωράκιου:
Πολύ σπάνια: δύσπνοια
Διαταραχές του γαστρεντερικού:
Σπάνια: παγκρεατίτιδα
Διαταραχές του ήπατος και των χοληφόρων:
Σπάνια: αυξημένες αμινοτρανφεράσες Πολύ σπάνια: ηπατίτιδα Μη γνωστές: ηπατική στεάτωση
Διαταραχές του δέρματος και του υποδόριου ιστού:
Σπάνια: εξάνθημα
Διαταραχές του μυοσκελετικού συστήματος και του συνδετικού ιστού:
Μη γνωστές: ραβδομυόλυση, οστεομαλακία (που εκδηλώνεται ως οστικό άλγος και συμβάλλει όχι συχνά σε κατάγματα), μυϊκή αδυναμία, μυοπάθεια
Διαταραχές των νεφρών και των ουροφόρων οδών:
Σπάνια: οξεία νεφρική ανεπάρκεια, νεφρική ανεπάρκεια, κεντρική νεφρική σωληναριοπάθεια (συμπεριλαμβανομένου του συνδρόμου Fanconi), αυξημένη κρεατινίνη Πολύ σπάνια: οξεία σωληναριακή νέκρωση Μη γνωστές: νεφρίτις (συμπεριλαμβανομένης οξείας διάμεσης νεφρίτιδας), νεφρογενής άποιος διαβήτης
Γενικές διαταραχές και καταστάσεις της οδού χορήγησης:
Πολύ σπάνια: καταβολή
Οι ακόλουθες ανεπιθύμητες ενέργειες, που καταγράφονται πιο πάνω, κάτω από τις επικεφαλίδες των συστημάτων του σώματος, μπορεί να εμφανιστούν ως συνέπεια της κεντρικής νεφρικής σωληναριοπάθειας: ραβδομυόλυση, οστεομαλακία (που εκδηλώνεται ως οστικό άλγος και συμβάλλει όχι συχνά σε κατάγματα), υποκαλιαιμία, μυϊκή αδυναμία, μυοπάθεια και υποφωσφαταιμία.
Δεν θεωρείται ότι τα συμβάντα αυτά σχετίζονται αιτιωδώς με τη θεραπεία με tenofovir disoproxil fumarate σε περίπτωση απουσίας της κεντρικής νεφρικής σωληναριοπάθειας.
4. 9 Υπερδοσολογία
Σε περίπτωση υπερδοσολογίας, ο ασθενής πρέπει να παρακολουθηθεί για ενδείξεις τοξικότητας (βλ. παραγράφους 4. 8 και 5. 3) και πρέπει να εφαρμοστεί συνήθης υποστηρικτική θεραπεία, όπως απαιτείται.
Το tenofovir μπορεί να απομακρυνθεί με αιμοκάθαρση.
Η διάμεση κάθαρση του tenofovir με αιμοκάθαρση είναι 134 ml/ min.
Η αποβολή του tenofovir με περιτοναϊκή διάλυση δεν έχει μελετηθεί.
13 5.
ΦΑΡΜΑΚΟΛΟΓΙΚΕΣ ΙΔΙΟΤΗΤΕΣ
5. 1 Φαρμακοδυναμικές ιδιότητες
Φαρμακοθεραπευτική κατηγορία:
Νουκλεοσιδικοί και νουκλεοτιδικοί αναστολείς της ανάστροφης μεταγραφάσης, κωδικός ATC:
J05ΑF07
Μηχανισμός δράσης:
Το tenofovir disoproxil fumarate είναι το φουμαρικό άλας του προφαρμάκου tenofovir disoproxil.
Το tenofovir disoproxil απορροφάται και μετατρέπεται στην ενεργή ουσία tenofovir, η οποία είναι ένα ανάλογο μονοφωσφορικού νουκλεοσιδίου (νουκλεοτίδιο).
Στη συνέχεια, το tenofovir μετατρέπεται στον ενεργό μεταβολίτη tenofovir diphosphate, ένα υποχρεωτικό τερματιστή αλυσίδας, από κυτταρικά ένζυμα συνεχούς έκφρασης.
Το tenofovir diphosphate εμφανίζει ενδοκυτταρικό χρόνο ημιζωής 10 ωρών σε ενεργοποιημένα μονοπύρηνα κύτταρα του περιφερικού αίματος (PBMCs) και 50 ωρών σε εν ηρεμία μονοπύρηνα κύτταρα.
To tenofovir diphosphate αναστέλλει την ανάστροφη μεταγραφάση HIV- 1 και την πολυμεράση HBV με άμεσο ανταγωνισμό δέσμευσης στο φυσικό δεσοξυριβονουκλεοτίδιο- υπόστρωμα, καθώς και με τερματισμό της αλυσίδας του DNA μετά την ενσωμάτωση στο DNA.
Το tenofovir diphosphate είναι ασθενής αναστολέας των κυτταρικών πολυμερασών α, β και γ.
Σε συγκεντρώσεις μέχρι 300 μmol/ l, επίσης δεν έχει διαπιστωθεί επίδραση του tenofovir στη σύνθεση του μιτοχονδριακού DNA ή στην παραγωγή γαλακτικού οξέος, σε δοκιμασίες in vitro.
Δεδομένα σχετικά με τον HIV:
HIV αντι- ιική δράση in vitro:
Η συγκέντρωση του tenofovir που απαιτείται για 50% αναστολή (EC50) του αρχέγονου εργαστηριακού στελέχους HIV- 1IIIB είναι 1- 6 μmol/ l σε λεμφοειδείς κυτταρικές γραμμές και 1, 1 μmol/ l ενάντια σε πρωτογενείς απομονωμένους ιούς HIV- 1 του υποτύπου Β σε PBMCs.
Επίσης, το tenofovir είναι ενεργό ενάντια στους υποτύπους Α, C, D, E, F, G και Ο και ενάντια στον HIVBaL σε πρωτογενή μονοκύτταρα/ μακροφάγα.
Το tenofovir εμφανίζεται δραστικό in vitro ενάντια στον HIV- 2, με EC50 ίση με 4, 9 μmol/ l σε κύτταρα ΜΤ- 4.
Αντοχή:
Έχουν επιλεγεί in vitro και σε ορισμένους ασθενείς στελέχη HIV- 1 με μειωμένη ευαισθησία στο tenofovir και μια K65R μετάλλαξη στην ανάστροφη μεταγραφάση (βλ.
Κλινικά αποτελέσματα).
Το tenofovir disoproxil fumarate πρέπει να αποφεύγεται σε ασθενείς υπό προηγούμενη αντιρετροϊκή αγωγή με στελέχη που περιλαμβάνουν την K65R μετάλλαξη (βλ. παράγραφο 4. 4).
Κλινικές μελέτες σε ασθενείς που είχαν ήδη δεχθεί θεραπεία αξιολόγησαν την αντι- HIV δράση του tenofovir disoproxil 245 mg (ως fumarate) έναντι στελεχών του HIV- 1 με αντοχή στους νουκλεοσιδικούς αναστολείς.
Τα αποτελέσματα δείχνουν ότι ασθενείς με HIV που εκφράζει 3 ή περισσότερες μεταλλάξεις που συσχετίζονται με ανάλογα θυμιδίνης (TAMs) και περιλαμβάνουν, την M41L ή L210W μετάλλαξη της ανάστροφης μεταγραφάσης, επέδειξαν μειωμένη ανταπόκριση στην αγωγή με tenofovir disoproxil 245 mg (ως fumarate).
Κλινικά αποτελέσματα:
Η αποτελεσματικότητα του tenofovir disoproxil fumarate σε ενήλικες ασθενείς που έχουν ήδη δεχθεί αγωγή και πρωτοθεραπευόμενους με HIV- 1 λοίμωξη έχει αποδειχθεί σε μελέτες διάρκειας 48 εβδομάδων.
Στη μελέτη GS- 99- 907 χορηγήθηκε εικονικό φάρμακο ή το tenofovir disoproxil 245 mg (ως fumarate) σε 550 ασθενείς που είχαν ήδη δεχθεί αγωγή για 24 εβδομάδες.
Κατά την έναρξη της δοκιμής ο μέσος αριθμός κυττάρων CD4 ήταν 427 κύτταρα/ mm3, η μέση τιμή HIV- 1 RNA στο πλάσμα ήταν 3, 4 log10 αντίγραφα/ ml (το 78% των ασθενών είχε ιικό φορτίο < 5. 000 αντίγραφα/ ml) και η μέση διάρκεια της προηγούμενης θεραπείας HIV ήταν 5, 4 χρόνια.
Η γονοτυπική ανάλυση των απομονωμένων ιών HIV κατά την έναρξη από 253 ασθενείς έδειξε ότι το 94% των ασθενών παρουσίασε ανθεκτικές μεταλλάξεις HIV- 1 που σχετίζονταν με νουκλεοσιδικούς αναστολείς της ανάστροφης μεταγραφάσης, το 58% παρουσίασε μεταλλάξεις που σχετίζονταν με πρωτεασικούς αναστολείς και το 48% παρουσίασε μεταλλάξεις που σχετίζονταν με μη νουκλεοσιδικούς αναστολείς της ανάστροφης μεταγραφάσης.
14 Κατά την 24η εβδομάδα, η μέση, χρονικά σταθμισμένη μεταβολή από την τιμή κατά την έναρξη όσον αφορά τα HIV- 1 RNA επίπεδα στο πλάσμα (DAVG24) ήταν - 0, 03 log10 αντίγραφα/ ml και - 0, 61 log10 αντίγραφα/ ml για τις ομάδες του εικονικού φαρμάκου και του tenofovir disoproxil 245 mg (ως fumarate) (p < 0, 0001).
Κατά την 24η εβδομάδα, παρατηρήθηκε μια σημαντική στατιστική διαφορά, υπέρ της αγωγής με το tenofovir disoproxil 245 mg (ως fumarate), στη μέση, χρονικά σταθμισμένη μεταβολή (DAVG24) του αριθμού κυττάρων CD4 από την έναρξη (+13 κύτταρα/ mm3 για την ομάδα του tenofovir disoproxil 245 mg (ως fumarate) έναντι - 11 κυττάρων/ mm3 για την ομάδα εικονικού φαρμάκου, τιμή p = 0, 0008).
Η αντι- ιϊκή ανταπόκριση του tenofovir disoproxil fumarate ήταν παραμένουσα και για τις 48 εβδομάδες (DAVG48 ήταν - 0, 57 log10 αντίγραφα/ ml, το ποσοστό των ασθενών με HIV- 1 RNA κάτω από 400 ή 50 αντίγραφα ήταν 41% και 18% αντίστοιχα) Οκτώ (2%) ασθενείς υπό tenofovir disoproxil 245 mg (ως fumarate) ανέπτυξαν την K65R μετάλλαξη εντός των πρώτων 48 εβδομάδων.
Η διάρκειας 144- εβδομάδων διπλή τυφλή, ενεργά ελεγχόμενη φάση της μελέτης GS- 99- 903, αξιολόγησε την αποτελεσματικότητα και την ασφάλεια του tenofovir disoproxil 245 mg (ως fumarate) έναντι της σταβουδίνης όταν χρησιμοποιείται σε συνδυασμό με λαμιβουδίνη και εφαβιρένζη σε πρωτοθεραπευόμενους με αντιρετροϊκή θεραπεία ασθενείς με HIV- 1 λοίμωξη.
Κατά την έναρξη η μέση τιμή των CD4 κυττάρων ήταν 279 κύτταρα/ mm3, το μέσο ιϊκό φορτίο ήταν 4, 91 log10 αντίγραφα/ ml, 19% των ασθενών είχαν συμπτωματική HIV- 1 λοίμωξη και 18% είχαν AIDS.
Οι ασθενείς κατηγοριοποιήθηκαν βάσει των HIV- 1 RNA και του αριθμού των CD4 κυττάρων κατά την έναρξη.
Κατά την έναρξη 43% των ασθενών είχαν ιϊκό φορτίο > 100. 000 αντίγραφα/ ml και 39% είχαν αριθμό CD4 κυττάρων < 200 κύτταρα/ ml.
Με ανάλυση πρόθεσης θεραπείας, (Ελλιπή δεδομένα και μετάταξη σε αντιρετροϊκή θεραπεία (ART) θεωρήθηκαν ως αποτυχία), το ποσοστό ασθενών με HIV- 1 RNA κάτω από 400 αντίγραφα/ ml και 50 αντίγραφα/ ml μετά 48 εβδομάδες θεραπείας ήταν 80% και 76% αντίστοιχα στο σκέλος του tenofovir disoproxil 245 mg (ως fumarate) σε σύγκριση με 84% και 80% του σκέλους της σταβουδίνης.
Κατά την 144η εβδομάδα το ποσοστό των ασθενών με HIV- 1 RNA κάτω από 400 αντίγραφα/ ml και 50 αντίγραφα/ ml ήταν 71% και 68% αντίστοιχα στο σκέλος του tenofovir disoproxil 245 mg (ως fumarate), σε σύγκριση με 64% και 63% στο σκέλος της σταβουδίνης.
Η κατά μέσο όρο αλλαγή από την έναρξη για το HIV- 1 RNA και τον αριθμό των CD4 κυττάρων κατά την 48η εβδομάδα θεραπείας ήταν παρόμοιος και στις δύο ομάδες υπό θεραπεία (- 3, 09 και - 3, 09 log10 αντίγραφα/ ml, +169 και 167 κύτταρα/ mm3 στις ομάδες του tenofovir disoproxil 245 mg (ως fumarate) και σταβουδίνης αντίστοιχα).
Κατά την 144η εβδομάδα η μέση αλλαγή κατά την έναρξη παρέμεινε παρόμοια και στα δύο σκέλη της θεραπείας (- 3, 07 και - 3, 03 log10 αντίγραφα/ ml +263 και +283 κύτταρα/ mm3 στις ομάδες του tenofovir disoproxil 245 mg (ως fumarate) και της σταβουδίνης αντίστοιχα).
Μία σταθερή ανταπόκριση στην θεραπεία με tenofovir disoproxil 245 mg (ως fumarate) διαπιστώθηκε ασχέτως του αριθμού CD4 κυττάρων κατά την έναρξη.
Η K65R μετάλλαξη εμφανίσθηκε σε ελαφρά υψηλότερο ποσοστό ασθενών στην ομάδα του tenofovir disoproxil fumarate σε σύγκριση με την ομάδα ελέγχου (2, 3% έναντι 0, 7%).
Η αντοχή στην εφαβιρενζη ή στην λαμιβουδίνη είτε προηγείτο είτε συνέπιπτε με την ανάπτυξη της K65R σε όλες τις περιπτώσεις.
Οκτώ ασθενείς είχαν HIV με έκφραση της K65R στο σκέλος του tenofovir disoproxil 245 mg (ως fumarate), σε 7 εκ των οποίων εμφανίστηκε κατά τη διάρκεια των πρώτων 48 εβδομάδων της θεραπείας και στον τελευταίο την 96η εβδομάδα.
Δεν παρατηρήθηκε περαιτέρω ανάπτυξη της K65R μέχρι την 144η εβδομάδα.
Από γονοτυπικές και φαινοτυπικές αναλύσεις δεν υπήρξε ένδειξη άλλων οδών για ανάπτυξη αντοχής στο tenofovir.
Δεδομένα σχετικά με τον HBV:
HBV αντι- ιική δράση in vitro:
Η αντι- ιική δράση in vitro του tenofovir κατά του HBV αξιολογήθηκε στην κυτταρική γραμμή HepG2 2. 2. 15.
Οι τιμές EC50 για το tenofovir ήταν στο εύρος από 0, 14 έως 1, 5 μmol/ l, με τιμές CC50 (50% συγκέντρωση κυτταροτοξικότητας) > 100 μmol/ l.
Αντοχή:
Δεν αναγνωρίστηκαν HBV μεταλλάξεις σχετιζόμενες με αντοχή στο tenofovir disoproxil fumarate (βλ.
Κλινικά αποτελέσματα).
Σε αναλύσεις με κυτταρική βάση, τα στελέχη HBV που εκφράζουν τις μεταλλάξεις rtV173L, rtL180M και rtM204I/ V που σχετίζονται με αντοχή στη
15 λαμιβουδίνη και στην τελμπιβουδίνη έδειξαν ευαισθησία στο tenofovir στο εύρος από 0, 7 έως 3, 4 φορές εκείνη του αρχέγονου ιού.
Τα στελέχη HBV που εκφράζουν τις μεταλλάξεις rtL180M, rtT184G, rtS202G/ I, rtM204V και rtM250V που σχετίζονται με αντοχή στο entecavir έδειξαν ευαισθησία στο tenofovir στο εύρος από 0, 6 έως 6, 9 φορές εκείνη του αρχέγονου ιού.
Τα στελέχη HBV που εκφράζουν τις μεταλλάξεις rtA181V και rtN236T που σχετίζονται με αντοχή στο adefovir έδειξαν ευαισθησία στο tenofovir στο εύρος από 2, 9 έως 10 φορές εκείνη του αρχέγονου ιού.
Οι ιοί που περιέχουν τη μετάλλαξη rtA181T παρέμειναν ευαίσθητοι στο tenofovir με τιμές EC50 1, 5 φορά εκείνη του αρχέγονου ιού.
Κλινικά αποτελέσματα:
Η απόδειξη των θετικών επιδράσεων του tenofovir disoproxil fumarate βασίζεται σε ιστολογικές, ιολογικές, βιοχημικές και ορολογικές ανταποκρίσεις κυρίως σε πρωτοθεραπευόμενους ενήλικες με HBeAg θετική ή HBeAg αρνητική χρόνια ηπατίτιδα B με αντιρροπούμενη ηπατική νόσο.
Εμπειρία με ασθενείς με αντιρροπούμενη ηπατική νόσο:
Τα αποτελέσματα 48 εβδομάδων από δύο τυχαιοποιημένες, διπλές τυφλές μελέτες φάσης 3 που σύγκριναν το tenofovir disoproxil fumarate με το adefovir dipivoxil σε ασθενείς με αντιρροπούμενη ηπατική νόσο παρουσιάζονται στον Πίνακα 2 παρακάτω.
Η μελέτη GS- US- 174- 0103 διενεργήθηκε σε 266 (τυχαιοποιημένους και υπό θεραπεία) HBeAg θετικούς ασθενείς, ενώ η μελέτη GS- US- 174- 0102 διενεργήθηκε σε 375 (τυχαιοποιημένους και υπό θεραπεία) ασθενείς αρνητικούς για HBeAg και θετικούς για HBeAb.
Και στις δύο αυτές μελέτες, το tenofovir disoproxil fumarate ήταν σημαντικά ανώτερο σε σχέση με το adefovir dipivoxil για το πρωτογενές καταληκτικό σημείο πλήρους ανταπόκρισης (καθοριζόμενο ως επίπεδα HBV DNA < 400 αντίγραφα/ ml και βελτίωση στην κλίμακα Knodell φλεγμονής- νέκρωσης τουλάχιστον 2 σημείων χωρίς επιδείνωση στην κλίμακα ίνωσης Knodell).
Η θεραπεία με tenofovir disoproxil 245 mg (ως fumarate) συσχετίστηκε επίσης με σημαντικά υψηλότερες αναλογίες ασθενών με HBV DNA < 400 αντίγραφα/ ml σε σύγκριση με τη θεραπεία με adefovir dipivoxil 10 mg.
Και οι δύο θεραπείες παρείχαν παρόμοια αποτελέσματα όσον αφορά την ιστολογική ανταπόκριση (καθοριζόμενη ως βελτίωση στην κλίμακα Knodell φλεγμονής- νέκρωσης τουλάχιστον 2 σημείων χωρίς επιδείνωση στην κλίμακα ίνωσης Knodell) κατά την 48η εβδομάδα (βλέπε Πίνακα 2 παρακάτω).
Στη μελέτη GS- US- 174- 0103 σε μια σημαντικά υψηλότερη αναλογία ασθενών στην ομάδα tenofovir disoproxil fumarate από εκείνη στην ομάδα adefovir dipivoxil εμφανίστηκε ομαλοποιημένη η ALT και επετεύχθη αρνητικοποίηση του HBsAg κατά την 48η εβδομάδα (βλέπε Πίνακα 2 παρακάτω).
16 Πίνακας 2:
Παράμετροι αποτελεσματικότητας σε HBeAg θετικούς και HBeAg αρνητικούς ασθενείς με αντιρροπούμενη νόσο κατά την 48η εβδομάδα
Μελέτη 174- 0102 (HBeAg αρνητικό)
Μελέτη 174- 0103 (HBeAg θετικό)
Παράμετρος
Tenofovir Adefovir dipivoxil
Tenofovir Adefovir dipivoxil
disoproxil 245 mg (ως fumarate)
10
mg disoproxil 245 mg (ως fumarate)
10 mg
n = 250
n
= 125 n = 176
n = 90
Πλήρης ανταπόκριση (%) Ιστολογία
a
71 *
49 67 *
12
Ιστολογική ανταπόκριση (%) b
72
69 74
68
Διάμεση μείωση HBV DNA από την έναρξηc
- 4, 7 *
- 4, 0 - 6, 4 *
- 3, 7
(log10 αντίγραφα/ ml) HBV DNA (%) < 400 αντίγραφα/ ml (< 69 IU/ ml) ALT (%)
93 *
63
76 *
13
Ομαλοποιημένη ALTd Ορολογία (%)
76
77
68 *
54
HBeAg αρνητικοποίηση / ορομετατροπή
Δεν εφαρμόζεται Δεν εφαρμόζεται
22/ 21
18/ 18
HBsAg αρνητικοποίηση / ορομετατροπή
0/ 0 0/ 0
3 * / 1
0/ 0
* Τιμή p έναντι adefovir dipivoxil < 0, 05, a Πλήρης ανταπόκριση καθοριζόμενη ως επίπεδα HBV DNA < 400 αντίγραφα/ ml και βελτίωση στην κλίμακα Knodell φλεγμονής- νέκρωσης τουλάχιστον 2 σημείων χωρίς επιδείνωση στην κλίμακα ίνωσης Knodell, b Βελτίωση στην κλίμακα Knodell φλεγμονής- νέκρωσης τουλάχιστον 2 σημείων χωρίς επιδείνωση στην κλίμακα ίνωσης Knodell, c Η διάμεση μεταβολή HBV DNA από την έναρξη αντικατοπτρίζει μόνο τη διαφορά μεταξύ του HBV DNA κατά την έναρξη και του ορίου ανίχνευσης (LOD) της ανάλυσης, d Ο πληθυσμός που χρησιμοποιήθηκε για την ανάλυση της ομαλοποίησης της ALT συμπεριέλαβε μόνο ασθενείς με ALT πάνω από το ΑΦΟ κατά την έναρξη.
Το tenofovir disoproxil fumarate συσχετίστηκε με σημαντικά υψηλότερες αναλογίες ασθενών με μη ανιχνεύσιμο HBV DNA (< 169 αντίγραφα/ ml [< 29 IU/ ml], όριο της ποσοτικοποίησης της ανάλυσης HBV Roche Cobas Taqman), σε σύγκριση με το adefovir dipivoxil (μελέτη GS- US- 174- 0102, 91%, 56% και μελέτη GS- US- 174- 0103, 69%, 9%, αντίστοιχα).
Η ανταπόκριση στη θεραπεία με tenofovir disoproxil fumarate ήταν συγκρίσιμη στους ασθενείς σε προηγούμενη θεραπεία με νουκλεοσίδια (n = 51) και στους πρωτοθεραπευόμενους με νουκλεοσίδια ασθενείς (n = 375), καθώς και στους ασθενείς με φυσιολογική ALT (n = 21) και μη φυσιολογική ALT (n = 405) κατά την έναρξη, όταν συνδυάστηκαν οι μελέτες GS- US- 174- 0102 και GS- US- 174- 0103.
Σαράντα εννέα από τους 51 ασθενείς σε προηγούμενη θεραπεία με νουκλεοσίδια είχαν προηγουμένως λάβει θεραπεία με λαμιβουδίνη.
Στο εβδομήντα τρία τοις εκατό των ασθενών σε προηγούμενη θεραπεία με νουκλεοσίδια και στο 69% των πρωτοθεραπευόμενων με νουκλεοσίδια ασθενών επετεύχθη πλήρης ανταπόκριση στη θεραπεία, ενώ στο 90% των πρωτοθεραπευόμενων με νουκλεοσίδια ασθενών και στο 88% των ασθενών σε προηγούμενη θεραπεία με νουκλεοσίδια επετεύχθη καταστολή του HBV DNA < 400 αντίγραφα/ ml.
Όλοι οι ασθενείς με φυσιολογική ALT
17 κατά την έναρξη και το 88% των ασθενών με μη φυσιολογική ALT κατά την έναρξη πέτυχαν καταστολή του HBV DNA < 400 αντίγραφα/ ml.
Σε τυχαιοποιημένη, διπλή τυφλή, ελεγχόμενη μελέτη 48 εβδομάδων με tenofovir disoproxil 245 mg (ως fumarate) σε ασθενείς με συνυπάρχουσα HIV- 1 λοίμωξη και χρόνια ηπατίτιδα B σε προηγούμενη θεραπεία με λαμιβουδίνη (μελέτη ACTG 5127), τα μέσα επίπεδα HBV DNA ορού κατά την έναρξη σε ασθενείς τυχαιοποιημένους στο σκέλος tenofovir ήταν 9, 45 log10 αντίγραφα/ ml (n = 27).
Η θεραπεία με tenofovir disoproxil 245 mg (ως fumarate) συσχετίστηκε με μια μέση μεταβολή στο HBV DNA ορού από την έναρξη, στους ασθενείς για τους οποίους υπήρχαν δεδομένα 48 εβδομάδων, της τάξης του - 5, 74 log10 αντίγραφα/ ml (n = 18).
Επιπλέον, 61% των ασθενών είχαν φυσιολογική ALT κατά την 48η εβδομάδα.
Εμπειρία σε ασθενείς με επιμένουσα ιική αντιγραφή:
Η αποτελεσματικότητα και η ασφάλεια του tenofovir disoproxil 245 mg (ως fumarate) ή του tenofovir disoproxil 245 mg (ως fumarate) συν 200 mg emtricitabine βρίσκεται υπό αξιολόγηση σε τυχαιοποιημένη, διπλή τυφλή μελέτη (μελέτη GS- US- 174- 0106), σε HBeAg θετικούς και HBeAg αρνητικούς ασθενείς που είχαν επιμένουσα ιαιμία (HBV DNA ≥ 1. 000 αντίγραφα/ ml) ενώ λάμβαναν adefovir dipivoxil 10 mg για περισσότερο από 24 εβδομάδες.
Συνολικά κατά την 24η εβδομάδα, η θεραπεία με αγωγή που περιείχε tenofovir είχε ως αποτέλεσμα 77% (46/ 60) των ασθενών με HBV DNA < 400 αντίγραφα/ ml (< 69 IU/ ml) και 62% (37/ 60) των ασθενών με μη ανιχνεύσιμο HBV DNA (κάτω από 169 αντίγραφα/ ml [< 29 IU/ ml], όριο της ποσοτικοποίησης της ανάλυσης HBV Roche Cobas TaqMan).
Επιπρόσθετα, κατά την 24η εβδομάδα, το ποσοστό των ασθενών με φυσιολογική ALT ήταν 68% (42/ 62).
Κλινική αντοχή:
Τετρακόσιοι είκοσι έξι HBeAg αρνητικοί (GS- US- 174- 0102, n = 250) και HBeAg θετικοί (GS- US- 174- 0103, n = 176) ασθενείς αξιολογήθηκαν για γονοτυπικές μεταβολές στην HBV πολυμεράση.
Γονοτυπικές αξιολογήσεις διενεργήθηκαν σε όλους τους ασθενείς με HBV DNA > 400 αντίγραφα/ ml κατά την 48η εβδομάδα.
Δεν αναγνωρίστηκαν μεταλλάξεις σχετιζόμενες με αντοχή στο tenofovir disoproxil fumarate.
5. 2 Φαρμακοκινητικές ιδιότητες
Το tenofovir disoproxil fumarate είναι ένα υδατοδιαλυτό εστερικό προφάρμακο το οποίο μετατρέπεται ταχέως in vivo σε tenofovir και φορμαλδεϋδη.
Το tenofovir μετατρέπεται ενδοκυτταρικά σε tenofovir monophosphate και στη δραστική ουσία το tenofovir diphosphate.
Απορρόφηση Μετά τη χορήγηση του tenofovir disoproxil fumarate από του στόματος σε ασθενείς με HIV, το tenofovir disoproxil fumarate απορροφάται γρήγορα και μετατρέπεται σε tenofovir.
Η χορήγηση πολλαπλών δόσεων tenofovir disoproxil fumarate μαζί με γεύμα σε ασθενείς με HIV είχε ως αποτέλεσμα μέσες τιμές (% CV) tenofovir Cmax, AUCo- ∞ και Cmin 326 (36, 6%) ng/ ml, 3. 324 (41, 2%) ng· h/ ml και 64, 4 (39, 4%) ng/ ml αντίστοιχα.
Οι μέγιστες συγκεντρώσεις του tenofovir παρατηρούνται στον ορό μέσα σε μια ώρα από τη λήψη του φαρμάκου από ασθενείς σε νηστεία και μέσα σε δυο ώρες όταν λαμβάνεται με την τροφή.
Η από του στόματος βιοδιαθεσιμότητα του tenofovir από το tenofovir disoproxil fumarate σε ασθενείς σε νηστεία ήταν περίπου 25%.
Η χορήγηση του tenofovir disoproxil fumarate μαζί με γεύμα υψηλής περιεκτικότητας σε λιπαρά επαύξησε την από του στόματος βιοδιαθεσιμότητα, αυξάνοντας την AUC του tenofovir κατά 40% περίπου και τη Cmax κατά 14% περίπου.
Μετά την πρώτη δόση tenofovir disoproxil fumarate σε ασθενείς μετά από γεύμα, η μέση Cmax στον ορό κυμαινόταν από 213 έως 375 ng/ ml.
Εν τούτοις, η χορήγηση του tenofovir disoproxil fumarate με ελαφρύ γεύμα δεν επέδρασε σημαντικά στη φαρμακοκινητική του tenofovir.
Κατανομή Κατόπιν ενδοφλέβιας χορήγησης ο όγκος κατανομής του tenofovir σε σταθερή κατάσταση υπολογίσθηκε περίπου στα 800 ml/ kg.
Μετά τη χορήγηση tenofovir disoproxil fumarate από του στόματος το tenofovir κατανέμεται στους περισσότερους ιστούς, με υψηλότερες συγκεντρώσεις στους
18 νεφρούς, το ήπαρ και το περιεχόμενο των εντέρων (προκλινικές μελέτες).
Η in vitro πρωτεϊνική δέσμευση του tenofovir σε πρωτεΐνες του πλάσματος ή του ορού ήταν μικρότερη από 0, 7 και 7, 2% αντίστοιχα, στο εύρος συγκεντρώσεων του tenofovir από 0, 01 έως 25 μg/ ml.
Βιομετασχηματισμός Σε μελέτες in vitro διαπιστώθηκε ότι ούτε το tenofovir disoproxil fumarate ούτε το tenofovir αποτελούν υπόστρωμα των ενζύμων CYP450.
Ακόμα, σε σημαντικά μεγαλύτερες συγκεντρώσεις (περίπου 300 φορές) από αυτές που έχουν παρατηρηθεί in vivo, το tenofovir δεν ανέστειλε in vitro το μεταβολισμό φαρμάκων που επιτελεί οποιαδήποτε από τις κυριότερες ισομορφές του ανθρώπινου CYP450 οι οποίες συμμετέχουν στο βιομετασχηματισμό των φαρμάκων (CYP3A4, CYP2D6, CYP2C9, CYP2E1 ή CYP1A1/ 2).
To tenofovir disoproxil fumarate, σε συγκέντρωση 100 μmol/ l δεν είχε καμία επίδραση σε οποιαδήποτε από τις ισομορφές του CYP450, εκτός από το CYP1A1/ 2, όπου παρατηρήθηκε μια μικρή (6%) αλλά στατιστικά σημαντική μείωση στο μεταβολισμό του υποστρώματος του CYP1A1/ 2.
Βάσει αυτών των δεδομένων, η πιθανότητα εκδήλωσης κλινικά σημαντικών αλληλεπιδράσεων που να περιλαμβάνουν το tenofovir disoproxil fumarate και άλλα φαρμακευτικά προϊόντα που μεταβολίζονται από το CYP450 είναι μικρή.
Απέκκριση Το tenofovir απεκκρίνεται κυρίως μέσω των νεφρών μέσω διήθησης και ενός ενεργού συστήματος σωληναριακής μεταφοράς με περίπου 70- 80% της δόσης να απεκκρίνεται αμετάβλητη στα ούρα κατόπιν ενδοφλέβιας χορήγησης.
Η συνολική κάθαρση υπολογίζεται να είναι περίπου 230 ml/ h/ kg (περίπου 300 ml/ min).
Η νεφρική κάθαρση έχει υπολογισθεί περίπου στα 160 ml/ h/ kg (περίπου 210 ml/ min), που είναι πέραν του ρυθμού σπειραματικής διήθησης.
Αυτό υποδεικνύει ότι η ενεργός σωληναριακή απέκκριση αποτελεί σημαντικό μέρος της απέκκρισης του tenofovir.
Κατόπιν χορήγησης από το στόμα η τελική ημίσεια ζωή του tenofovir είναι κάπου 12 έως 18 ώρες.
Οι μελέτες κατέδειξαν ότι η οδός της ενεργού σωληναριακής απέκκρισης του tenofovir εισρρέει στο εγγύς σωληναριακό κύτταρο μέσω των μεταφορέων human organic anion transporters (hOAT) 1 και 3 και εκκρέει στα ούρα μέσω της πολυανθεκτικής σε φάρμακα πρωτεΐνης MRP 4.
Γραμμικότητα/ μη γραμμικότητα Η φαρμακοκινητική του tenofovir ήταν ανεξάρτητη της δόσης του tenofovir disoproxil fumarate, στο δοσολογικό εύρος από 75 έως 600 mg και δεν επηρεάστηκε από την επανάληψη των δόσεων σε οποιοδήποτε δοσολογικό επίπεδο.
Ηλικία και φύλο Περιορισμένα στοιχεία σχετικά με τις φαρμακοκινητικές ιδιότητες του tenofovir στις γυναίκες δεν υποδεικνύουν σημαντικές επιδράσεις ως προς το φύλο.
Δεν έχουν πραγματοποιηθεί φαρμακοκινητικές μελέτες σε παιδιά και σε εφήβους (κάτω από 18) ή σε ηλικιωμένους (πάνω από 65).
Δεν έχουν μελετηθεί οι φαρμακοκινητικές ιδιότητες συγκεκριμένα σε διαφορετικές εθνοτικές ομάδες.
Νεφρική ανεπάρκεια Οι φαρμακοκινητικές παράμετροι του tenofovir καθορίσθηκαν μετά την χορήγηση μίας δόσης tenofovir disoproxil 245 mg σε 40 ασθενείς που δεν είχαν μολυνθεί με HIV ή HBV και εμφανίζουν διαφόρου βαθμού νεφρική ανεπάρκεια που καθορίσθηκε σύμφωνα με την κάθαρση κρεατινίνης κατά την έναρξη (CrCl) (φυσιολογική νεφρική λειτουργία όταν CrCl > 80 ml/ min, ήπια με CrCl=50- 79 ml/ min, μέτρια με CrCl=30- 49 ml/ min και σοβαρή με CrCl=10- 29 ml/ min).
Σε σύγκριση με ασθενείς με φυσιολογική νεφρική λειτουργία, ή μέση έκθεση σε tenofovir ± σταθερά απόκληση, αυξήθηκε από 2. 185 (12%) ng· h/ ml σε άτομα με CrCl > 80 ml/ min σε αντίστοιχα 3. 064 (30%) ng· h/ ml, 6. 009 (42%) ng h/ ml και 15. 985 (45%) ng· h/ ml σε ασθενείς με ήπια, μέτρια και σοβαρή νεφρική ανεπάρκεια.
Οι δοσολογικές οδηγίες σε ασθενείς με νεφρική ανεπάρκεια, με αύξηση του δοσολογικού μεσοδιαστήματος, αναμένεται να έχουν αποτέλεσμα υψηλότερες μέγιστες συγκεντρώσεις πλάσματος και χαμηλότερα C min επίπεδα σε ασθενείς με νεφρική ανεπάρκεια σε
19 σύγκριση με ασθενείς με φυσιολογική νεφρική λειτουργία.
Η κλινική σημασία των ανωτέρω είναι άγνωστη.
Σε ασθενείς με νεφρική νόσο τελικού σταδίου (ΝΝΤΣ) (CrCl < 10 ml/ min) που έχουν ανάγκη αιμοκάθαρσης, μεταξύ των συνεδριών οι συγκεντρώσεις του tenofovir αυξήθηκαν σημαντικά εντός 48 ωρών, επιτυγχάνοντας μία μέση Cmax της τάξης του 1. 032 ng· h/ ml και μέση AUC0- 48h της τάξης του 42. 857 ng· h/ ml.
Συνιστάται το δοσολογικό μεσοδιάστημα για το tenofovir disoproxil 245 mg (ως fumarate) να διαφοροποιείται σε ασθενείς με κάθαρση κρεατινίνης < 50 ml/ min ή σε ασθενείς που ήδη έχουν ΝΝΤΣ και έχουν ανάγκη αιμοκάθαρσης (βλ. παράγραφο 4. 2).
Η φαρμακοκινητική του tenofovir σε ασθενείς με κάθαρση κρεατινίνης < 10 ml/ min και σε ασθενείς με ΝΝΤΣ που αντιμετωπίζεται με περιτοναϊκή ή άλλες μορφές διάλυσης δεν έχει μελετηθεί.
Ηπατική ανεπάρκεια Σε ασθενείς με ποικίλου βαθμού ηπατική ανεπάρκεια, οι οποίοι δεν είχαν προσβληθεί από τον ιό HIV ή HBV χορηγήθηκε μονήρης δόση 245 mg tenofovir disoproxil σύμφωνα με την κατάταξη Child - Pugh- Turcotte (CPT).
Η φαρμακοκινητική του tenofovir δεν μεταβλήθηκε σημαντικά σε άτομα με ηπατική ανεπάρκεια, υποδεικνύοντας ότι, στα άτομα αυτά δεν απαιτείται αναπροσαρμογή της δόσης.
Οι μέσες τιμές (% CV) Cmax και AUCo- ∞ του tenofovir ήταν 223 (34, 8%) ng· h/ ml και 2. 050 (50, 8%) ng· h/ ml αντίστοιχα, σε φυσιολογικά άτομα σε σύγκριση με τις τιμές 289 (46, 0%) ng· h/ ml και 2. 310 (43, 5%) ng· h/ ml σε άτομα με μέτρια ηπατική ανεπάρκεια και 305 (24, 8%) ng· h/ ml και 2. 740 (44, 0%) ng· h/ ml σε άτομα με σοβαρή ηπατική ανεπάρκεια.
Ενδο- κυτταρικές φαρμακοκινητικές ιδιότητες Σε μη πολλαπλασιαζόμενα μονοπύρηνα κύτταρα του περιφερικού αίματος (PBMCs) η ημίσεια ζωή του tenofovir diphosphate ανευρέθηκε περίπου στις 50 ώρες, ενώ η ημίσεια ζωή σε PBMCs τα οποία είχαν υποστεί διέγερση με φυτοαιμοσυγκολλητίνη ανευρέθηκε περίπου στις 10 ώρες.
5. 3 Προκλινικά δεδομένα για την ασφάλεια
Οι προκλινικές μελέτες που πραγματοποιήθηκαν σε αρουραίους, σε σκύλους και σε πίθηκους έδειξαν επιδράσεις σε όργανα- στόχους στη γαστρεντερική οδό, τους νεφρούς, στα οστά και ελάττωση στη συγκέντρωση φωσφόρου ορού.
Η οστική τοξικότητα διαγνώσθηκε ως οστεομαλακία (πίθηκοι) και ελάττωση της οστικής πυκνότητας (αρουραίοι και σκύλοι).
Τα ευρήματα των μελετών στους αρουραίους και τους πιθήκους έδειξαν φαρμακοεξαρτώμενη ελάττωση της εντερικής απορρόφησης του φωσφόρου, με πιθανή δευτερογενή μείωση της οστικής πυκνότητας.
Παρ ’ όλα αυτά δεν μπορούμε να εξάγουμε συμπεράσματα όσον αφορά τους υποκείμενους μηχανισμούς αυτών των τοξικών επιδράσεων.
Μελέτες αναπαραγωγής πραγματοποιήθηκαν σε αρουραίους και σε κουνέλια.
Δεν παρουσιάστηκε καμία επίδραση στις παραμέτρους του ζευγαρώματος ή της γονιμότητας ή της κύησης ή στις εμβρυϊκές παραμέτρους.
Δεν εμφανίστηκαν μακροσκοπικές εμβρυϊκές μεταβολές στους μαλακούς ιστούς ή τους ιστούς των οστών.
Το tenofovir disoproxil fumarate μείωσε το δείκτη βιωσιμότητας και το βάρος των κουταβιών σε περι - και μεταγεννητικές μελέτες τοξικότητας.
Οι γονιδιοτοξικές μελέτες έδειξαν ότι το tenofovir disoproxil fumarate είχε αρνητικό αποτέλεσμα στην in vivo δοκιμασία μικροπυρήνων μυελού οστών ποντικού, είχε όμως θετικό αποτέλεσμα επαγωγής πρόσθιων μεταλλάξεων στην in vitro κυτταρική δοκιμασία λεμφώματος ποντικού L5178Y, παρουσία και απουσία μεταβολικής ενεργοποίησης S9.
Το tenofovir disoproxil fumarate ήταν θετικό στο τεστ Ames (στέλεχος ΤΑ 1535) στις δυο από τις τρεις μελέτες, μια φορά παρουσία του μίγματος S9 (αύξηση ίση με 6, 2 έως 6, 8 φορές) και μια φορά χωρίς το μίγμα S9.
Το tenofovir disoproxil fumarate ήταν επίσης ήπια θετικό σε μία in vivo / in vitro δοκιμασία απρογραμμάτιστης σύνθεσης DNA σε ηπατοκύτταρα πρωτεύοντος αρουραίου.
20 Το Tenofovir disoproxil fumarate δεν επέδειξε πιθανή καρκινογόνο δράση σε μακροπρόθεσμες μελέτες καρκινογένεσης με από στόματος χορήγηση σε επίμυες.
Μακροπρόθεσμη μελέτη καρκινογένεσης με από στόματος χορήγηση σε επίμυες, έδειξε χαμηλή επίπτωση όγκων του δωδεκαδακτύλου, η οποία κατά πάσα πιθανότητα συσχετίστηκε με τις υψηλές τοπικές συγκεντρώσεις του tenofovir disoproxil fumarate στο γαστρενετρικό σωλήνα, όταν αυτό χορηγήθηκε σε δόση 600 mg/ kg / ημερησίως.
Αν και ο μηχανισμός της δημιουργίας των όγκων είναι αβέβαιος, τα ευρήματα δεν φαίνεται να σχετίζονται με ανθρώπους.
6.
ΦΑΡΜΑΚΕΥΤΙΚΕΣ ΠΛΗΡΟΦΟΡΙΕΣ
6. 1 Κατάλογος εκδόχων
Πυρήνας:
Μικροκρυσταλλική κυτταρίνη (Ε460) Προζελατινοποιημένο άμυλο (χωρίς γλουτένη) Croscarmellose sodium Μονοϋδρική λακτόζη Στεατικό μαγνήσιο (Ε572)
Επικάλυψη:
Μονοϋδρική λακτόζη Υπρομελλόζη (Ε464) Διοξείδιο του τιτανίου (Ε171) Τριοξική γλυκερόλη (Ε1518) Indigo carmine aluminium lake (E132)
6. 2 Ασυμβατότητες
Δεν εφαρμόζεται.
6. 3 Διάρκεια ζωής
3 χρόνια
6. 4 Ιδιαίτερες προφυλάξεις κατά την φύλαξη του προϊόντος
Δεν υπάρχουν ειδικές οδηγίες διατήρησης για το προϊόν αυτό.
6. 5 Φύση και συστατικά του περιέκτη
To Viread διατίθεται σε φιάλες από πολυαιθυλένιο υψηλής πυκνότητας (HDPE), με ειδικό πώμα για την προστασία των παιδιών, που περιέχουν 30 επικαλυμμένα με λεπτό υμένιο δισκία, με αποξηραντική γέλη πυριτικού οξέoς.
Οι παρακάτω συσκευασίες είναι διαθέσιμες:
Κουτιά που περιέχουν 1 φιάλη με 30 επικαλυμμένα με λεπτό υμένιο δισκία και κουτιά που περιέχουν 3 φιάλες με 30 επικαλυμμένα με λεπτό υμένιο δισκία η κάθε μία.
Μπορεί να μη κυκλοφορούν όλες οι συσκευασίες.
6. 6 Ιδιαίτερες προφυλάξεις απόρριψης
Κάθε προϊόν που δεν έχει χρησιμοποιηθεί ή υπόλειμμα πρέπει να απορριφθεί σύμφωνα με τις κατά τόπους ισχύουσες σχετικές διατάξεις.
21 7.
ΚΑΤΟΧΟΣ ΤΗΣ ΑΔΕΙΑΣ ΚΥΚΛΟΦΟΡΙΑΣ
Gilead Sciences International Limited Cambridge CB21 6GT Ηνωμένο Βασίλειο
8.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 01/ 200/ 001 EU/ 1/ 01/ 200/ 002
9.
ΗΜΕΡΟΜΗΝΙΑ ΠΡΩΤΗΣ ΕΓΚΡΙΣΗΣ / ΑΝΑΝΕΩΣΗΣ ΤΗΣ ΑΔΕΙΑΣ
Ημερομηνία πρώτης έγκρισης:
5 Φεβρουαρίου 2002 Ημερομηνία τελευταίας ανανέωσης:
7 Φεβρουαρίου 2007
10.
ΗΜΕΡΟΜΗΝΙΑ ΑΝΑΘΕΩΡΗΣΗΣ ΤΟΥ ΚΕΙΜΕΝΟΥ
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ) http: // www. emea. europa. eu /.
22 ΠΑΡΑΡΤΗΜΑ II
Α.
ΚΑΤΟΧΟΣ( ΟΙ) ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ( ΟΙ) ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Β.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
23 A.
ΚΑΤΟΧΟΣ( ΟΙ) ΤΗΣ ΑΔΕΙΑΣ ΠΑΡΑΓΩΓΗΣ, ΥΠΕΥΘΥΝΟΣ( ΟΙ) ΓΙΑ ΤΗΝ ΑΠΟΔΕΣΜΕΥΣΗ ΤΩΝ ΠΑΡΤΙΔΩΝ
Όνομα και διεύθυνση του παραγωγού που είναι υπεύθυνος για την αποδέσμευση των παρτίδων
Nycomed Oranienburg GmbH Lehnitzstrasse 70- 98 D- 16515 Oranienburg Γερμανία
Gilead Sciences Limited Unit 13 Stillorgan Industrial Park Blackrock Co.
Dublin Ιρλανδία
Gilead Sciences Limited IDA Business & Technology Park Carrigtohill Co.
Cork Ιρλανδία
Στο έντυπο φύλλο οδηγιών χρήσεως του φαρμακευτικού προϊόντος πρέπει να αναγράφεται το όνομα και η διεύθυνση του παραγωγού που είναι υπεύθυνος για την αποδέσμευση της σχετικής παρτίδας.
B.
ΟΙ ΟΡΟΙ ΤΗΣ ΑΔΕΙΑΣ ΚΥΚΛΟΦΟΡΙΑΣ
• ΟΙ ΟΡΟΙ ΚΑΙ ΟΙ ΠΕΡΙΟΡΙΣΜΟΙ ΣΧΕΤΙΚΑ ΜΕ ΤΗ ΔΙΑΘΕΣΗ ΚΑΙ ΤΗ ΧΡΗΣΗ ΠΟΥ ΒΑΡΥΝΟΥΝ ΤΟΝ ΚΑΤΟΧΟ ΤΗΣ ΑΔΕΙΑΣ ΚΥΚΛΟΦΟΡΙΑΣ
Φαρμακευτικό προϊόν για το οποίο απαιτείται περιορισμένη ιατρική συνταγή (βλ. παράρτημα I:
Περίληψη των Χαρακτηριστικών του Προϊόντος, παράγραφος 4. 2).
• ΟΡΟΙ ΄Η ΠΕΡΙΟΡΙΣΜΟΙ ΟΣΟΝ ΑΦΟΡΑ ΤΗΝ ΑΣΦΑΛΗ ΚΑΙ ΑΠΟΤΕΛΕΣΜΑΤΙΚΗ ΧΡΗΣΗ ΤΟΥ ΦΑΡΜΑΚΟΥ
Δεν εφαρμόζεται.
• ΑΛΛΟΙ ΟΡΟΙ
Σύστημα φαρμακοεπαγρύπνησης
Ο ΚΑΚ πρέπει να διασφαλίσει ότι το σύστημα φαρμακοεπαγρύπνησης, όπως αυτό περιγράφεται στην έκδοση 1. 0 (24/ 05/ 2007) και περιλαμβάνεται στη τροποποίηση Τύπου ΙΙ EMEA/ H/ C/ 419/ II/ 075 και σε επακόλουθες επικαιροποιήσεις, υπάρχει και λειτουργεί πριν και κατά τη διάρκεια της κυκλοφορίας του προϊόντος στην αγορά.
Σχέδιο Διαχείρισης Κινδύνου
Ο ΚΑΚ δεσμεύεται να πραγματοποιήσει τις μελέτες και τις επιπρόσθετες δραστηριότητες φαρμακοεπαγρύπνησης που καθορίζονται λεπτομερώς στο Πρόγραμμα Φαρμακοεπαγρύπνησης, όπως συμφωνήθηκε στην έκδοση 3. 0 του Σχεδίου Διαχείρισης Κινδύνου, που παρουσιάζεται σε απάντηση των ερωτήσεων ως μέρους της διαδικασίας EMEA/ H/ C/ 419/ II/ 075 και σε επακόλουθες επικαιροποιήσεις του Σχεδίου Διαχείρισης Κινδύνου που εγκρίθηκαν από την CHMP.
Το επικαιροποιημένο Σχέδιο Διαχείρισης Κινδύνου θα πρέπει, σύμφωνα με την κατευθυντήρια γραμμή της CHMP σχετικά με τα Συστήματα Διαχείρισης Κινδύνου για φαρμακευτικά προϊόντα
24 ανθρώπινης χρήσης, να υποβάλλεται ταυτόχρονα με την επόμενη Έκθεση Περιοδικής Παρακολούθησης Ασφάλειας (ΕΠΠΑ).
Επιπρόσθετα, θα πρέπει να υποβάλλεται ένα επικαιροποιημένο Σχέδιο Διαχείρισης Κινδύνου • Όταν λαμβάνονται νέες πληροφορίες που θα μπορούσαν να έχουν επιπτώσεις στις τρέχουσες Προδιαγραφές Ασφαλείας, στο Πρόγραμμα Φαρμακοεπαγρύπνησης ή σε δραστηριότητες ελαχιστοποίησης κινδύνου • Εντός 60 ημερών από ένα σημαντικό κύριο σημείο που επιτυγχάνεται (φαρμακοεπαγρύπνηση ή ελαχιστοποίηση κινδύνου) • Κατά παράκληση του ΕΜΕΑ
ΕΠΠΑ
Ο Κάτοχος της Άδειας Κυκλοφορίας θα υποβάλει Εκθέσεις Περιοδικής Παρακολούθησης Ασφάλειας (ΕΠΠΑ) σε ετήσια βάση.
25 ΠΑΡΑΡΤΗΜΑ ΙΙΙ
ΕΠΙΣΗΜΑΝΣΗ ΚΑΙ ΦΥΛΛΟ ΟΔΗΓΙΩΝ ΧΡΗΣHΣ
26 Α.
ΕΠΙΣΗΜΑΝΣΗ
27 ΕΝΔΕΙΞΕΙΣ ΠΟΥ ΠΡΕΠΕΙ ΝΑ ΑΝΑΓΡΑΦΟΝΤΑΙ ΣΤΗΝ ΕΞΩΤΕΡΙΚΗ ΣΥΣΚΕΥΑΣΙΑ ΚΑΙ ΣΤΗ ΣΤΟΙΧΕΙΩΔΗ ΣΥΣΚΕΥΑΣΙΑ
ΚΕΙΜΕΝΟ ΚΟΥΤΙΟΥ ΚΑΙ ΕΤΙΚΕΤΑΣ ΦΙΑΛΗΣ
1.
ΟΝΟΜΑΣΙΑ ΤΟΥ ΦΑΡΜΑΚΕΥΤΙΚΟΥ ΠΡΟΪΟΝΤΟΣ
Viread 245 mg επικαλυμμένα με λεπτό υμένιο δισκία Tenofovir disoproxil
2.
ΣΥΝΘΕΣΗ ΣΕ ΔΡΑΣΤΙΚΗ( ΕΣ) ΟΥΣΙΑ( ΕΣ)
Κάθε επικαλυμμένο με λεπτό υμένιο δισκίο περιέχει 245 mg tenofovir disoproxil που ισοδυναμεί με 300 mg tenofovir disoproxil fumarate.
3.
ΚΑΤΑΛΟΓΟΣ ΕΚΔΟΧΩΝ
Περιέχει μονοϋδρική λακτόζη, βλέπε φύλλο οδηγιών για περισσότερες πληροφορίες.
4.
ΦΑΡΜΑΚΟΤΕΧΝΙΚΗ ΜΟΡΦΗ ΚΑΙ ΠΕΡΙΕΧΟΜΕΝΟ
30 επικαλυμμένα με λεπτό υμένιο δισκία.
3 x 30 επικαλυμμένα με λεπτό υμένιο δισκία.
5.
ΤΡΟΠΟΣ ΚΑΙ ΟΔΟΣ( ΟΙ) ΧΟΡΗΓΗΣΗΣ
Aπό στόματος χρήση.
Διαβάστε το φύλλο οδηγιών πριν από τη χορήγηση.
6.
ΕΙΔΙΚΗ ΠΡΟΕΙΔΟΠΟΙΗΣΗ ΣΥΜΦΩΝΑ ΜΕ ΤΗΝ ΟΠΟΙΑ ΤΟ ΦΑΡΜΑΚΕΥΤΙΚΟ ΠΡΟΪΟΝ ΠΡΕΠΕΙ ΝΑ ΦΥΛΑΣΣΕΤΑΙ ΣΕ ΘΕΣΗ ΤΗΝ ΟΠΟΙΑ ΔΕΝ ΒΛΕΠΟΥΝ ΚΑΙ ΔΕΝ ΠΡΟΣΕΓΓΙΖΟΥΝ ΤΑ ΠΑΙΔΙΑ
Να φυλάσσεται σε θέση την οποία δεν βλέπουν και δεν προσεγγίζουν τα παιδιά.
7.
ΑΛΛΗ( ΕΣ) ΕΙΔΙΚΗ( ΕΣ) ΠΡΟΕΙΔΟΠΟΙΗΣΗ( ΕΙΣ), ΕΑΝ ΕΙΝΑΙ ΑΠΑΡΑΙΤΗΤΗ( ΕΣ)
8.
ΗΜΕΡΟΜΗΝΙΑ ΛΗΞΗΣ
ΛΗΞΗ
9.
ΕΙΔΙΚΕΣ ΣΥΝΘΗΚΕΣ ΦΥΛΑΞΗΣ
28 10.
ΙΔΙΑΙΤΕΡΕΣ ΠΡΟΦΥΛΑΞΕΙΣ ΓΙΑ ΤΗΝ ΑΠΟΡΡΙΨΗ ΤΩΝ ΜΗ ΧΡΗΣΙΜΟΠΟΙΗΘΕΝΤΩΝ ΦΑΡΜΑΚΕΥΤΙΚΩΝ ΠΡΟΪΟΝΤΩΝ Ή ΤΩΝ ΥΠΟΛΕΙΜΜΑΤΩΝ ΠΟΥ ΠΡΟΕΡΧΟΝΤΑΙ ΑΠΟ ΑΥΤΑ, ΕΦΟΣΟΝ ΑΠΑΙΤΕΙΤΑΙ
11.
ΟΝΟΜΑ ΚΑΙ ΔΙΕΥΘΥΝΣΗ ΤΟΥ ΚΑΤΟΧΟΥ ΤΗΣ ΑΔΕΙΑΣ ΚΥΚΛΟΦΟΡΙΑΣ
Gilead Sciences Intl Ltd Cambridge CB21 6GT Ηνωμένο Βασίλειο
12.
ΑΡΙΘΜΟΣ( ΟΙ) ΑΔΕΙΑΣ ΚΥΚΛΟΦΟΡΙΑΣ
EU/ 1/ 01/ 200/ 001 30 επικαλυμμένα με λεπτό υμένιο δισκία.
EU/ 1/ 01/ 200/ 002 3 x 30 επικαλυμμένα με λεπτό υμένιο δισκία.
13.
ΑΡΙΘΜΟΣ ΠΑΡΤΙΔΑΣ
Παρτίδα
14.
ΓΕΝΙΚΗ ΚΑΤΑΤΑΞΗ ΓΙΑ ΤΗ ΔΙΑΘΕΣΗ
Φαρμακευτικό προϊόν για το οποίο απαιτείται ιατρική συνταγή.
15.
ΟΔΗΓΙΕΣ ΧΡΗΣΗΣ
16.
ΠΛΗPOΦOPIEΣ ΣE BRAILLE
Viread [Εξωτερική συσκευασία μόνο]
29 B.
ΦΥΛΛΟ ΟΔΗΓΙΩΝ ΧΡΗΣΗΣ
30 ΦΥΛΛΟ ΟΔΗΓΙΩΝ ΧΡΗΣΗΣ:
ΠΛΗΡΟΦΟΡΙΕΣ ΓΙΑ ΤΟΝ ΧΡΗΣΤΗ
Viread 245 mg επικαλυμμένα με λεπτό υμένιο δισκία Tenofovir disoproxil
Διαβάστε προσεκτικά ολόκληρο το φύλλο οδηγιών χρήσης προτού αρχίσετε να παίρνετε αυτό το φάρμακο.
- Φυλάξτε αυτό το φύλλο οδηγιών χρήσης.
Ίσως χρειαστεί να το διαβάσετε ξανά.
- Εάν έχετε περαιτέρω απορίες, ρωτήστε το γιατρό ή το φαρμακοποιό σας.
- Η συνταγή για αυτό το φάρμακο χορηγήθηκε για σας.
Δεν πρέπει να δώσετε το φάρμακο σε
άλλους.
Μπορεί να τους προκαλέσει βλάβη, ακόμα και όταν τα συμπτώματά τους είναι ίδια με τα δικά σας.
- Eάν κάποια ανεπιθύμητη ενέργεια γίνεται σοβαρή, ή αν παρατηρήσετε κάποια ανεπιθύμητη
ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό ή το φαρμακοποιό σας.
Το παρόν φύλλο οδηγιών περιέχει:
1.
Τι είναι το Viread και ποια είναι η χρήση του 2.
Τι πρέπει να γνωρίζετε προτού πάρετε το Viread 3.
Πώς να πάρετε το Viread 4.
Πιθανές ανεπιθύμητες ενέργειες 5.
Πώς να φυλάσσεται το Viread 6.
Λοιπές πληροφορίες
1.
ΤΙ ΕΙΝΑΙ ΤΟ VIREAD ΚΑΙ ΠΟΙΑ ΕΙΝΑΙ Η ΧΡΗΣΗ ΤΟΥ
Το Viread είναι αγωγή για την λοίμωξη από τον Ιό Ανθρώπινης Ανοσοανεπάρκειας (HIV) σε ενήλικες άνω των 18 ετών.
Το Viread χρησιμοποιείται επίσης για τη θεραπεία της χρόνιας ηπατίτιδας B, μιας λοίμωξης από τον ιό της ηπατίτιδας B (HBV), σε ενήλικες.
Δεν είναι απαραίτητο να έχετε HIV για να υποβληθείτε σε θεραπεία με το Viread για HBV.
Το Viread περιέχει τη δραστική ουσία tenofovir disoproxil.
Αυτή η δραστική ουσία είναι ένα αντιρετροϊκό ή αντι- ιικό φάρμακο που χρησιμοποιείται για τη θεραπεία του HIV ή HBV ή και των δύο.
Το tenofovir είναι νουκλεοτιδικός αναστολέας της ανάστροφης μεταγραφάσης, ευρέως γνωστό ως NRTI και λειτουργεί παρεμβαίνοντας στη φυσιολογική λειτουργία των ενζύμων (στον HIV: ανάστροφη μεταγραφάση, στην ηπατίτιδα B:
DNA πολυμεράση) τα οποία είναι ουσιώδη για την αναπαραγωγή των ιών.
Στο HIV, το Viread πρέπει πάντα να χρησιμοποιείται σε συνδυασμό με άλλα φάρμακα για την αντιμετώπιση της HIV λοίμωξης.
Το φάρμακο αυτό δεν αποτελεί θεραπεία της HIV λοίμωξης.
Ενώ λαμβάνετε Viread εξακολουθεί να υπάρχει κίνδυνος να αναπτύξετε λοιμώξεις ή άλλες ασθένειες που σχετίζονται με την HIV λοίμωξη.
Μπορεί επίσης να μεταδώσετε HIV ή HBV σε άλλους, γι΄ αυτό είναι σημαντικό να λαμβάνετε τις απαραίτητες προφυλάξεις για την αποφυγή της μετάδοσης του ιού.
31 2.
ΤΙ ΠΡΕΠΕΙ ΝΑ ΓΝΩΡΙΖΕΤΕ ΠΡΟΤΟΥ ΠΑΡΕΤΕ ΤΟ VIREAD
Μην πάρετε το Viread • Σε περίπτωση αλλεργίας (υπερευαισθησίας) στο tenofovir, στο tenofovir disoproxil fumarate, ή σε οποιοδήποτε άλλο συστατικό του Viread που αναγράφεται στο τέλος αυτού του φύλλου.
Αν αυτό ισχύει για σας, ενημερώστε αμέσως το γιατρό σας και μην πάρετε το Viread.
Προσέξτε ιδιαίτερα με το Viread
• Ενημερώστε το γιατρό σας αν είχατε στο παρελθόν κάποια νεφρική πάθηση ή αν οι εξετάσεις σας έδειξαν ότι έχετε πρόβλημα με τους νεφρούς σας.
Το Viread ενδέχεται να επηρεάσει τους νεφρούς σας.
Πριν από την έναρξη της θεραπείας, ο γιατρός σας θα σας ζητήσει ενδεχομένως ορισμένες εξετάσεις αίματος για να ελέγξει τη σωστή λειτουργία των νεφρών σας και είναι πιθανό να σας συμβουλεύσει να λαμβάνετε τα δισκία λιγότερο συχνά.
Ενδέχεται επίσης να σας ζητήσει να κάνετε εξετάσεις αίματος καθ 'όλη τη διάρκεια της θεραπείας προκειμένου να παρακολουθεί τη λειτουργία των νεφρών σας.
Το Viread δεν χορηγείται συνήθως, όταν ήδη παίρνετε άλλα φάρμακα που ενδέχεται να βλάψουν τους νεφρούς σας (βλ.
Λήψη άλλων φαρμάκων).
Αν παρ΄ όλα αυτά η χορήγησή του κριθεί απαραίτητη, ο γιατρός σας θα παρακολουθεί τη νεφρική σας λειτουργία σε εβδομαδιαία βάση.
• Συζητήστε με το γιατρό σας αν είστε άνω των 65 ετών.
Το Viread δεν έχει μελετηθεί σε ασθενείς άνω των 65 ετών.
Αν είστε άνω των 65 ετών και σας δοθεί συνταγή με Viread, ο γιατρός σας θα πρέπει να σας παρακολουθεί προσεκτικά.
• Το Viread δεν πρέπει να χορηγείται σε παιδιά και εφήβους ηλικίας κάτω των 18 ετών.
• Συζητήστε με το γιατρό σας, αν έχετε ιστορικό ηπατικής νόσου, συμπεριλαμβανομένης της ηπατίτιδας.
Ασθενείς με ηπατική νόσο συμπεριλαμβανομένης της χρόνιας ηπατίτιδας B ή C, οι οποίοι λαμβάνουν αντιρετροϊκή θεραπεία, εμφανίζουν αυξημένο κίνδυνο εμφάνισης σοβαρών και δυνητικά θανατηφόρων ηπατικών επιπλοκών.
Αν έχετε λοίμωξη από ηπατίτιδα Β, ο γιατρός σας θα κρίνει με προσοχή σχετικά με το ποια είναι η καλύτερη θεραπεία για σας.
Αν έχετε ιστορικό ηπατικής νόσου ή λοίμωξη από χρόνια ηπατίτιδα Β, ο γιατρός σας θα σας υποβάλει σε εξετάσεις αίματος για να παρακολουθεί την ηπατική σας λειτουργία.
Προσέχετε για πιθανά σημεία γαλακτικής οξέωσης (περίσσεια γαλακτικού οξέος στο αίμα) από τη στιγμή που θα αρχίσετε να παίρνετε το Viread.
Πιθανά σημεία γαλακτικής οξέωσης είναι:
• • •
βαθεία, ταχεία αναπνοή υπνηλία ναυτία, έμετος και κοιλιακός πόνος
• Σε ορισμένες περιπτώσεις, αυτή η σπάνια αλλά σοβαρή ανεπιθύμητη ενέργεια μπορεί να προκαλέσει διόγκωση του ήπατος και έχει αποβεί θανατηφόρα.
Η γαλακτική οξέωση παρατηρείται συχνότερα στις γυναίκες, ειδικά αν είναι πολύ υπέρβαρες.
Εάν έχετε ηπατική νόσο μπορεί να βρίσκεστε σε μεγαλύτερο κίνδυνο εμφάνισης αυτής της κατάστασης.
Ενώ λαμβάνετε αγωγή με Viread, ο γιατρός σας θα σας παρακολουθεί στενά για οποιαδήποτε σημεία που μπορεί να συσχετίζονται με γαλακτική οξέωση.
• Προσέχετε να μη μεταδώσετε τον ιό σε άλλους.
Το Viread δε μειώνει τον κίνδυνο μετάδοσης του HIV ή του HBV σε άλλους μέσω σεξουαλικής επαφής ή μόλυνσης του αίματος.
Πρέπει να συνεχίσετε να παίρνετε προφυλάξεις προκειμένου να το αποφύγετε.
32 Άλλες προφυλάξεις
Στη θεραπεία του HIV, οι συνδυασμένες αντιρετροϊκές θεραπείες (συμπεριλαμβανομένου του Viread) ενδέχεται να προκαλέσουν αύξηση του σακχάρου στο αίμα, αύξηση των λιπιδίων στο αίμα (υπερλιπιδαιμία), αλλαγές στην κατανομή του σωματικού λίπους και αντίσταση στην ινσουλίνη (βλ. παράγραφο 4, Πιθανές ανεπιθύμητες ενέργειες).
Αν είστε διαβητικός, υπέρβαρος ή έχετε υψηλή χοληστερόλη, ενημερώστε το γιατρό σας.
Να προσέχετε τις λοιμώξεις.
Αν πάσχετε από προχωρημένη HIV λοίμωξη (AIDS) και έχετε κάποια λοίμωξη, ενδέχεται να εκδηλώσετε συμπτώματα λοίμωξης και φλεγμονής ή επιδείνωση των συμπτωμάτων προϋπάρχουσας λοίμωξης αφότου ξεκινήσετε θεραπεία με Viread.
Τα συμπτώματα αυτά μπορεί να υποδηλώνουν ότι το ανοσοποιητικό σας σύστημα έχει ενισχυθεί και καταπολεμά τη λοίμωξη.
Είναι πιθανό να εμφανίσετε σημεία φλεγμονής ή λοίμωξης λίγο μετά την έναρξη θεραπείας με Viread.
Αν παρατηρήσετε σημεία φλεγμονής ή λοίμωξης, ενημερώστε αμέσως το γιατρό σας.
Προβλήματα οστών.
Ορισμένοι ασθενείς με HIV που λαμβάνουν συνδυασμό αντιρετροϊκής θεραπείας μπορεί να αναπτύξουν μία ασθένεια των οστών που λέγεται οστεονέκρωση (νέκρωση του οστίτη ιστού που προκαλείται από έλλειψη αιμάτωσης του οστού).
Η διάρκεια λήψης του συνδυασμού αντιρετροϊκής θεραπείας, η χρήση κορτικοστεροειδών, η κατανάλωση αλκοόλ, η σοβαρή ανοσοκαταστολή, ο υψηλότερος δείκτης μάζας σώματος μπορεί μεταξύ άλλων να είναι ορισμένοι από τους πολλούς παράγοντες κινδύνου για την εμφάνιση της νόσου.
Ενδείξεις της οστεονέκρωσης είναι η δυσκαμψία της άρθρωσης, ενοχλήσεις και πόνοι (ιδιαίτερα στο γοφό, το γόνατο και τον ώμο) και δυσκολία στην κίνηση.
Εάν παρατηρήσετε οποιοδήποτε από αυτά τα συμπτώματα, ενημερώστε τον γιατρό σας.
Προβλήματα οστών (που καταλήγουν μερικές φορές σε κατάγματα) μπορεί να εμφανιστούν εξαιτίας της βλάβης στα κύτταρα των νεφρικών σωληναρίων (βλ. παράγραφο 4, Πιθανές ανεπιθύμητες ενέργειες).
Λήψη άλλων φαρμάκων
Μην πάρετε το Viread αν παίρνετε ήδη άλλα φάρμακα τα οποία περιέχουν tenofovir disoproxil fumarate.
Μην παίρνετε το Viread και το Hepsera (adefovir dipivoxil) ταυτόχρονα.
Ενημερώστε τον γιατρό ή τον φαρμακοποιό σας εάν παίρνετε ή έχετε πάρει πρόσφατα άλλα φάρμακα, ακόμα και αυτά που δεν σας έχουν χορηγηθεί με συνταγή.
• Είναι πολύ σημαντικό να ενημερώσετε το γιατρό σας, αν παίρνετε άλλα φάρμακα που μπορεί να βλάψουν τους νεφρούς σας.
Σε αυτά περιλαμβάνονται:
• • • • • •
οι αμινογλυκοσίδες, η πενταμιδίνη ή η βανκομυκίνη (για βακτηριακή λοίμωξη) η αμφοτερικίνη Β (για μυκητιασική λοίμωξη) η φοσκαρνέτη, η γκανσικλοβίρη ή το cidofovir (για ιογενή λοίμωξη) η ιντερλευκίνη- 2 (για τη θεραπεία του καρκίνου) το adefovir dipivoxil (για το HBV) το tacrolimus (για την καταστολή του ανοσοποιητικού συστήματος)
• Άλλα φάρμακα που περιέχουν διδανοσίνη (κατά της HIV λοίμωξης):
Η λήψη του Viread μαζί με άλλα αντιικά φάρμακα που περιέχουν διδανοσίνη, ενδέχεται να αυξήσει τα επίπεδα της διδανοσίνης στο αίμα και να μειώσει τους αριθμούς των κυττάρων CD4.
Φλεγμονή του παγκρέατος και γαλακτική οξέωση (περίσσεια γαλακτικού οξέος στο αίμα), που μπορεί ενίοτε να προκαλέσει θάνατο, αναφέρθηκαν σπάνια κατά τη συνδυασμένη λήψη φαρμάκων που περιέχουν tenofovir disoproxil fumarate και διδανοσίνη.
Ο γιατρός σας θα εξετάσει προσεκτικά εάν θα σας χορηγήσει συνδυασμούς tenofovir και διδανοσίνης.
33 • Μην σταματήσετε να παίρνετε οποιαδήποτε αντι- HIV φάρμακα σας έχει συνταγογραφήσει ο γιατρός σας όταν ξεκινήσετε θεραπεία με Viread, εάν έχετε ταυτόχρονα HBV και HIV.
Λήψη του Viread με τροφές και ποτά
• Παίρνετε το Viread με τροφή (για παράδειγμα, με ένα γεύμα ή ένα πρόχειρο γεύμα).
Κύηση και θηλασμός
Ζητήστε τη συμβουλή του γιατρού ή του φαρμακοποιού σας προτού πάρετε οποιοδήποτε φάρμακο.
• Δεν πρέπει να παίρνετε το Viread κατά τη διάρκεια της εγκυμοσύνης, εκτός αν σας το επιτρέψει ο γιατρός σας.
Δεν υπάρχουν κλινικά δεδομένα σχετικά με τη χρήση του Viread από εγκύους και συνήθως δεν χρησιμοποιείται, εκτός αν είναι απολύτως απαραίτητο.
• Προσπαθήστε να αποφύγετε να μείνετε έγκυος κατά τη διάρκεια της θεραπείας με Viread.
Πρέπει να χρησιμοποιείτε μία αποτελεσματική μέθοδο αντισύλληψης, προκειμένου να αποφύγετε μία εγκυμοσύνη.
• Αν μείνετε έγκυος ή αν προγραμματίζετε μια εγκυμοσύνη, πρέπει να συζητήσετε με το γιατρό σας τα πιθανά οφέλη καθώς και τους ενδεχόμενους κινδύνους από την αντιρετροϊκή αγωγή για σας και το παιδί σας.
• Αν έχετε λάβει το Viread κατά τη διάρκεια της εγκυμοσύνης σας, ο γιατρός σας μπορεί να ζητήσει να κάνετε τακτικές εξετάσεις αίματος και άλλους διαγνωστικούς ελέγχους προκειμένου να παρακολουθεί την ανάπτυξη του παιδιού σας.
Σε παιδιά των οποίων οι μητέρες έλαβαν φάρμακα όπως το Viread (NRTIs) κατά τη διάρκεια της εγκυμοσύνης, το όφελος της προστασίας από τον ιό υπερείχε του κινδύνου ενδεχόμενων ανεπιθύμητων ενεργειών.
• Μη θηλάζετε κατά τη διάρκεια της θεραπείας με Viread.
Δεν είναι ακόμη γνωστό αν η δραστική ουσία του φαρμάκου αυτού απεκκρίνεται στο μητρικό γάλα.
• Εάν είστε γυναίκα με HIV ή HBV λοίμωξη, μη θηλάζετε, προκειμένου να αποφευχθεί η μετάδοση του ιού στο νεογνό μέσω του γάλακτος.
Οδήγηση και χειρισμός μηχανών Το Viread μπορεί να προκαλέσει ζάλη.
Αν αισθάνεστε ζαλισμένος ενώ παίρνετε το Viread, μην οδηγείτε και μη χρησιμοποιείτε εργαλεία ή μηχανές.
Σημαντικές πληροφορίες σχετικά με ορισμένα συστατικά του Viread
Το Viread περιέχει λακτόζη.
Ενημερώστε το γιατρό σας πριν πάρετε το Viread, εάν έχετε δυσανεξία στη λακτόζη ή αν έχετε δυσανεξία σε οποιαδήποτε άλλα σάκχαρα.
3.
ΠΩΣ ΝΑ ΠΑΡΕΤΕ ΤΟ VIREAD
• Πάντοτε να παίρνετε το Viread αυστηρά σύμφωνα με τις οδηγίες του γιατρού σας.
Εάν έχετε αμφιβολίες, ρωτήστε το γιατρόν ή το φαρμακοποιόν σας.
Συνήθης δόση: • Ενήλικες: ένα δισκίο την ημέρα με τροφή (για παράδειγμα, με ένα γεύμα ή ένα πρόχειρο γεύμα). • Να μη χορηγείται σε παιδιά και εφήβους (ηλικίας κάτω των 18 ετών).
34 Εάν έχετε ιδιαίτερη δυσκολία στην κατάποση, μπορείτε να θρυμματίσετε το δισκίο με την άκρη ενός κουταλιού.
Κατόπιν αναμίξτε τη σκόνη με περίπου 100 ml (μισό ποτήρι) νερού, χυμού πορτοκαλιού ή χυμού σταφυλιού και πιείτε το αμέσως.
• Πάντοτε να παίρνετε τη δόση που σας συνέστησε ο γιατρός σας.
Έτσι θα εξασφαλίσετε ότι το φάρμακό σας είναι πλήρως αποτελεσματικό και θα μειώσετε την πιθανότητα ανάπτυξης αντοχής στην θεραπεία.
Μην αλλάξετε τη δοσολογία χωρίς την εντολή του γιατρού σας.
• Αν έχετε προβλήματα με τους νεφρούς σας, ο γιατρός σας ενδέχεται να σας συστήσει να παίρνετε το Viread λιγότερο συχνά.
• Μην σταματήσετε να παίρνετε οποιαδήποτε αντι- HIV φάρμακα σας έχει συνταγογραφήσει ο γιατρός σας όταν ξεκινήσετε θεραπεία με Viread, εάν έχετε ταυτόχρονα HBV και HIV.
• Αν έχετε HBV, ο γιατρός σας μπορεί να σας προτείνει έλεγχο για HIV για να διαπιστώσει αν έχετε ταυτόχρονα HBV και HIV.
Παρακαλούμε να ανατρέξετε στα φύλλα οδηγιών χρήσης των άλλων αντιρετροϊκών φαρμάκων για οδηγίες σχετικά με τη λήψη των φαρμάκων αυτών.
Εάν πάρετε μεγαλύτερη δόση Viread από την κανονική
Εάν πάρετε κατά λάθος περισσότερα δισκία Viread απ ’ ό, τι πρέπει, συμβουλευτείτε το γιατρό σας ή το πλησιέστερο τμήμα επειγόντων περιστατικών.
Να κρατάτε τη φιάλη με τα δισκία μαζί σας, έτσι ώστε να μπορείτε εύκολα να περιγράψετε τι έχετε πάρει.
Εάν ξεχάσετε να πάρετε το Viread
Είναι σημαντικό να μην παραλείψετε δόση Viread.
Εάν παραλείψετε κάποια δόση του Viread, πάρτε την όσο το δυνατό γρηγορότερα και στη συνέχεια πάρτε την επόμενη προγραμματισμένη δόση στην κανονική της ώρα.
Αν είναι περίπου η ώρα για την επόμενη δόση, μην πάρετε αυτήν που παραλείψατε.
Περιμένετε και πάρτε την επόμενη δόση στην κανονική της ώρα.
Μην πάρετε διπλή δόση για να αναπληρώσετε το δισκίο που ξεχάσατε.
Αν κάνετε εμετό μέσα σε μία ώρα από τη λήψη του Viread, πάρτε ένα άλλο δισκίο.
Δεν χρειάζεται να πάρετε άλλο δισκίο, αν κάνετε εμετό αφού έχει περάσει μία ώρα από τη λήψη του Viread.
Εάν σταματήσετε να παίρνετε το Viread
• Μην σταματήσετε να παίρνετε το Viread χωρίς να σας συμβουλεύσει ο γιατρός σας.
Η διακοπή της θεραπείας με το Viread ενδέχεται να οδηγήσει σε μείωση της αποτελεσματικότητας της θεραπείας που σας έχει συστήσει ο γιατρός σας.
Ενημερώστε το γιατρό σας πριν διακόψετε το Viread για οποιοδήποτε λόγο, ειδικά αν βιώνετε κάποιες ανεπιθύμητες ενέργειες ή αν έχετε άλλη νόσο.
Επικοινωνήστε με το γιατρό σας πριν αρχίσετε να παίρνετε ξανά τα δισκία Viread.
• Αν έχετε ηπατίτιδα B ή HIV και ηπατίτιδα B μαζί (συνυπάρχουσα λοίμωξη), είναι πολύ σημαντικό να μη διακόψετε τη θεραπεία με το Viread χωρίς να ενημερώσετε το γιατρό σας.
Υπήρξαν περιπτώσεις κατά τις οποίες οι εξετάσεις αίματος ή η συμπτωματολογία έδειξαν επιδείνωση της ηπατίτιδας σε ασθενείς που διέκοψαν τη λήψη Viread.
Ενδέχεται να χρειαστεί να κάνετε εξετάσεις αίματος για αρκετούς μήνες μετά τη διακοπή της θεραπείας.
Ενημερώστε αμέσως το γιατρό σας αν παρατηρήσετε νέα ή ασυνήθιστα συμπτώματα μετά τη διακοπή της θεραπείας, ιδίως συμπτώματα που πιστεύετε ότι σχετίζονται με την ηπατίτιδα Β.
35 Εάν έχετε περισσότερες ερωτήσεις σχετικά με τη χρήση αυτού του προϊόντος ρωτήστε το γιατρό ή τον φαρμακοποιό σας.
4.
ΠΙΘΑΝΕΣ ΑΝΕΠΙΘΥΜΗΤΕΣ ΕΝΕΡΓΕΙΕΣ
Όπως όλα τα φάρμακα, έτσι και το Viread μπορεί να προκαλέσει ανεπιθύμητες ενέργειες αν και δεν παρουσιάζονται σε όλους τους ανθρώπους.
Πολύ συχνές ανεπιθύμητες ενέργειες (Αυτές μπορεί να επηρεάσουν τουλάχιστον 10 στους 100 ασθενείς)
• διάρροια, έμετος, ναυτία, ζάλη
Οι εξετάσεις μπορεί επίσης να δείξουν:
• μειωμένα επίπεδα φωσφόρου στο αίμα
Συχνές ανεπιθύμητες ενέργειες (Αυτές μπορεί να επηρεάσουν μέχρι 10 στους 100 ασθενείς)
• πονοκέφαλος, κοιλιακός πόνος, κόπωση, αίσθημα τυμπανισμού, μετεωρισμός
Σπάνιες ανεπιθύμητες ενέργειες (Αυτές μπορεί να επηρεάσουν μέχρι 1 στους 1. 000 ασθενείς)
• περίσσεια γαλακτικού οξέος στο αίμα (γαλακτική οξέωση, μια σοβαρή και δυνητικά θανατηφόρος ανεπιθύμητη ενέργεια).
Οι πιο κάτω ανεπιθύμητες ενέργειες μπορεί να είναι σημεία γαλακτικής οξέωσης:
• • •
βαθεία και ταχεία αναπνοή υπνηλία ναυτία, έμετος και κοιλιακός πόνος
Αν νομίζετε ότι πάσχετε από γαλακτική οξέωση, ειδοποιήστε αμέσως το γιατρό σας.
• κοιλιακός πόνος (πόνος στην κοιλιακή χώρα) λόγω φλεγμονής του παγκρέατος
• αλλαγές στα ούρα σας και πόνος στη μέση λόγω νεφρικών προβλημάτων, συμπεριλαμβανομένης νεφρικής ανεπάρκειας
• εξάνθημα
Οι εξετάσεις μπορεί επίσης να δείξουν:
• αυξημένα επίπεδα κρεατινίνης στο αίμα
• προβλήματα στο ήπαρ και στο πάγκρεας
Πολύ σπάνιες ανεπιθύμητες ενέργειες (Αυτές μπορεί να επηρεάσουν λιγότερους από 1 στους 10. 000 ασθενείς)
• βραχεία αναπνοή
• κοιλιακός πόνος (πόνος στην κοιλιακή χώρα) λόγω φλεγμονής του ήπατος
36 • αίσθημα αδυναμίας
Οι εξετάσεις μπορεί επίσης να δείξουν:
• βλάβη στα κύτταρα των νεφρικών σωληναρίων
Άλλες πιθανές ανεπιθύμητες ενέργειες
Μπορεί επίσης να βιώσετε μυϊκή βλάβη, μυϊκό πόνο ή αδυναμία, μαλάκυνση των οστών (που συνοδεύεται από πόνο στα οστά και καταλήγει μερικές φορές σε κατάγματα), λιπώδες ήπαρ, φλεγμονή του νεφρού, συχνοουρία και αίσθημα δίψας.
Οι εξετάσεις μπορεί επίσης να δείξουν μειώσεις στο κάλιο του αίματος
Η μυϊκή βλάβη, η μαλάκυνση οστών (που συνοδεύεται από πόνο στα οστά και καταλήγει μερικές φορές σε κατάγματα), ο μυϊκός πόνος, η μυϊκή αδυναμία και οι μειώσεις στο κάλιο ή στο φώσφορο του αίματος, μπορεί να εμφανιστούν εξαιτίας της βλάβης στα κύτταρα των νεφρικών σωληναρίων.
Στη θεραπεία του HIV, η συνδυασμένη αντιρετροϊκή θεραπεία (συμπεριλαμβανομένου του Viread) μπορεί να προκαλέσει αλλαγές στο σχήμα του σώματος εξ΄ αιτίας αλλαγών στην κατανομή του λίπους.
Αυτές οι αλλαγές μπορεί να περιλαμβάνουν απώλεια λίπους από τα κάτω άκρα, τους βραχίονες και το πρόσωπο, αυξημένο λίπος στην κοιλιά (κοιλιακή χώρα) και σε άλλα εσωτερικά όργανα, διόγκωση των μαστών και λιπαρά συσσωματώματα στο οπίσθιο μέρος του αυχένα (αυχένας βουβάλου).
Η επίδραση και τα μακροπρόθεσμα αποτελέσματα αυτών των αλλαγών στην υγεία, δεν είναι επί του παρόντος γνωστά.
Στη θεραπεία του HIV, η συνδυασμένη αντιρετροϊκή θεραπεία μπορεί επίσης να προκαλέσει αύξηση των λιπιδίων στο αίμα (υπερλιπιδαιμία) και αντίσταση στην ινσουλίνη.
Ο γιατρός σας θα σας ζητήσει να κάνετε τις σχετικές εξετάσεις.
Εάν κάποια ανεπιθύμητη ενέργεια γίνεται σοβαρή, ή αν παρατηρήσετε κάποια ανεπιθύμητη ενέργεια που δεν αναφέρεται στο παρόν φύλλο οδηγιών, παρακαλείσθε να ενημερώσετε το γιατρό σας.
5.
ΠΩΣ ΝΑ ΦΥΛΑΣΣΕΤΑΙ ΤΟ VIREAD
Να φυλάσσεται σε μέρη που δεν το φθάνουν και δεν το βλέπουν τα παιδιά.
Να μη χρησιμοποιείτε το Viread μετά την ημερομηνία λήξης που αναφέρεται στη φιάλη και στο κουτί μετά το {ΛΗΞΗ}.
Η ημερομηνία λήξης είναι η τελευταία ημέρα του μήνα που αναφέρεται.
Δεν υπάρχουν ειδικές οδηγίες διατήρησης για το φάρμακο αυτό.
Τα φάρμακα δεν πρέπει να απορρίπτονται στο νερό της αποχέτευσης ή στα σκουπίδια.
Ρωτείστε το φαρμακοποιό σας πώς να πετάξετε τα φάρμακα που δεν χρειάζονται πια.
Αυτά τα μέτρα θα βοηθήσουν στην προστασία του περιβάλλοντος.
6.
ΛΟΙΠΕΣ ΠΛΗΡΟΦΟΡΙΕΣ
Τι περιέχει το Viread
- Η δραστική ουσία είναι το tenofovir.
Κάθε δισκίο Viread περιέχει 245 mg tenofovir disoproxil
(ως 300 mg tenofovir disoproxil fumarate), που ισοδυναμεί με 136 mg tenofovir).
- Τα άλλα συστατικά είναι μικροκρυσταλλική κυτταρίνη (E460), προζελατινοποιημένο άμυλο
(χωρίς γλουτένη), καρμελλόζη νατριούχος διασταυρούμενη, μονοϋδρική λακτόζη και στεατικό
37 μαγνήσιο (E572) που αποτελούν τον πυρήνα του δισκίου και μονοϋδρική λακτόζη, υπρομελλόζη (E464), διοξείδιο του τιτανίου (E171), τριοξική γλυκερόλη (E1518) και indigo carmine aluminium lake (E132) που αποτελούν την επικάλυψη του δισκίου.
Εμφάνιση του Viread και περιεχόμενο της συσκευασίας
Τα επικαλυμμένα με λεπτό υμένιο δισκία Viread 245 mg είναι σχήματος αμυγδάλου και γαλάζιου χρώματος.
Τα δισκία φέρουν στη μία τους πλευρά την ένδειξη « GILEAD » και « 4331 » και στην άλλη τους πλευρά την ένδειξη « 300 ».
Τα επικαλυμμένα με λεπτό υμένιο δισκία Viread 245 mg παρέχονται σε φιάλες των 30 δισκίων.
Οι παρακάτω συσκευασίες είναι διαθέσιμες:
Κουτιά που περιέχουν 1 φιάλη με 30 επικαλυμμένα με λεπτό υμένιο δισκία και κουτιά που περιέχουν 3 φιάλες με 30 επικαλυμμένα με λεπτό υμένιο δισκία η κάθε μία.
Μπορεί να μη κυκλοφορούν όλες οι συσκευασίες.
Κάτοχος αδείας κυκλοφορίας και παραγωγός
Κάτοχος αδείας κυκλοφορίας:
Gilead Sciences International Limited Cambridge CB21 6GT Ηνωμένο Βασίλειο
Παραγωγός:
Gilead Sciences Limited Unit 13, Stillorgan Industrial Park Blackrock County Dublin Ιρλανδία
ή
Nycomed Oranienburg GmbH Lehnitzstrasse 70- 98 D- 16515 Oranienburg Γερμανία
ή
Gilead Sciences Limited IDA Business & Technology Park Carrigtohill County Cork Ιρλανδία
Για οποιαδήποτε πληροφορία σχετικά με το παρόν φάρμακο, παρακαλείστε να απευθυνθείτε στον τοπικό αντιπρόσωπο του κατόχου της άδειας κυκλοφορίας.
België/ Belgique/ Belgien Gilead Sciences Belgium BVBA Tél/ Tel: + 32 (0) 24 01 35 79
Luxembourg/ Luxemburg Gilead Sciences Belgium BVBA Tél/ Tel: + 32 (0) 24 01 35 79
България Gilead Sciences International Ltd Тел.: + 44 (0) 20 7136 8820
Magyarország Gilead Sciences International Ltd Tel: + 44 (0) 20 7136 8820
38 Česká republika Gilead Sciences International Ltd Tel: + 44 (0) 20 7136 8820
Malta Gilead Sciences International Ltd Tel: + 44 (0) 20 7136 8820
Danmark Gilead Sciences Sweden AB Tlf: + 46 (0) 8 5057 1849
Nederland Gilead Sciences Netherlands B. V.
Tel: + 31 (0) 20 718 3698
Deutschland Gilead Sciences GmbH Tel: + 49 (0) 89 899890- 0
Norge Gilead Sciences Sweden AB Tlf: + 46 (0) 8 5057 1849
Eesti Gilead Sciences International Ltd Tel: + 44 (0) 20 7136 8820
Österreich Gilead Sciences GesmbH Tel: + 43 1 260 830
Ελλάδα Gilead Sciences Ελλάς Μ. ΕΠΕ.
Τηλ: + 30 210 8930 100
Polska Gilead Sciences International Ltd Tel: + 44 (0) 20 7136 8820
España Gilead Sciences, S. L.
Tel: + 34 91 378 98 30
Portugal Gilead Sciences, Lda.
Tel: + 351 21 7928790
France Gilead Sciences Tél: + 33 (0) 1 42 73 70 70
România Gilead Sciences International Ltd Tel: + 44 (0) 20 7136 8820
Ireland Gilead Sciences Ltd Tel: + 44 (0) 1223 897555
Slovenija Gilead Sciences International Ltd Tel: + 44 (0) 20 7136 8820
Ísland Gilead Sciences Sweden AB Sími: + 46 (0) 8 5057 1849
Slovenská republika Gilead Sciences International Ltd Tel: + 44 (0) 20 7136 8820
Italia Gilead Sciences S. r. l.
Tel: + 39 02 439201
Suomi/ Finland Gilead Sciences Sweden AB Puh/ Tel: + 46 (0) 8 5057 1849
Κύπρος Gilead Sciences Ελλάς Μ. ΕΠΕ.
Τηλ: + 30 210 8930 100
Sverige Gilead Sciences Sweden AB Tel: + 46 (0) 8 5057 1849
Latvija Gilead Sciences International Ltd Tel: + 44 (0) 20 7136 8820
United Kingdom Gilead Sciences Ltd Tel: + 44 (0) 1223 897555
Lietuva Gilead Sciences International Ltd Tel: + 44 (0) 20 7136 8820
Το παρόν φύλλο οδηγιών χρήσης εγκρίθηκε για τελευταία φορά στις {ΜΜ/ ΕΕΕΕ}
Λεπτομερή πληροφοριακά στοιχεία για το προϊόν είναι διαθέσιμα στην ιστοσελίδα του Ευρωπαϊκού Οργανισμού Φαρμάκων (ΕΜΕΑ): http: // www. emea. europa. eu /.
39
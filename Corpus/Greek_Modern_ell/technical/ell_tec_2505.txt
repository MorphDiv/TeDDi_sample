# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 0106 EMEA/ CVMP/ 343592/ 2006
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
CERENIA
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) αξιολόγησε τις µελέτες που πραγµατοποιήθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Cerenia;
Το Cerenia περιέχει τη δραστική ουσία µαροπιτάντη (maropitant) και διατίθεται σε δισκία ή σε ενέσιµο διάλυµα.
Τα δισκία έχουν χρώµα ανοιχτό πορτοκαλί και έχουν µια εγκοπή και στις δύο πλευρές, η οποία επιτρέπει στο δισκίο να κόβεται στη µέση.
Κάθε δισκίο έχει το σήµα της Pfizer από τη µία πλευρά και, από την άλλη, υπάρχουν τα γράµµατα « MPT » και η ποσότητα µαροπιτάντης που περιέχει.
Το ενέσιµο διάλυµα είναι καθαρό και έχει διαυγές προς ανοικτό κίτρινο χρώµα.
Σε ποιες περιπτώσεις χρησιµοποιείται το Cerenia;
Το Cerenia είναι ένα αντιεµετικό, δηλαδή σταµατάει τον έµετο.
Χορηγείται σε σκύλους για την πρόληψη του εµέτου σε περιπτώσεις όπως ο έµετος που προκαλείται από τη χηµειοθεραπεία (φάρµακα που χρησιµοποιούνται για τη θεραπεία του καρκίνου, µερικά από τα οποία προκαλούν έµετο).
Σε συνδυασµό µε υποστηρικτικά µέτρα, όπως για παράδειγµα άλλη κτηνιατρική θεραπεία ή µια ειδική διατροφή, το Cerenia µπορεί επίσης να χρησιµοποιηθεί για την αντιµετώπιση του εµέτου (σε ενέσιµη µορφή ή σε ενέσιµη µορφή σε συνδυασµό µε δισκία).
Για τις συγκεκριµένες ενδείξεις το Cerenia µπορεί να χορηγηθεί έως πέντε ηµέρες.
Τα δισκία Cerenia µπορούν να χορηγηθούν και σε µεγαλύτερη δοσολογία, το µέγιστο για δύο ηµέρες, για την πρόληψη του εµέτου λόγω µεταφοράς (ταξίδια), σε περιπτώσεις όπου ο σκύλος έχει τάση προς έµετο όταν ταξιδεύει µε αυτοκίνητο.
Πώς δρα το Cerenia;
Το Cerenia εµποδίζει τον υποδοχέα της νευροκινίνης (NK1), ο οποίος δρα στο κεντρικό νευρικό σύστηµα, προλαµβάνοντας τη δέσµευση ενός πεπτιδίου (« ουσία P ») στους υποδοχείς NK1, το οποίο ενέχεται στην πρόκληση εµέτου.
Το Cerenia δρα ως αντιεµετικό αναστέλλοντας τη δράση της « ουσίας P ».
Ποιες µελέτες εκπονήθηκαν για το Cerenia;
Πραγµατοποιήθηκαν πολλές µελέτες για το Cerenia είτε σε εργαστηριακούς σκύλους ή σε ζώα- ασθενείς σε κτηνιατρεία, σε αρκετές χώρες της Ευρώπης και στις ΗΠΑ.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged Στον τοµέα της πρόληψης του εµέτου, το Cerenia µελετήθηκε σε σκύλους που λάµβαναν είτε το Cerenia ή ένα εικονικό φάρµακο (πρόκειται για ένα εικονικό δισκίο ή ένεση χωρίς καµία δραστική ουσία) πριν από την λήψη µιας άλλης ουσίας που τους χορηγήθηκε, γνωστής για την πρόκληση εµέτου (όπως αυτές που χρησιµοποιούνται στη χηµειοθεραπεία).
Για την αντιµετώπιση του εµέτου, τα αποτελέσµατα του Cerenia (ή του εικονικού φαρµάκου) εξετάστηκαν σε άρρωστους σκύλους που έκαναν έµετο για διάφορους λόγους, όπως για παράδειγµα λόγω γαστρεντερικής λοίµωξης.
Οι περισσότεροι από αυτούς τους σκύλους λάµβαναν ταυτόχρονα και συµπληρωµατική θεραπεία.
Οι σκύλοι λάµβαναν είτε 1 mg/ kg (ένεση) ή 2 mg/ kg (δισκίο) µία φορά την ηµέρα, επί 5 ηµέρες.
Προκειµένου να µελετηθούν τα αποτελέσµατα του Cerenia στις περιπτώσεις του εµέτου κατά τη µεταφορά, οι σκύλοι που συνήθιζαν να κάνουν έµετο κατά τη διάρκεια του ταξιδιού ταξίδευαν µε αυτοκίνητο επί αρκετές ώρες έως 2 ηµέρες.
Τα ζώα λάµβαναν είτε δισκία Cerenia σε δόση των 8 mg/ kg σωµατικού βάρους ή ένα εικονικό φάρµακο έως 2 ηµέρες.
Ποιο είναι το όφελος του Cerenia σύµφωνα µε τις µελέτες;
Τα αποτελέσµατα των µελετών κατέδειξαν ότι το Cerenia ήταν περισσότερο αποτελεσµατικό σε σχέση µε το εικονικό φάρµακο: στους σκύλους που λάµβαναν το φάρµακο παρατηρήθηκαν λιγότεροι έµετοι σε σύγκριση µε αυτούς που λάµβαναν το εικονικό φάρµακο, τόσο στην αντιµετώπιση όσο και στην πρόληψη του εµέτου.
Η αντιµετώπιση του εµέτου σε σκύλο πρέπει να ξεκινάει µε τη χορήγηση της ένεσης, καθώς τα ζώα που έχουν έµετους µπορεί να µην είναι σε θέση να καταπιούν το δισκίο (µπορεί να αποβάλλουν το δισκίο που έχουν καταπιεί).
Για τη συνέχιση της θεραπείας, ο ιδιοκτήτης του ζώου µπορεί να χορηγήσει δισκία στο σκύλο.
Επίσης, η αντιµετώπιση του εµέτου πρέπει να συνοδεύεται από υποστηρικτικά µέτρα ή άλλες κτηνιατρικές θεραπείες οι οποίες θα στοχεύουν στις βαθύτερες αιτίες που τον προκαλούν.
Ποιοι κίνδυνοι συνδέονται µε το Cerenia;
Το Cerenia ήταν σε γενικές γραµµές καλά ανεκτό όταν χορηγήθηκε σε ηµερήσιες δόσεις µέχρι και 5 φορές της συνιστώµενης δόσης για ένα εκτεταµένο χρονικό διάστηµα (τριπλάσιο της συνιστώµενης µέγιστης διάρκειας χορήγησης).
Μια συνηθισµένη παρενέργεια στην οµάδα που έλαβε την υψηλή δόση των 8 mg/ kg (έµετος κατά την µεταφορά) αποτέλεσε ο έµετος πριν από το ταξίδι µε αυτοκίνητο.
Καθώς η παρενέργεια αυτή ήταν πιο κοινή σε σκύλους µε άδειο στοµάχι, συνιστάται να δίνετε ένα ελαφρύ γεύµα ή κάποιο σνακ στο σκύλο λίγο πριν από τη χορήγηση του δισκίου.
Άλλες παρενέργειες που αναφέρθηκαν ήταν η µειωµένη δραστηριότητα και η κούραση.
Η δραστική ουσία στο Cerenia, η µαροπιτάντη, µεταβολίζεται στο ήπαρ και για το λόγο αυτό συνιστάται να χορηγείται µε προσοχή σε σκύλους µε ηπατικές ασθένειες.
Επιπλέον, καθώς η µαροπιτάντη µπορεί να επηρεάσει την καρδιακή λειτουργία, το Cerenia πρέπει να χορηγείται µε προσοχή σε ζώα που πάσχουν από ορισµένες καρδιακές παθήσεις.
Καθώς το Cerenia δεν έχει µελετηθεί σε πολύ νεαρούς σκύλους ή σε έγκυα ή θηλάζοντα σκυλιά, κάθε χρήση του Cerenia σε αυτά τα ζώα πρέπει πρώτα να αποτελεί αντικείµενο συζήτησης µε τον κτηνίατρό σας.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Το Cerenia δεν παρουσιάζει ιδιαίτερους κινδύνους για τον άνθρωπο.
Ωστόσο, η µαροπιτάντη µπορεί να προκαλέσει οξύ ερεθισµό στους οφθαλµούς και σε περίπτωση έκθεσης των οφθαλµών, ξεπλένετε µε άφθονο νερό και αναζητήστε ιατρική βοήθεια.
Σε περίπτωση κατάποσης αναζητήστε αµέσως ιατρική βοήθεια και επιδείξτε στον ιατρό το εσώκλειστο φύλλο οδηγιών χρήσης ή την ετικέτα του φαρµακευτικού προϊόντος.
Σελίδα 2/ 3 ©EMEA 2006 Για ποιους λόγους εγκρίθηκε το Cerenia;
Η επιτροπή φαρµάκων για κτηνιατρική χρήση (CVMP) κατέληξε στο συµπέρασµα ότι τα οφέλη του Cerenia υπερτερούν των κινδύνων που συνδέονται µε αυτό για την αντιµετώπιση και πρόληψη του εµέτου, περιλαµβανοµένου του εµέτου που προκαλείται από χηµειοθεραπεία ή από µεταφορά, και εισηγήθηκε τη χορήγηση άδειας κυκλοφορίας για το Cerenia.
Για τη σχέση οφέλους/ κινδύνου συµβουλευτείτε την ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Cerenia:
Στις 29/ 09/ 2006, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Pfizer Ltd. για το Cerenia.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας.
Τελευταία ενηµέρωση της περίληψης 29/ 09/ 2006
Σελίδα 3/ 3 ©EMEA 2006
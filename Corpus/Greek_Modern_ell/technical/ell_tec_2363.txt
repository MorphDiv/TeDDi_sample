# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 619
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
FOSAVANCE
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Fosavance; Το Fosavance είναι φάρμακο που περιέχει δύο δραστικές ουσίες: την alendronate sodium trihydrate και την colecalciferol (βιταμίνη D3).
Διατίθεται υπό μορφή λευκών δισκίων (σχήματος καψακίου:
70 mg alendronate sodium trihydrate και 2. 800 διεθνείς μονάδες (ΔΜ) colecalciferol, τετράγωνα:
70 mg alendronate sodium trihydrate και 5. 600 ΔΜ colecalciferol].
Σε ποιες περιπτώσεις χρησιμοποιείται το Fosavance; Το Fosavance (περιεκτικότητας είτε 2. 800 ή 5. 600 ΔΜ colecalciferol) χορηγείται για τη θεραπεία της οστεοπόρωσης (ασθένεια που καθιστά τα οστά πιο εύθραυστα) σε µετεµµηνοπαυσιακές γυναίκες που διατρέχουν κίνδυνο χαμηλών επιπέδων συγκέντρωσης βιταμίνης D.
Το Fosavance 70 mg/ 5. 600 ΔΜ προορίζεται για χορήγηση σε ασθενείς που δεν λαμβάνουν συμπληρώματα βιταμίνης D.
Το Fosavance μειώνει τον κίνδυνο σπονδυλικών (της σπονδυλικής στήλης) και ισχιακών καταγμάτων.
Το φάρμακο χορηγείται μόνο με ιατρική συνταγή.
Πώς χρησιμοποιείται το Fosavance; Η συνιστώμενη δόση είναι ένα δισκίο χορηγούμενο μία φορά την εβδομάδα.
Το Fosavance προορίζεται για μακροχρόνια χρήση.
Ο ασθενής πρέπει να λαμβάνει το δισκίο με ένα γεμάτο ποτήρι νερό (όχι μεταλλικό νερό), τουλάχιστον 30 λεπτά πριν από τη λήψη οποιουδήποτε γεύματος, ροφήματος ή άλλου φαρμακευτικού σκευάσματος (συμπεριλαμβανομένων των αντιόξινων, των συμπληρωμάτων ασβεστίου και βιταμινών).
Προς αποφυγή οισοφαγικού ερεθισμού, οι ασθενείς δεν πρέπει να ξαπλώνουν έως ότου πάρουν το πρώτο γεύμα της ημέρας, το οποίο πρέπει να λαμβάνεται 30 λεπτά τουλάχιστον μετά τη λήψη του δισκίου.
Οι ασθενείς δεν πρέπει να μασούν το δισκίο ή να το διαλύουν μέσα στο στόμα τους.
Οι ασθενείς πρέπει να λαμβάνουν συμπληρώματα ασβεστίου στην περίπτωση που δεν προσλαμβάνουν αρκετό ασβέστιο μέσω της διατροφής τους.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το Fosavance; Το οστό είναι ένας ζωντανός ιστός που ανανεώνεται διαρκώς μέσω μιας διαδικασίας κατά την οποία το παλιό οστό διαβρώνεται και αντικαθίσταται από νέο με τον ίδιο ρυθμό.
Η οστεοπόρωση είναι μια
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ασθένεια κατά την οποία τα οστά γίνονται σταδιακά λεπτά και εύθραυστα καθώς και πιο επιρρεπή σε σπασίματα (κάταγμα).
Η οστεοπόρωση εμφανίζεται όταν δεν αναπτύσσεται επαρκής ποσότητα νέου οστού για να αντικαταστήσει το οστό που υφίσταται φυσική φθορά.
Η οστεοπόρωση εμφανίζεται συχνότερα σε γυναίκες μετά την εμμηνόπαυση, διότι μειώνονται τα επίπεδα των οιστρογόνων τους, τα οποία συμβάλλουν στη διατήρηση της καλής υγείας των οστών.
Οι δραστικές ουσίες του Fosavance είναι η alendronate και η colecalciferol (βιταμίνη D3).
Η lendronate είναι ένα διφωσφονικό το οποίο χρησιμοποιείται για τη θεραπεία της οστεοπόρωσης από τα μέσα της δεκαετίας του 1990.
Αναστέλλει τη δράση των οστεοκλαστών, δηλαδή των κυττάρων που εμπλέκονται στη φθορά του οστίτη ιστού και, ως εκ τούτου, η οστική απώλεια είναι μικρότερη.
Η βιταμίνη D3 είναι ένα θρεπτικό συστατικό που απαντάται σε ορισμένες τροφές αλλά παράγεται επίσης στο δέρμα μέσω της έκθεσης στο φυσικό ηλιακό φως.
Η βιταμίνη D3, όπως και άλλες μορφές της βιταμίνης D, είναι απαραίτητη για την απορρόφηση του ασβεστίου και το φυσιολογικό σχηματισμό των οστών.
Δεδομένου ότι οι ασθενείς με οστεοπόρωση ενδέχεται να μην λαμβάνουν επαρκή ποσότητα βιταμίνης D3 μέσω της έκθεσης στο ηλιακό φως, η βιταμίνη D3 περιλαμβάνεται στο Fosavance.
Ποιες μελέτες εκπονήθηκαν για το Fosavance; Καθώς η alendronate και η βιταμίνη D3 χρησιμοποιούνται ήδη χωριστά σε φάρμακα που έχουν ήδη εγκριθεί από την Ευρωπαϊκή Ένωση (ΕΕ), η παρασκευάστρια εταιρεία προσκόμισε δεδομένα από προγενέστερες μελέτες και από τη δημοσιευμένη βιβλιογραφία.
Η εταιρεία διενήργησε, επίσης, μια μελέτη σε 35 άντρες και 682 μετεμμηνοπαυσιακές γυναίκες με οστεοπόρωση προκειμένου να καταδείξει την αποτελεσματικότητα του Fosavance ως προς την αύξηση των επιπέδων της βιταμίνης D.
Οι ασθενείς λάμβαναν είτε Fosavance 70 mg/ 2. 800 ΔΜ είτε alendronate μία μόνο φορά την εβδομάδα.
Ο κύριος δείκτης μέτρησης της αποτελεσματικότητας ήταν το ποσοστό των ασθενών με χαμηλά επίπεδα βιταμίνης D ύστερα από διάστημα 15 εβδομάδων.
Η συγκεκριμένη μελέτη επεκτάθηκε σε 652 ασθενείς για περαιτέρω 24 εβδομάδες προκειμένου να συγκριθεί η επίδραση που θα είχε η χορήγησης Fosavance 70 mg/ 2. 800 ΔΜ ως μονοθεραπεία ή με την προσθήκη 2. 800 ΔΜ βιταμίνης D3 (ισοδυναμεί με τη χρήση Fosavance 70 mg/ 5. 600 ΔΜ).
Ποιο είναι το όφελος του Fosavance σύμφωνα με τις μελέτες; Μετά από 15 εβδομάδες θεραπείας, το ποσοστό των ασθενών με χαμηλά επίπεδα βιταμίνης D ήταν χαμηλότερο μεταξύ των ασθενών που έλαβαν Fosavance 70 mg/ 2. 800 ΔΜ (11%) συγκριτικά με εκείνους που έλαβαν μόνο alendronate (32%).
Στη μελέτη επέκτασης, παρόλο που παρόμοιος αριθμός ασθενών που έλαβε Fosavance 70 mg/ 2. 800 ΔΜ και Fosavance 70 g/ 5. 600 ΔΜ παρουσίασε χαμηλά επίπεδα βιταμίνης D, οι ασθενείς που έλαβαν Fosavance 70 mg/ 5. 600 ΔΜ παρουσίασαν μεγαλύτερη αύξηση των επιπέδων της βιταμίνης D κατά τη διάρκεια των 24 εβδομάδων της μελέτης Η εταιρεία προσκόμισε, επίσης, στοιχεία από τα οποία προέκυπτε ότι η δόση της alendronate που συμπεριελήφθη στο Fosavance ήταν η ίδια με τη δόση που απαιτείται για την πρόληψη της οστικής απώλειας.
Ποιοι κίνδυνοι συνδέονται με το Fosavance; Οι συχνότερες ανεπιθύμητες ενέργειες του Fosavance (εμφανίζονται σε 1 έως 10 στους 100 ασθενείς) είναι πονοκέφαλος, μυοσκελετικός πόνος (σε οστό, μυ ή άρθρωση) και γαστρεντερικά συμπτώματα όπως κοιλιακός πόνος, δυσπεψία, δυσκοιλιότητα, διάρροια, μετεωρισμός (αέρια), οισοφαγικά έλκη, δυσφαγία (δυσκολία στην κατάποση), διάταση κοιλίας (πρησμένη κοιλιά) και παλινδρόμηση οξέος.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Fosavance περιλαμβάνεται στο φύλλο οδηγιών χρήσης.
Το Fosavance δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην alendronate, στη βιταμίνη D 3 ή σε οποιοδήποτε άλλο από τα συστατικά του φαρμάκου.
Δεν πρέπει να χορηγείται σε άτομα με διαταραχές του οισοφάγου, υπασβεστιαιμία (χαμηλά επίπεδα ασβεστίου) ή σε ασθενείς που δεν μπορούν να παραμείνουν όρθιοι ή καθιστοί σε όρθια στάση για τουλάχιστον 30 λεπτά.
Για ποιους λόγους εγκρίθηκε το Fosavance; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Fosavance υπερτερούν των κινδύνων που συνδέονται με αυτό για τη θεραπεία της μετεμμηνοπαυσιακής
2/ 3 οστεοπόρωσης σε ασθενείς που διατρέχουν κίνδυνο ανεπάρκειας βιταμίνης D.
Η επιτροπή εισηγήθηκε τη χορήγηση άδειας κυκλοφορίας για το Fosavance.
Λοιπές πληροφορίες για το Fosavance:
Στις 24 Αυγούστου 2005, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Merck Sharp & Dohme Ltd. για το Fosavance.
Η πλήρης δημόσια έκθεση αξιολόγησης (EPAR) του Fosavance διατίθεται εδώ Τελευταία ενημέρωση της περίληψης:
06- 2008.
3/ 3
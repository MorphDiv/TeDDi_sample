# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	2014
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	GNOME
# source:	https://object.pouta.csc.fi/OPUS-GNOME/v1/raw/el.zip
# copyright_short:	http://opus.nlpl.eu/GNOME.php
# copyright_long:	http://opus.nlpl.eu/GNOME.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

Η δύναμη του HTML5 και του ιστού στις εφαρμογές σας
WebKit
WebKit είναι μια ισχυρή διασυστημική μηχανή που χρησιμοποιείται σε ανοικτό λογισμικό και εμπορικά προϊόντα. Το WebKitGTK είναι η θύρα του WebKit αναπτυγμένη στο
Το WebKitGTK+ διευκολύνει την προσθήκη λειτουργικότητας ιστού στην εφαρμογή σας, ή τη χρήση HTML5 και συσχετισμένων τεχνολογιών για γρήγορη δημιουργία δυναμικών διεπαφών χρήστη.
Παρουσίαση μαθήματος WebKitGTK+
Εγχειρίδιο αναφοράς του WebKitGTK+
Ιστοσελίδα του WebKitGTK+
Ενιαία και ενσωματωμένη υπηρεσία επικοινωνίας πραγματικού χρόνου
Telepathy
Το Telepathy παρέχει ένα ισχυρό σκελετό για αλληλεπίδραση με τις επαφές αμέσων μηνυμάτων του χρήστη. Με το Telepathy, όλοι οι λογαριασμοί και οι συνδέσεις χειρίζονται από μια υπηρεσία συνεδρίας διαύλου D που είναι βαθιά ενσωματωμένη στην επιφάνεια εργασίας του GNOME. Οι εφαρμογές μπορούν να σχετιστούν με αυτήν την υπηρεσία για επικοινωνία με επαφές.
Με το Telepathy Tubes API, μπορείτε ακόμα να δρομολογήσετε ένα ελεύθερο πρωτόκολλο πάνω σε σύγχρονα πρωτόκολλα αμέσων μηνυμάτων όπως το Jabber για να δημιουργήσετε διαδραστικές εφαρμογές. Δημιουργήστε παιχνίδια πολλαπλών παικτών ή συνεργαζόμενους επεξεργαστές που ενσωματώνονται με τις υπηρεσίες άμεσων μηνυμάτων σε όλη την επιφάνεια εργασίας.
Εγχειρίδιο προγραμματιστών του Telepathy
Ιστοσελίδα του Telepathy
Πλήρως διεθνοποιημένη διάταξη κειμένου και απόδοση
Pango
Η Pango είναι η βασική βιβλιοθήκη χειρισμού κειμένου και γραμματοσειρών της πλατφόρμας GNOME. Είναι υπεύθυνη για την εμφάνιση και τη διάταξη του κειμένου και χρησιμοποιείται παντού στη GTK+.
Η μηχανή διάταξης Pango μπορεί να χρησιμοποιηθεί με διαφορετική υποστήριξη γραμματοσειρών και γραφικών. Στα περισσότερα συστήματα GNOME, η Pango χρησιμοποιεί τα FreeType, fontconfig και Cairo για να προσπελάσει στις γραμματοσειρές και να αποδώσει κείμενο. Σε άλλα συστήματα, η Pango χρησιμοποιεί τα εγγενή συστήματα γραμματοσειρών, όπως το Uniscribe στα Microsoft Windows και το ATSUI στο MacOS.
Η Pango προσφέρει εκτεταμένη κάλυψη για τα συστήματα γραφής που χρησιμοποιούνται σε διάφορα μέρη σε όλο τον κόσμο. Πολλές γραφές γλωσσών χρησιμοποιούν περίπλοκους κανόνες για τη διάταξη των συμβόλων τους και τη σύνθεση των χαρακτήρων τους. Μέσω της Pango, σχεδόν όλες οι γλώσσες μπορούν να γράφονται και να εμφανίζονται σωστά, επιτρέποντας στους χρήστες σε όλο τον κόσμο να διαβάζουν κείμενα στη μητρική τους γλώσσα. Η Pango υποστηρίζει αυτόματα τα διάφορα συστήματα γραφής· οι προγραμματιστές δεν χρειάζεται να γράφουν ειδικό κώδικα για να προσθέτουν υποστήριξη για άλλες γλώσσες.
Η Pango υποστηρίζει τα συνήθη στυλ κειμένου, όπως είναι οι πλάγιοι χαρακτήρες, οι έντονοι χαρακτήρες και οι υπογραμμίσεις. Η Pango χρησιμοποιεί μια απλή σύνταξη που θυμίζει XML και ονομάζεται PangoMarkup, η οποία σας επιτρέπει να ρυθμίζετε το μέγεθος, το χρώμα και το στυλ της γραμματοσειράς, καθώς και άλλα γνωρίσματα του κειμένου. Χρησιμοποιώντας PangoMarkup, μπορείτε να ορίζετε το εντός της γραμμής στυλ χωρίς να χρειάζεται να το προσθέτετε ξανά σε κάθε μπλοκ κειμένου. Η PangoMarkup μπορεί να χρησιμοποιηθεί απευθείας από τη GTK+, επιτρέποντάς σας να διαμορφώνετε με ευκολία το στυλ του κειμένου των γραφικών διεπαφών σας.
Χρησιμοποιήστε απευθείας την Pango κάθε φορά που επιθυμείτε να εμφανίσετε κείμενο στην οθόνη ή σε άλλο μέσο. Η χρήση της Pango επιτρέπει στη διάταξη του κειμένου σας να αναγνωρίζεται χωρίς κανένα πρόβλημα από τη GTK+ και την υπόλοιπη πλατφόρμα του GNOME. Επομένως, σας βοηθάει να δημιουργήσετε φορητό κώδικα και, κυρίως, διασφαλίζει ότι η εφαρμογή σας θα εμφανίζει άψογα κείμενο σε εκατοντάδες διαφορετικές γλώσσες.
Εγχειρίδιο αναφοράς του Pango
Ιστοσελίδα του Pango
Διαδραστικές ειδοποιήσεις στον δίσκο μηνυμάτων
Ειδοποίηση
Η βιβλιοθήκη libnotify παρέχει ένα βολικό API για παρουσίαση ειδοποιήσεων στον χρήστη. Οι ειδοποιήσεις μπορεί να είναι απλό μήνυμα ή μπορούν να επιτρέπουν στον χρήστη να απαντήσει. Οι ειδοποιήσεις που έγιναν με libnotify θα χρησιμοποιήσουν την κατάλληλη διεπαφή στο περιβάλλον που η εφαρμογή τρέχει. Στο GNOME 3, οι ειδοποιήσεις εμφανίζονται στο τέλος της οθόνης και έπειτα μπαίνουν στον δίσκο μηνυμάτων.
Εγχειρίδιο αναφοράς του Libnotify
Ασφαλής αποθήκευση για κωδικούς και άλλα δεδομένα
Κλειδοθήκη
Το GNOME παρέχει ένα σύγχρονο και ασφαλή διαχειριστή κλειδοθηκών για την αποθήκευση των συνθηματικών των χρηστών, καθώς και άλλων ευαίσθητων δεδομένων. Οι εφαρμογές μπορούν να χρησιμοποιούν τη βιβλιοθήκη του διαχειριστή κλειδοθηκών για την αποθήκευση και ανάκτηση συνθηματικών, ενώ οι χρήστες μπορούν να χρησιμοποιούν την εφαρμογή
Ο διαχειριστής κλειδοθηκών σας επιτρέπει να δημιουργείτε όσες κλειδοθήκες επιθυμείτε, καθεμία από τις οποίες μπορεί να περιέχει όσα στοιχεία επιθυμείτε. Τα στοιχεία των κλειδοθηκών περιέχουν δεδομένα, συνήθως συνθηματικά. Κάθε κλειδοθήκη κλειδώνεται ξεχωριστά, και ξεκλειδώνεται με την εισαγωγή συνθηματικού από το χρήστη. Όταν ξεκλειδωθεί μια κλειδοθήκη, ο χρήστης αποκτά πρόσβαση σε όλα τα στοιχεία της.
Ο διαχειριστής κλειδοθηκών παράγει λίστες ελέγχου πρόσβασης για κάθε στοιχείο μιας κλειδοθήκης, επιτρέποντάς σας να ελέγχετε ποιες εφαρμογές θα έχουν πρόσβαση σε αυτό το στοιχείο. Αν μια άγνωστη εφαρμογή προσπαθήσει να αποκτήσει πρόσβαση σε ένα στοιχείο κλειδοθήκης, ο διαχειριστής κλειδοθηκών θα ζητήσει από το χρήστη να επιτρέψει ή να αρνηθεί την πρόσβαση. Κατ' αυτόν τον τρόπο, τυχόν κακόβουλες ή κακογραμμένες εφαρμογές δεν μπορούν να αποκτήσουν πρόσβαση στα ευαίσθητα δεδομένα του χρήστη.
Τα δεδομένα των κλειδοθηκών αποθηκεύονται στο σύστημα αρχείων κρυπτογραφημένα με τον αλγόριθμο κρυπτογράφησης μπλοκ AES, ενώ ο SHA1 χρησιμοποιείται για τα hash των γνωρισμάτων των στοιχείων. Χρησιμοποιώντας το hash των γνωρισμάτων, ο διαχειριστής κλειδοθηκών μπορεί να βρει το στοιχείο που ζητά μια εφαρμογή χωρίς να χρειαστεί να ξεκλειδώσει την κλειδοθήκη. Η κλειδοθήκη ξεκλειδώνεται μόνο αφού βρεθεί το κατάλληλο στοιχείο και δοθεί πρόσβαση σε αυτό.
Ο διαχειριστής κλειδοθηκών παρέχει επίσης μία κλειδοθήκη συνεδρίας. Τα στοιχεία της κλειδοθήκης συνεδρίας δεν αποθηκεύονται ποτέ στο δίσκο και χάνονται μόλις τελειώσει η συνεδρία του χρήστη. Η κλειδοθήκη συνεδρίας μπορεί να χρησιμοποιηθεί για την αποθήκευση συνθηματικών που αφορούν μόνο την τρέχουσα συνεδρία.
Αν χρησιμοποιείτε το GIO για πρόσβαση σε απομακρυσμένους εξυπηρετητές, διαπιστώνετε αμέσως τα πλεονεκτήματα του διαχειριστή κλειδοθηκών. Όποτε το GVFS απαιτεί πιστοποίηση του χρήστη, σας δίνετε η δυνατότητα να αποθηκεύσετε το συνθηματικό σας, είτε στην προεπιλεγμένη κλειδοθήκη, είτε στην κλειδοθήκη της συνεδρίας.
Χρησιμοποιήστε τον διαχειριστή κλειδοθηκών αν η εφαρμογή σας χρειάζεται να αποθηκεύει συνθηματικά ή άλλα ευαίσθητα δεδομένα των χρηστών. Η χρήση του διαχειριστή κλειδοθηκών βελτιώνει την εμπειρία του χρήστη, διασφαλίζοντας την ασφάλεια των δεδομένων του.
Εγχειρίδιο αναφοράς του gnome-keyring
Εγχειρίδιο αναφοράς του libseahorse
Περιγραφή των πανίσχυρων τεχνολογιών της πλατφόρμας GNOME.
Shaun McCance
shaunm@gnome.org
Germán Póo-Caamaño
gpoo@gnome.org
Ίδρυμα GNOME
http://foundation.gnome.org/
GNOME
Περιγραφή της πλατφόρμας GNOME
Το GNOME είναι ένα ισχυρό αλλά απλό περιβάλλον επιφάνειας εργασίας που επικεντρώνεται ιδιαίτερα στη χρηστικότητα, την προσιτότητα και τη διεθνοποίηση. Το GNOME έχει σχεδιαστεί έτσι ώστε να μπορεί να το χρησιμοποιήσει ο καθένας, ανεξάρτητα από τις τεχνικές του γνώσεις, αναπηρίες ή μητρική γλώσσα. Το GNOME απλοποιεί τη χρήση των υπολογιστών για όλους μας.
Το λογισμικό GNOME παρέχει ένα εκτεταμένο περιβάλλον ανάπτυξης για γραφικές εφαρμογές και άλλο λογισμικό. Το GNOME παρέχει ένα εκτεταμένο λογισμικό ανάπτυξης που επιτρέπει στους προγραμματιστές να δημιουργούν επαγγελματικό λογισμικό, εύχρηστο και καλαίσθητο. Χρησιμοποιώντας τις τεχνολογίες στο GNOME, μπορείτε να δημιουργήσετε λογισμικό υψηλής ποιότητας για να υπερκαλύψει τις προσδοκίες των χρηστών σας. Αυτό το έγγραφο παρέχει μια επισκόπηση υψηλού επιπέδου του λογισμικού GNOME, μαζί με συνδέσμους για λεπτομερή τεκμηρίωση για κάθε τμήμα του λογισμικού.
Γραφικά και Πολυμέσα
Υποστήριξη εφαρμογής πυρήνα
Τεχνολογίες εφαρμογής
Τα αφανή
Θεματικά προσανατολισμένο σύστημα βοήθειας
Βοήθεια
Οι χρήστες μερικές φορές χρειάζονται μια μικρή βοήθεια, ακόμα και με τις άριστα σχεδιασμένες εφαρμογές. Το GNOME παρέχει ένα ενσωματωμένο σύστημα βοήθειας θεματικά προσανατολισμένο χρησιμοποιώντας τη γλώσσα επισήμανσης
Όταν χρειαζόσαστε εγχειρίδια, το GNOME επίσης υποστηρίζει το βιομηχανικό μορφή προτύπου
10 λέπτη περιήγηση στο Mallard
Ιστοσελίδα του Mallard
Ιστοσελίδα του DocBook
Ένας εύχρηστος, αποτελεσματικός και ευέλικτος σκελετός UPnP
GUPnP
GUPnP είναι ένας αντικειμενοστραφής σκελετός ανοικτού λογισμικού για δημιουργία συσκευών UPnP και σημείων ελέγχου, γραμμένος σε C χρησιμοποιώντας GObject και libsoup. Το GUPnP API σκοπεύει να είναι εύχρηστο, αποτελεσματικό και ευέλικτο.
Ο σκελετός GUPnP αποτελείται από τα ακόλουθα συστατικά/πακέτα:
GSSDP: Η υλοποίηση βιβλιοθήκης χαμηλού επιπέδου ανακάλυψης πόρου και ανακοίνωσης στο δίκτυο μέσα από πρωτόκολλο SSDP.
GUPnP: Η βιβλιοθήκη πυρήνα που υλοποιεί την προδιαγραφή UPnP: ανακοίνωση πόρου και ανακάλυψη, περιγραφή, έλεγχο, ειδοποίηση συμβάντος και παρουσίαση (το GUPnP περιλαμβάνει μια βασική λειτουργικότητα εξυπηρετητή ιστού μέσα από libsoup). Το GUPnP δεν περιλαμβάνει βοηθούς για κατασκευή ή έλεγχο των ειδικών τυποποιημένων πόρων (π.χ. MediaServer)· αυτό αφέθηκε για βιβλιοθήκες υψηλότερου επιπέδου χρησιμοποιώντας τον σκελετό GUPnP.
GUPnP A/V: Μικρό εργαλείο βιβλιοθήκης που στοχεύει να διευκολύνει το χειρισμό και την εφαρμογή των κατατομών UPnP ήχου/βίντεο.
GUPnP DLNA: Μία μικρή βοηθητική βιβλιοθήκη που σκοπεύει στη διευκόλυνση των σχετικών με DLNA εργασιών όπως πρόβλεψη κατατομής μέσων, μετατροπή κωδικοποίησης σε μια δεδομένη κατατομή, κλπ.
GUPnP IGD: Μια βιβλιοθήκη για χειρισμό απεικονίσεων θύρας συσκευής πύλης διαδικτύου UPnP.
GUPnP Vala: Οι συνδέσεις Vala για βιβλιοθήκες GUPnP.
Εργαλεία GUPnP: Ελεύθερες αντικαταστάσεις των εργαλείων Intel UPnP, που χρησιμοποιούν GUPnP. Αυτά παρέχουν τα ακόλουθα πλευρικά εργαλεία πελάτη και εξυπηρετητή που ενεργοποιούν εύκολη δοκιμή και αποσφαλμάτωση συσκευών UPnP και σημείων ελέγχου:
Γενικό σημείο ελέγχου: ένα εργαλείο που ενεργοποιεί την ανακάλυψη συσκευών UPnP και υπηρεσιών, ανάκτηση πληροφοριών για αυτές, εγγραφή συμβάντων και κλήση ενεργειών.
Φως δικτύου: ένας εικονικός βολβός φωτός που επιτρέπει τα σημεία ελέγχου να ανάβουν και να σβήνουν, να αλλάζουν το επίπεδο αμυδρότητας και να ρωτούν την τρέχουσα του κατάσταση. Επίσης παρέχει ένα απλό UI για να ελέγχει όλα τα διαθέσιμα φώτα του δικτύου.
Σημείο ελέγχου AV: ένας απλός αναπαραγωγός μέσων UI που ενεργοποιεί την ανακάλυψη και εκτέλεση των διαθέσιμων περιεχομένων πολυμέσων σε δίκτυο. Είναι αυστηρά ένα σημείο ελέγχου και συνεπώς δεν έχει οποιαδήποτε δικιά του ικανότητα αναπαραγωγής και βασίζεται σε εξωτερικές συσκευές UPnP MediaRenderer για ενεργή αναπαραγωγή.
Ανέβασμα: ένα απλό βοήθημα γραμμής εντολών που ανεβάζει αρχεία σε γνωστούς MediaServers. Χρησιμοποιήστε γενικό σημείο ελέγχου για να ανακαλύψετε τους MediaServers.
Ο σκελετός GUPnP γεννήθηκε από την απογοήτευση με το libupnp και το μπέρδεμα του με τα νήματα. Το GUPnP είναι ολότελα μονού νήματος (αν και ασύγχρονο), ενσωματώνεται με τον κύριο βρόχο GLib και παρέχει το ίδιο σύνολο γνωρισμάτων όπως το libupnp ενώ κρύβει τα περισσότερα εσωτερικά του UPnP μέσα από έναν κομψό αντικειμενοστραφή σχεδιασμό.
Το GUPnP είναι ελεύθερο λογισμικό. Όλες οι βιβλιοθήκες εκδίδονται με την GNU LGPL, ενώ τα εργαλεία GUPnP αδειοδοτούνται με GNU GPL.
Θα πρέπει να χρησιμοποιήσετε GUPnP όποτε χρειάζεστε ο κώδικας σας να επικοινωνήσει με οποιεσδήποτε συσκευές UPnP ή DLNA. Παραδείγματα τέτοιων συσκευών περιλαμβάνουν το Sony Playstation 3 και τα μοντέλα τηλεοράσεων Bravia, τηλεοράσεων και τηλεφώνων Samsung, XBox της Microsoft και όλους τους σύγχρονους δρομολογητές κλπ. Η λίστα τέτοιων συσκευών είναι πελώρια και αυξανόμενη.
Πέρα από τη διανομή με υπάρχουσες συσκευές UPnP, το GUPnP μπορεί να χρησιμοποιηθεί πολύ αποτελεσματικά για εύκολη δημιουργία προσαρμοσμένων λύσεων οικιακού δικτύου όπου οι συσκευές/υπηρεσίες μπορούν να ανακαλύψουν και να αλληλεπιδράσουν μεταξύ τους χωρίς οποιαδήποτε ρύθμιση από τον χρήστη.
Για περισσότερες πληροφορίες σχετικά με το GUPnP, επισκεφτείτε τον
Πακέτο εργαλείων με πλούσια γνωρίσματα για δημιουργία γραφικών διεπαφών χρήστη
GTK+
Η GTK+ είναι η βασική βιβλιοθήκη που χρησιμοποιείται για την κατασκευή διεπαφών χρήστη στο GNOME. Παρέχει όλους τους ελέγχους διεπαφής χρήστη, γνωστούς και ως γραφικά συστατικά (widgets), που χρησιμοποιούν οι συνήθεις γραφικές εφαρμογές. Το μοντέρνο και αντικειμενοστραφές API της σας επιτρέπει να δημιουργείτε ελκυστικές και προηγμένες διεπαφές χρήστη, χωρίς να χρειάζεται να ασχοληθείτε με τις λεπτομέρειες χαμηλού επιπέδου της σχεδίασης και της επικοινωνίας με συσκευές.
Πέρα από τα βασικά γραφικά συστατικά, όπως είναι τα κουμπιά, τα κουτάκια επιλογών και τα πεδία κειμένου, η GTK+ παρέχει επίσης πανίσχυρα API MVC (Model-View-Controller) για τη χρήση προβολών δέντρου, πεδίων κειμένου πολλαπλών γραμμών και ενεργειών στα μενού και τις εργαλειοθήκες.
Στη GTK+ τα γραφικά συστατικά τοποθετούνται στα παράθυρα σύμφωνα με ένα μοντέλο συσκευασίας σε πλαίσια. Οι προγραμματιστές απλά καθορίζουν πώς θα συσκευαστούν τα γραφικά συστατικά εντός των πλαισίων που τα περιέχουν, χωρίς να χρειάζεται να τα τοποθετήσουν σε συγκεκριμένες θέσεις χρησιμοποιώντας απόλυτες συντεταγμένες. Η GTK+ διασφαλίζει ότι τα παράθυρα θα μπορούν να χωρέσουν όλο το περιεχόμενό, αλλάζοντας αυτόματα το μέγεθος των παραθύρων όποτε χρειάζεται.
Επειδή η GTK+ παρέχει ένα ιδιαίτερα ευέλικτο API, η ανάπτυξη νέων γραφικών συστατικών για χρήση σε εφαρμογές GTK+ είναι ιδιαίτερα εύκολη. Υπάρχουν αρκετές βιβλιοθήκες τρίτων μερών που παρέχουν πρόσθετα γραφικά συστατικά, ενώ πολλοί προγραμματιστές δημιουργούν ειδικά γραφικά συστατικά για τις εφαρμογές τους.
Η GTK+ αναλαμβάνει να χειριστεί τις δύσκολες λεπτομέρειες των διεπαφών χρήστη και της διάδρασης με το χρήστη και παρέχει ένα απλό αλλά ισχυρό API, που σας επιτρέπει να επικεντρωθείτε στις λεπτομέρειες της εφαρμογής σας. Οι εφαρμογές που αναπτύσσονται με τη GTK+ υιοθετούν αυτομάτως το θέμα και τις γραμματοσειρές του χρήστη, συνεργάζονται χωρίς προβλήματα με τις τεχνολογίες προσιτότητας, και γενικά συμπεριφέρονται ακριβώς όπως αναμένουν οι χρήστες.
Παρουσίαση μαθήματος GTK+
Εγχειρίδιο αναφοράς του GTK+
Ιστοσελίδα του GTK+
Αναπαραγωγή, δημιουργία και χειρισμός ήχου, βίντεο και άλλων μέσων
GStreamer
Το GStreamer είναι μια ισχυρότατη βιβλιοθήκη πολυμέσων για την αναπαραγωγή, δημιουργία και επεξεργασία ήχου, βίντεο και άλλων πολυμέσων. Μπορείτε να χρησιμοποιήσετε το GStreamer για να παρέχετε αναπαραγωγή ήχου και βίντεο, να κάνετε εγγραφή από διάφορες πηγές, καθώς και να επεξεργάζεστε αρχεία πολυμέσων. Το GStreamer από μόνο του παρέχει κωδικοποίηση και αποκωδικοποίηση για διάφορες μορφές, ενώ μπορούν να χρησιμοποιηθούν και πρόσθετα για την υποστήριξη επιπλέον μορφών.
Το GStreamer παρέχει μια ευέλικτη αρχιτεκτονική, σύμφωνα με την οποία η επεξεργασία των πολυμέσων γίνεται μέσω μιας διοχέτευσης στοιχείων. Κάθε στοιχείο μπορεί να εφαρμόζει φίλτρα στο περιεχόμενο όπως κωδικοποίηση ή αποκωδικοποίηση, συνδυασμό πολλαπλών πηγών, ή μετασχηματισμό του περιεχόμενου πολυμέσων. Η αρχιτεκτονική αυτή επιτρέπει την τυχαία διάταξη των στοιχείων, κάτι που προσφέρει στο GStreamer τη δυνατότητα να παράγει σχεδόν ό,τι αποτέλεσμα μπορείτε να φανταστείτε. Επιπλέον, το GStreamer έχει σχεδιαστεί με γνώμονα τη χαμηλή επιβάρυνση, και άρα μπορεί να χρησιμοποιείται από εφαρμογές με αυξημένες ανάγκες σε λανθάνοντα χρόνο.
Το GStreamer παρέχει ένα ισχυρότατο API για την επεξεργασία πολυμέσων, παρέχει όμως και εύχρηστες ρουτίνες για την απλή αναπαραγωγή πολυμέσων. Το GStreamer μπορεί να δημιουργεί αυτόματα διοχετεύσεις για την ανάγνωση και αναπαραγωγή αρχείων στις μορφές που υποστηρίζει, επιτρέποντάς σας να προσθέτετε εύκολα ήχο και βίντεο στην εφαρμογή σας.
Η αρχιτεκτονική του GStreamer επιτρέπει τη χρήση προσθέτων για την προσθήκη κωδικοποιητών, αποκωδικοποιητών και διαφόρων φίλτρων περιεχομένου. Οι εξωτερικοί προγραμματιστές μπορούν να παρέχουν πρόσθετα για το GStreamer, τα οποία καθίστανται αυτομάτως διαθέσιμα σε όλες τις εφαρμογές που χρησιμοποιούν το GStreamer. Τα πρόσθετα μπορούν να αφορούν την υποστήριξη νέων μορφών πολυμέσων, ή νέα εφέ και λειτουργίες.
Χρησιμοποιήστε το GStreamer οποτεδήποτε χρειαστείτε να διαβάσετε ή να αναπαράγετε πολυμέσα, ή αν η εφαρμογή σας κάνει επεξεργασία ήχου ή βίντεο. Η χρήση του GStreamer διευκολύνει την ανάπτυξη της εφαρμογής σας και σας παρέχει δοκιμασμένες λύσεις για την κάλυψη των αναγκών σας.
Εγχειρίδιο ανάπτυξης της εφαρμογής GStreamer
Εγχειρίδιο αναφοράς πυρήνα του GStreamer 0.10
Σελίδα τεκμηρίωσης του GStreamer
Ιστοσελίδα του GStreamer
Ασύγχρονο αρχείο και χειρισμός URI με πρόσβαση σε αρχείο και πληροφορίες έντασης
Αρχεία GIO
Το GIO παρέχει APIs για ασύγχρονη ανάγνωση και εγγραφή αρχείων και άλλων ροών. Τα αρχεία αναφέρονται από URIs και τοπικές υποστηρίξεις μπορούν να δώσουν πρόσβαση σε περισσότερα από απλά τοπικά αρχεία. Όταν εκτελούνται στην επιφάνεια εργασίας GNOME, το GIO χρησιμοποιεί GVfs για να επιτρέψει την πρόσβαση σε αρχεία πάνω σε SFTP, FTP, WebDAV, SMB και άλλα δημοφιλή πρωτόκολλα. Αυτή η διαφανής πρόσβαση αρχείου δικτύου είναι ελεύθερη σε όλες τις εφαρμογές χρησιμοποιώντας GIO.
Τα APIs αρχείων GIO σχεδιάστηκαν να χρησιμοποιηθούν σε γραφικές διεπαφές οδηγούμενες από συμβάντα. Η μη φραγμένη, ασύγχρονη σχεδίαση σημαίνει ότι η διεπαφή του χρήστη σας δεν κρεμά ενώ περιμένει ένα αρχείο. Υπάρχουν επίσης σύγχρονες εκδόσεις των διαθέσιμων APIs, που είναι μερικές φορές πιο βολικές για νήματα εργασιών ή επεξεργασίες.
Το GIO επίσης παρέχει ρουτίνες για διαχείριση οδηγών και εντάσεων, ερωτήσεων τύπων αρχείου και εικονιδίων και εύρεση εφαρμογών για άνοιγμα αρχείων.
Εγχειρίδιο αναφοράς του GIO
Ισχυρές κατασκευές API δικτύου στις κλάσεις ροής GIO
Δικτύωση GIO
Κατασκευή στην κορυφή της ροής APIs χρησιμοποιείται για αρχεία, το GIO παρέχει APIs δικτύου υψηλού επιπέδου για επικοινωνία πάνω σε TCP/IP και υποδοχές τομέα UNIX. Μπορείτε να χρησιμοποιήσετε τα APIs δικτύου GIO για σύνδεση με έναν εξυπηρετητή, να ακούσετε τα συμβάντα και να διαβάσετε τους πόρους. Το ασύγχρονο σχέδια API σημαίνουν ότι η εφαρμογή σας δεν εμποδίζεται περιμένοντας για μια απάντηση.
Χαμηλού επιπέδου υποστήριξη δικτύου
Υψηλού επιπέδου λειτουργικότητα δικτύου
Υποκείμενη παραθυροποίηση και χειρισμός συμβάντος
GDK
Η GDK είναι η βιβλιοθήκη χαμηλού επιπέδου που χρησιμοποιεί η GTK+ για τη διάδραση με το σύστημα, όσον αφορά τα γραφικά και τις συσκευές εισόδου. Αν και σπάνια θα χρειαστεί να συμπεριλάβετε τη GDK απευθείας στον κώδικα της εφαρμογής σας, καλό είναι να γνωρίζετε ότι περιέχει όλες τις απαιτούμενες λειτουργίες για τη σχεδίαση αντικειμένων και κειμένου στην οθόνη, καθώς και για τη διάδραση με το χρήστη μέσω διαφόρων συσκευών εισόδου.
Η GDK σας προσφέρει απευθείας πρόσβαση σε γεγονότα από το πληκτρολόγιο, το ποντίκι και άλλες συσκευές εισόδου, αντί να σας αναγκάζει να χρησιμοποιείτε τα σήματα υψηλού επιπέδου που χρησιμοποιεί η GTK+. Παράλληλα, η GDK παρέχει ρουτίνες χαμηλού επιπέδου για την πρόσβαση στα δεδομένα συρσίματος και απόθεσης, καθώς και προχείρου του συστήματος. Κατά την υλοποίηση προσαρμοσμένων ελέγχων, ίσως να χρειαστείτε αυτού του είδους την πρόσβαση για να υλοποιήσετε ορισμένες συμπεριφορές επικοινωνίας με το χρήστη.
Η GDK παρέχει και άλλες λειτουργίες που απαιτούνται για την υλοποίηση ενός ολοκληρωμένου toolkit γραφικών, όπως η GTK+. Καθώς η GDK λειτουργεί ως αφαιρετικό μοντέλο πλατφόρμας, επιτρέποντας στη GTK+ να λειτουργεί σε πολλαπλά περιβάλλοντα, παρέχει ένα API για όλες τις λειτουργίες συστήματος που απαιτεί η GTK+. Αυτό περιλαμβάνει πληροφορίες για τις πολλαπλές οθόνες, την ανάλυση και το βάθος των χρωμάτων, τα χρωματολόγια και τους δρομείς.
Χρησιμοποιήστε τη GDK αν χρειάζεστε πρόσβαση χαμηλού επιπέδου στην υποδομή παραθύρων του συστήματος, όπως τα γεγονότα, τα παράθυρα και το πρόχειρο. Μια τέτοια χρήση της GDK διασφαλίζει τη φορητότητα του κώδικά σας και την ορθή του ενσωμάτωση στον υπόλοιπο κώδικά GTK+. Ωστόσο, στις περισσότερες περιπτώσεις δεν συνιστάται η χρήση των απλών ρουτινών σχεδίασης της GDK. Προτιμήστε, καλύτερα, τις εκτεταμένες δυνατότητες της Cairo.
Εγχειρίδιο αναφοράς του GDK
Κοινή σχεσιακή πρόσβαση βάσης δεδομένων
GDA
Το GDA προσφέρει μια αναδίπλωση γύρω από τις σχετικές βάσεις δεδομένων, επιτρέποντας την εύκολη αποθήκευση και ανάκτηση δεδομένων σε πολλά διαφορετικά κοινά συστήματα βάσης δεδομένων.
Εγχειρίδιο πρόσβασης δεδομένων του GNOME
Ολοκλήρωση με το πλατιάς επιφάνειας εργασίας βιβλίο διευθύνσεων και ημερολόγιο
Evolution Data Server
Μέσω του Εξυπηρετητή Δεδομένων Evolution, το GNOME παρέχει ενιαίο βιβλίο διευθύνσεων και ημερολόγιο που μπορούν να χρησιμοποιούν όλες οι εφαρμογές για την αποθήκευση και ανάκτηση πληροφοριών. Χρησιμοποιώντας τον Εξυπηρετητή Δεδομένων Evolution, οι χρήστες δεν χρειάζεται πλέον να διατηρούν ξεχωριστές λίστες επαφών για κάθε εφαρμογή, ή να αντιγράφουν οι ίδιοι κάθε ραντεβού τους στο ημερολόγιό τους.
Όλο και περισσότερο, χρησιμοποιούμε τους υπολογιστές για να επικοινωνούμε με φίλους και συναδέλφους. Για να το επιτύχουμε, χρησιμοποιούμε εφαρμογές ηλεκτρονικού ταχυδρομείου, άμεσων μηνυμάτων, τηλεφωνίας και βιντεοδιασκέψεων. Αυτές οι εφαρμογές συχνά περιέχουν λίστες επαφών. Χρησιμοποιώντας τον Εξυπηρετητή Δεδομένων Evolution, οι εφαρμογές μπορούν να αποθηκεύουν επαφές σε μία μοναδική τοποθεσία, επιτρέποντας σε όλες τις εφαρμογές να βλέπουν τα στοιχεία των επαφών του χρήστη.
Επίσης, οι εφαρμογές μπορούν να χρησιμοποιούν τον Εξυπηρετητή Δεδομένων Evolution για να αποθηκεύουν και να ανακτούν τα ραντεβού του χρήστη από το ημερολόγιό του. Για παράδειγμα, αν κάνετε κλικ στο ρολόι του πίνακα εφαρμογών, εμφανίζεται ένα απλό ημερολόγιο. Αν έχετε προγραμματίσει ραντεβού, αυτά εμφανίζονται στο ημερολόγιο. Έτσι, μπορείτε να συμβουλεύεστε τα ραντεβού σας χωρίς να ανοίγετε την πλήρη εφαρμογή ημερολογίου.
Αναφορά API του Evolution: libebook
Αναφορά API του Evolution: libecal
Τυπικός διαδικασιακός δίαυλος επικοινωνιών
D-Bus
Το D-Bus είναι ένας δίαυλος μηνυμάτων που λειτουργεί σε πολλαπλές επιφάνειες εργασίας και επιτρέπει την αποστολή μηνυμάτων μεταξύ εφαρμογών, επιφάνειας εργασίας και συστατικών χαμηλού επιπέδου του συστήματος. Το D-Bus παρέχει ένα απλό API για την αποστολή μηνυμάτων προς συγκεκριμένες υπηρεσίες και για τη μετάδοση των μηνυμάτων σε όλες τις ενδιαφερόμενες υπηρεσίες. Το D-Bus επιτρέπει σε διάφορους τύπους εφαρμογών να επικοινωνούν και να συνεργάζονται μεταξύ τους και με την επιφάνεια εργασίας, προσφέροντας στο χρήστη βελτιωμένη διαδραστικότητα και πλουσιότερες εμπειρίες.
Το D-Bus παρέχει ένα δίαυλο συνεδρίας και ένα δίαυλο συστήματος. Ο δίαυλος συνεδρίας χρησιμοποιείται από εφαρμογές σε συνεδρίες με έναν μοναδικό χρήστη, και τους επιτρέπει να μοιράζονται δεδομένα και ειδοποιήσεις για γεγονότα, καθώς και να ενσωματώνονται στην επιφάνεια εργασίας του χρήστη. Για παράδειγμα, η εφαρμογή αναπαραγωγής ταινιών μπορεί να στείλει ένα μήνυμα D-Bus για να εμποδίσει την ενεργοποίηση της προστασίας οθόνης, όταν ο χρήστης παρακολουθεί ταινία.
Ο δίαυλος συστήματος είναι ένας δίαυλος μοναδικού μηνύματος που λειτουργεί ανεξάρτητα από τις συνεδρίες χρηστών. Μπορεί να επικοινωνεί με εφαρμογές σε όλες τις συνεδρίες και να τους επιτρέπει να συνεργάζονται με συστατικά του συστήματος χωρίς να υπεισέρχονται στις λεπτομέρειες χαμηλού επιπέδου του συστήματος. Ο δίαυλος συστήματος χρησιμοποιείται για να παρέχει σημαντικές λειτουργίες που οι χρήστες αναμένουν να βρουν στο σύστημά τους. Για παράδειγμα, ο δίαυλος συστήματος παρακολουθεί πότε συνδέεστε ή αποσυνδέεστε από το δίκτυο, αν έχετε συνδέσει εξωτερικούς οδηγούς, ή αν το φορτίο της μπαταρίας είναι χαμηλό.
Το D-Bus αναπτύσσεται από το
Το GNOME παρέχει πλήρη υποστήριξη για δίαυλο D χρησιμοποιώντας APIs GDBus στο
Μάθημα διαύλου D
Προδιαγραφή διαύλου D
Εξαίσια γραφικά και κινήσεις με ένα API σκηνικού γραφικού
Clutter
Clutter είναι μια βιβλιοθήκη που επιτρέπει τη δημιουργία γρήγορων, φορητών, δυναμικών, ακαταμάχητων διεπαφών χρήστη.
Το Clutter χρησιμοποιεί το βιομηχανικό πρότυπο API
Το Clutter δεν καθορίζει κανένα οπτικό ύφος και δεν παρέχει κανένα προκαθορισμένο σύνθετο έλεγχο διεπαφής χρήστη· επιτρέπει στον προγραμματιστή να καθορίσει τι απαιτείται, χρησιμοποιώντας ένα ευέλικτο σκηνικό γράφημα API, με ελεύθερης μορφής τοποθέτηση των σκηνικών στοιχείων (ή "δραστών") στην κύρια θύρα προβολής (ή "στάδιο").
Το Clutter έρχεται με προκαθορισμένους δράστες για προβολή συμπαγών χρωμάτων, δεδομένων εικόνας, κειμένου και προσαρμοσμένης υψηλής ακρίβειας 2Δ σχεδίασης χρησιμοποιώντας το API
Το Clutter παρέχει μια επεκτάσιμη κίνηση σκελετού και γραφικά εφέ. Μια κίνηση συσχετίζεται με τη γραμμή χρόνου και αλλάζει μία ή περισσότερες ιδιότητες ενός ή περισσότερων δραστών με τον χρόνο, για παράδειγμα την περιστροφή τους σε μια συγκεκριμένη διάσταση, κλίμακα, μέγεθος, αδιαφάνεια, κλπ.
Ένας αριθμός βιβλιοθηκών τρίτων επιτρέπει την ενσωμάτωση με άλλες τεχνολογίες, όπως: Clutter-GTK, για ενσωμάτωση ενός σταδίου Clutter μέσα σε μια εφαρμογή GTK+· Clutter-GStreamer, για ενσωμάτωση βίντεο GStreamer και ηχητικών διοχετεύσεων· Clutter-Box2D και Clutter-Bullet, για προσθήκη φυσικής αλληλεπίδρασης σε 2Δ και 3Δ περιβάλλοντα.
Αναλυτικό βιβλίο Clutter
Εγχειρίδιο αναφοράς του Clutter
Ιστοσελίδα του Clutter
Απλό ηχητικό API για ειδοποιήσεις και συμβάντα
Canberra
Η Canberra είναι μια απλή βιβλιοθήκη για την αναπαραγωγή ηχητικών συμβάντων και ειδοποιήσεων, όπως όταν ένας χρήστης λαμβάνει ένα μήνυμα ή όταν συμβαίνει ένα σφάλμα. Επίσης παρέχει ένα βολικό API, το Canberra που μπορεί επίσης να λειτουργήσει με τις δυνατότητες πρόσβασης της επιφάνειας εργασίας για να δώσουν εναλλακτικές ειδοποιήσεις για χρήστες με προβλήματα ακοής.
Aναφορά Canberra
Σύγχρονος καμβάς σχεδίασης 2Δ διανύσματος
Cairo
Η Cairo είναι μια βιβλιοθήκη 2Δ γραφικών που περιλαμβάνει ένα προηγμένο API για τη σχεδίαση διανυσματικών γραφικών, σύνθεσης εικόνων και εμφάνισης εξομαλυμένου κειμένου. Η Cairo υποστηρίζει πολλαπλές συσκευές εξόδου, όπως το σύστημα παραθύρων X , τα Microsoft Windows και κρυφές μνήμες εικόνων, επιτρέποντάς σας να γράφετε διασυστημικό κώδικα για τη σχεδίαση γραφικών σε διαφορετικά μέσα.
Το μοντέλο σχεδίασης της Cairo θυμίζει τα αντίστοιχα μοντέλα των PostScript και PDF. Το API της Cairo παρέχει τέτοιες λειτουργίες σχεδίασης όπως το βάψιμο και το γέμισμα κυβικών ευλύγιστων καμπυλών Bézier, η σύνθεση εικόνων και η εκτέλεση συγγενικών μετατροπών. Αυτές οι διανυσματικές λειτουργίες επιτρέπουν να έχετε πλούσια, εξομαλυμένα γραφικά χωρίς τη χρήση δαπανηρών σχεδίων βασισμένων σε εικονοστοιχεία στον κώδικα της εφαρμογής σας.
Το προηγμένο μοντέλο σχεδίασης της Cairo προσφέρει εμφάνιση υψηλής ποιότητας σε διάφορα μέσα. Χρησιμοποιώντας το ίδιο API μπορείτε να δημιουργήσετε εκθαμβωτικό κείμενο και γραφικά για εμφάνιση στην οθόνη, να αποδώσετε εικόνες, ή να παράγετε πεντακάθαρα αποτελέσματα για εκτύπωση.
Χρησιμοποιήστε την Cairo όποτε χρειάζεστε να σχεδιάσετε επιπλέον γραφικά, πέρα από τα γραφικά συστατικά που σας παρέχει η GTK+. Μεγάλο μέρος της σχεδίασης εντός της GTK+. γίνεται με χρήση της Cairo. Χρησιμοποιώντας την Cairo για τα γραφικά σας, εφοδιάζετε την εφαρμογή σας με γραφικά υψηλής ποιότητας, anti-aliased και προσαρμόσιμα σε οποιαδήποτε ανάλυση.
Εγχειριδίο του Cairo
Ιστοσελίδα του Cairo
Υποστήριξη για αναγνώστες οθόνες και άλλα εργαλεία προσιτότητας
ATK
Η προσιτότητα είναι η διαδικασία μέσω της οποίας διασφαλίζετε ότι η εφαρμογή σας θα μπορεί να χρησιμοποιηθεί από άτομα με διάφορες αναπηρίες. Υπάρχουν πολλές μορφές αναπηριών: προβλήματα όρασης, κίνησης και ακοής, γνωσιακές και γλωσσικές δυσκολίες, παροξυσμικές διαταραχές. Πολλοί άνθρωποι εμφανίζουν κάποια αναπηρία, άρα, καθιστώντας την εφαρμογή σας προσιτή, διευρύνετε τον κύκλο των χρηστών σας.
Το GNOME υποστηρίζει συσκευές προσιτότητας μέσω του σκελετού ATK. Αυτός ο σκελετός ορίζει ένα σύνολο διεπαφών, στις οποίες κολλάνε τα συστατικά των γραφικών διεπαφών. Για παράδειγμα, έτσι επιτρέπεται στους αναγνώστες οθόνης να διαβάζουν το κείμενο μιας διεπαφής και να αλληλεπιδρούν με τους ελέγχους της. Η υποστήριξη για την ATK ενσωματώνεται στη GTK+ και την υπόλοιπη πλατφόρμα GNOME, έτσι ώστε όλες οι εφαρμογές που χρησιμοποιούν τη GTK+ θα έχουν λογική υποστήριξη πρόσβασης ελεύθερα.
Παρόλα αυτά, θα πρέπει να λαμβάνετε υπόψη σας την προσιτότητα κατά την ανάπτυξη των εφαρμογών σας. Αν και οι διεπαφές GTK+ παρέχουν αυτόματα ένα λογικό επίπεδο προσιτότητας, μπορείτε να βελτιώσετε τη συνεργασία του προγράμματός σας με τα εργαλεία προσιτότητας, παρέχοντας ορισμένες επιπρόσθετες πληροφορίες στη GTK+. Αν έχετε δημιουργήσει προσαρμοσμένα γραφικά συστατικά, διασφαλίστε ότι το ATK έχει πρόσβαση στις ιδιότητές τους. Επίσης, αποφύγετε να χρησιμοποιείτε ήχο, γραφικά ή χρώματα ως το μοναδικό μέσο παροχής πληροφοριών στο χρήστη.
Η επιφάνεια εργασίας GNOME περιλαμβάνει μια σειρά από εργαλεία προσιτότητας που επιτρέπουν στους χρήστες με αναπηρίες να αξιοποιούν πλήρως την επιφάνεια εργασίας και τις εφαρμογές της. Οι εφαρμογές που υλοποιούν πλήρως την ATK μπορούν να συνεργαστούν καλά με τα εργαλεία προσιτότητας. Τα εργαλεία προσιτότητας του GNOME περιλαμβάνουν έναν αναγνώστη οθόνης, ένα μεγεθυντή οθόνης, ένα πληκτρολόγιο οθόνης και το
Προσιτότητα GNOME για προγραμματιστές
Aναφορά ATK
Δημήτρης Σπίγγος <dmtrs32\@gmail\.com>, 2012
Τζένη Πετούμενου <epetoumenou\@gmail\.com>
Μάριος Ζηντίλης <m\.zindilis\@dmajor\.org>
Για περισσότερες πληροφορίες, δείτε τη σελίδα http://www.gnome.gr/
Επισκόπηση πλατφόρμας
Η πλατφόρμα GNOME παρέχει ένα ολοκληρωμένο περιβάλλον ανάπτυξης γραφικών εφαρμογών και άλλου λογισμικού. Χρησιμοποιώντας τις τεχνολογίες του GNOME, μπορείτε να δημιουργήσετε λογισμικό υψηλής ποιότητας που θα καλύπτει και θα υπερβαίνει τις προσδοκίες των χρηστών σας. Αυτό το κεφάλαιο περιέχει μια πολύ σύντομη επισκόπηση των συστατικών που εξετάζονται σε αυτό το έγγραφο.
Το GNOME παρέχει μια σειρά από βιβλιοθήκες για τη δημιουργία ελκυστικών γραφικών διεπαφών. Παρέχει βιβλιοθήκες για την εμφάνιση και επεξεργασία των βασικών ελέγχων της διεπαφής χρήστη, για την μορφοποίηση και εμφάνιση κειμένου στις περισσότερες γραφές του κόσμου, και για τη σχεδίαση περίπλοκων διανυσματικών γραφικών στην οθόνη. Οι γραφικές τεχνολογίες του GNOME περιγράφονται στην
Η βιβλιοθήκη GIO του GLib, μαζί με το σύστημα υποστήριξης GVFS, προσφέρει ένα αφηρημένο μοντέλο του συστήματος αρχείων που επιτρέπει στους χρήστες να εργάζονται τόσο με αρχεία σε απομακρυσμένους εξυπηρετητές, όσο και με αρχεία των τοπικών συστημάτων αρχείων.Η GIO παρέχει ένα API υψηλού επιπέδου για τις ενέργειες αρχείων, διευκολύνοντας και επιταχύνοντας την ανάπτυξη λογισμικού. Η χρήση της GIO παρέχει στην εφαρμογή σας αυτόματη υποστήριξη για απομακρυσμένα αρχεία και φακέλους. Η GIO και το GVFS περιγράφονται στην
Το GNOME παρέχει τη βιβλιοθήκη και την υπηρεσία GConf για την αποθήκευση και ανάκτηση των προτιμήσεων του χρήστη. Το GConf διαθέτει ένα απλό API που διευκολύνει την προσθήκη άμεσα εφαρμόσιμων προτιμήσεων στην εφαρμογή σας. Η χρήση του GConf επιτρέπει στους διαχειριστές συστημάτων να καθορίζουν προεπιλεγμένες και υποχρεωτικές ρυθμίσεις εφαρμογών για τους χρήστες τους. Το GConf περιγράφεται στην
Το GNOME παρέχει λειτουργίες διεθνοποίησης και προσιτότητας, για να μπορείτε να απευθυνθείτε σε όσο το δυνατόν περισσότερους εν δυνάμει χρήστες. Σε μεγάλο βαθμό, η υποστήριξη για τη διεθνοποίηση και την προσιτότητα είναι ενσωματωμένη στο GNOME, αλλά υπάρχουν πολλά σχετικά ζητήματα με τα οποία θα πρέπει να είστε εξοικειωμένοι κατά την ανάπτυξη εφαρμογών. Η διεθνοποίηση εξετάζεται στην
Το GNOME περιλαμβάνει το GStreamer, ένα εξαιρετικά ισχυρό πλαίσιο πολυμέσων, για τη δημιουργία, επεξεργασία και αναπαραγωγή ήχου και βίντεο. Το GStreamer εξετάζεται στην
Επίσης, το GNOME παρέχει ένα ολοκληρωμένο πλαίσιο εκτύπωσης που συμπληρώνει το CUPS, όπου είναι δυνατόν. Το πλαίσιο εκτύπωσης του GNOME σας επιτρέπει να παρέχετε μια ενιαία διεπαφή και εκτυπώσεις υψηλής ποιότητας. Το πλαίσιο εκτύπωσης περιγράφεται στην
Η επιφάνεια εργασίας GNOME υποστηρίζει πλήρως τη μεταφορά δεδομένων μέσω του προχείρου ή μέσω συρσίματος και απόθεσης. Τα API της GTK+ σας βοηθούν να δημιουργήσετε εφαρμογές που συνεργάζονται άψογα με την υπόλοιπη επιφάνεια εργασίας. Το πρόχειρο και οι δυνατότητες συρσίματος και απόθεσης εξετάζονται στην
Μαζί με το
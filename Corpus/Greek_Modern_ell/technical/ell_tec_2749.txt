# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 596
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
YTTRIGA
Περίληψη (EPAR) για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Εξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Yttriga; To Yttriga είναι ραδιενεργό υγρό το οποίο περιέχει τη δραστική ουσία χλωριούχο ύττριο (90Y).
Το 90 Y, ύττριο- 90, είναι η ραδιενεργή μορφή του χημικού στοιχείου υττρίου.
Σε ποιες περιπτώσεις χρησιμοποιείται το Yttriga; Το Yttriga χρησιμοποιείται για τη ραδιοσήμανση.
Η ραδιοσήμανση είναι τεχνική κατά την οποία μια ουσία επισημαίνεται με ραδιενεργή ένωση.
Στην περίπτωση του Yttriga, το προϊόν χρησιμοποιείται για την επισήμανση φαρμάκων που έχουν αναπτυχθεί ειδικά για χρήση με τη δραστική ουσία χλωριούχο ύττριο (90Y).
Τα εν λόγω φάρμακα δρουν ως φορείς που μεταφέρουν τη ραδιενέργεια στο απαιτούμενο σημείο.
Πρόκειται για ουσίες, όπως τα αντισώματα, που σχεδιάστηκαν για να αναγνωρίζουν ένα συγκεκριμένο τύπο κυττάρων στο σώμα, όπου περιλαμβάνονται και οι κυτταρικοί όγκοι.
Τα αποτελέσματα του ραδιοσημασμένου με Yttriga φαρμάκου εξηγούνται λεπτομερώς στο αντίστοιχο φύλλο οδηγιών χρήσης.
Το φάρμακο χορηγείται μόνο με ιατρική συνταγή.
Πώς χρησιμοποιείται το Yttriga; Ο χειρισμός και η χορήγηση του Yttriga γίνεται μόνο από άτομα με εμπειρία στον ασφαλή χειρισμό ραδιενεργών υλικών.
Το Yttriga δεν χορηγείται σε καμία περίπτωση μόνο του.
Αναμειγνύεται εκτός του οργανισμού, συνήθως στο εργαστήριο, με το φάρμακο που πρέπει να ραδιοσημανθεί.
Το ύττριο90 που περιέχει το Yttriga συνδέεται με το φάρμακο- φορέα και το μείγμα που δημιουργείται χορηγείται σύμφωνα με το φύλλο οδηγιών χρήσης του φαρμάκου- φορέα.
Η ποσότητα Yttriga που απαιτείται για τη ραδιοσήμανση και η δόση του ραδιοσημασμένου φαρμάκου που χορηγείται στη συνέχεια εξαρτώνται από το προς ραδιοσήμανση φάρμακο και την προς θεραπεία ασθένεια.
Πώς δρα το Yttriga; Η δραστική ουσία στο Yttriga, το χλωριούχο ύττριο (90Y), είναι μια ραδιενεργή ένωση η οποία εκπέμπει ακτινοβολία βήτα.
Η επίδραση του Yttriga εξαρτάται από τη φύση του φαρμάκου- φορέα που υποβάλλεται σε ραδιοσήμανση με αυτό.
Παράδειγμα της χρήσης του αποτελεί η θεραπεία ορισμένων
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged τύπων όγκων όπου το ραδιοσημασμένο φάρμακο μεταφέρει τη ραδιενέργεια στην περιοχή του όγκου και βοηθά στην εξάλειψή του.
Ποιες μελέτες εκπονήθηκαν για το Yttriga; Το Yttriga είναι « πρόδρομο » φάρμακο και δεν χορηγείται μόνο του.
Ως εκ τούτου, δεν έχουν πραγματοποιηθεί μελέτες σε ανθρώπους.
Η παρασκευάστρια εταιρεία παρουσίασε πληροφορίες από ήδη δημοσιευμένα επιστημονικά άρθρα για το 90Y.
Παρουσίασε επίσης δημοσιευμένες πληροφορίες που καταδεικνύουν τη χρησιμότητα του 90Y στη ραδιοσήμανση άλλων φαρμάκων, περιλαμβανομένης μίας μελέτης για το μη Hodgkin λέμφωμα (καρκίνος του λεμφικού ιστού, τμήματος του ανοσοποιητικού συστήματος).
Ποιο είναι το όφελος του Yttriga σύμφωνα με τις μελέτες; Οι πληροφορίες που υπέβαλε η εταιρεία καταδεικνύουν τη χρησιμότητα του Yttriga ως προδρόμου για τα ραδιοσημασμένα με 90Y φάρμακα.
Ποιοι κίνδυνοι συνδέονται με το Yttriga; Το Yttriga είναι πρόδρομο φάρμακο και δεν χορηγείται μόνο του.
Ως εκ τούτου, δεν έχει ανεπιθύμητες ενέργειες.
Οι ασθενείς ενδέχεται να εμφανίσουν ανεπιθύμητες ενέργειες μετά από τη χορήγηση ένεσης με φάρμακο ραδιοσημασμένο με Yttriga.
Οι εν λόγω ανεπιθύμητες ενέργειες εξαρτώνται από το φάρμακο που χρησιμοποιείται και περιγράφονται στο φύλλο οδηγιών χρήσης του σημασμένου με Yttriga φαρμάκου.
Το Yttriga είναι ραδιενεργό και η χρήση του ενέχει κίνδυνο εμφάνισης καρκίνου και γενετικών βλαβών.
Ο γιατρός που χορηγεί το Yttriga πρέπει να διασφαλίζει ότι οι κίνδυνοι που σχετίζονται με την έκθεση σε ραδιενέργεια είναι μικρότεροι των κινδύνων της ίδιας της ασθένειας.
Το Yttriga δεν πρέπει να χορηγείται κατευθείαν σε ασθενείς.
Τα ραδιοσημασμένα με Yttriga φάρμακα δεν πρέπει να χορηγούνται σε άτομα υπερευαίσθητα (αλλεργικά) στο χλωριούχο ύττριο ή σε οποιοδήποτε άλλο από τα συστατικά του φαρμάκου.
Φάρμακα σημασμένα με το Yttriga δεν πρέπει να χορηγούνται σε γυναίκες που είναι ή ενδέχεται να είναι έγκυες.
Περισσότερες πληροφορίες για τους περιορισμούς σχετικά με τα ραδιοσημασμένα με Yttriga φάρμακα θα βρείτε στο φύλλο οδηγιών χρήσης του σημασμένου με Yttriga φαρμάκου.
Για ποιους λόγους εγκρίθηκε το Yttriga; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του Yttriga υπερτερούν των κινδύνων που σχετίζονται με αυτό στη ραδιοσήμανση μορίων- φορέων τα οποία έχουν αναπτυχθεί ειδικά και έχουν λάβει άδεια για τη ραδιοσήμανσή τους με το εν λόγω ραδιονουκλίδιο.
Ως εκ τούτου, η επιτροπή εισηγήθηκε τη χορήγηση άδειας κυκλοφορίας για το Yttriga.
Λοιπές πληροφορίες για το Yttriga:
Στις 19 Ιανουαρίου 2006 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην QSA Global GmbH για το Yttriga.
Η πλήρης δημόσια έκθεση αξιολόγησης (EPAR) του Yttriga διατίθεται εδώ.
Τελευταία ενημέρωση της περίληψης:
01- 2007
©EMEA 2007
2/ 2
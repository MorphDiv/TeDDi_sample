# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 277
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
KEPPRA Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Keppra; Το Keppra είναι φάρµακο που περιέχει τη δραστική ουσία λεβετιρακετάµη. ∆ιατίθεται ως επιµήκη δισκία (µπλε:
250 mg, κίτρινα:
500 mg, πορτοκαλί:
750 mg και λευκά:
1000 mg), ως πόσιµο διάλυµα (100 mg/ ml) και ως πυκνό διάλυµα για την παρασκευή διαλύµατος για έγχυση (ενστάλαξη σε φλέβα, 100 mg/ ml).
Σε ποιες περιπτώσεις χρησιµοποιείται το Keppra; Το Keppra µπορεί να χρησιµοποιηθεί σε µονοθεραπεία σε ασθενείς µεγαλύτερους των 16 ετών µε νεοδιαγνωσθείσα επιληψία, για την αντιµετώπιση εστιακών επιληπτικών κρίσεων µε ή χωρίς δευτερογενή γενίκευση.
Πρόκειται για τύπο επιληψίας στον οποίο υπέρµετρη ηλεκτρική δραστηριότητα στη µία πλευρά του εγκεφάλου προκαλεί συµπτώµατα όπως: αιφνίδιες ακούσιες κινήσεις ενός µέρος του σώµατος, διαταραχές ακοής, οσφρητικές ή οπτικές ψευδαισθήσεις, αιµωδίες (µούδιασµα) ή ξαφνικό αίσθηµα φόβου.
Η δευτερογενής γενίκευση λαµβάνει χώρα όταν η υπερδραστηριότητα αυτή µετέπειτα επεκτείνεται σε ολόκληρο τον εγκέφαλο.
Το Keppra µπορεί να χορηγηθεί επίσης ως συµπληρωµατική θεραπεία σε ασθενείς που ήδη λαµβάνουν άλλα αντιεπιληπτικά φάρµακα για την θεραπεία: • εστιακών επιληπτικών κρίσεων µε ή χωρίς γενίκευση σε ασθενείς ηλικίας 4 ετών και άνω, • µυοκλονικών επιληπτικών κρίσεων (βραχείες, σπασµωδικές, ακούσιες κινήσεις ενός µυός ή µιας οµάδας µυών) σε ασθενείς ηλικίας 12 ετών και άνω µε Νεανική Μυοκλονική Επιληψία, • πρωτοπαθώς γενικευµένων τονικοκλονικών σπασµών (σοβαρές κρίσεις στις οποίες περιλαµβάνεται η απώλεια συνείδησης) σε ασθενείς ηλικίας 12 ετών και άνω µε Ιδιοπαθή Γενικευµένη Επιληψία (η µορφή της επιληψίας που συνδέεται µε γενετικά αίτια).
Το φάρµακο χορηγείται µόνο µε ιατρική συνταγή.
Πώς χρησιµοποιείται το Keppra; Όταν το Keppra χρησιµοποιείται σε µονοθεραπεία, η αρχική δόση είναι 250 mg δύο φορές την ηµέρα, αυξανόµενη δύο εβδοµάδες αργότερα σε 500 mg δύο φορές την ηµέρα.
Η δόση µπορεί να αυξάνεται περαιτέρω κάθε δύο εβδοµάδες ανάλογα µε την ανταπόκριση του ασθενούς µέχρι την ανώτατη δόση των 1500 mg δύο φορές την ηµέρα.
Όταν το Keppra προστίθεται σε άλλη αντιεπιληπτική θεραπεία, η αρχική δόση σε ασθενείς 12 ετών και σωµατικού βάρους άνω των 50 κιλών, είναι 500 mg δύο φορές την ηµέρα.
Η ηµερήσια δόση 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged µπορεί να αυξηθεί µέχρι τα 1500 mg δύο φορές την ηµέρα.
Σε παιδιά ηλικίας 4 έως 17 ετών, βάρους κάτω των 50 kg η αρχική δόση είναι 10 mg/ kg σωµατικού βάρους δύο φορές την ηµέρα, που µπορεί να αυξηθεί µέχρι τα 30 mg/ kg δύο φορές την ηµέρα.
Το πόσιµο διάλυµα συνιστάται κατά την περίοδο έναρξης της θεραπείας σε παιδιά σωµατικού βάρους κάτω των 20 kg.
Χαµηλότερες δόσεις µπορούν να χορηγηθούν σε ασθενείς που αντιµετωπίζουν προβλήµατα µε τα νεφρά τους (όπως µεγαλύτερης ηλικίας ασθενείς).
Τα δισκία Keppra λαµβάνονται µε ή χωρίς τροφή και καταπίνονται µε τη λήψη υγρού.
Το πόσιµο διάλυµα µπορεί, ενδεχοµένως, να αναµειχθεί σε ένα ποτήρι µε νερό πριν από τη λήψη.
Το Keppra µπορεί να χορηγηθεί ως έγχυση, στις ίδιες δόσεις και µε την ίδια συχνότητα, όταν η χρήση των δισκίων ή του πόσιµου διαλύµατος δεν είναι προσωρινά εφικτή.
Πώς δρα το Keppra; Η δραστική ουσία του Keppra, η λεβετιρακετάµη, είναι µια αντιεπιληπτική φαρµακευτική ουσία.
Η επιληψία προκαλείται από υπερβολική ηλεκτρική δραστηριότητα του εγκεφάλου.
Ο ακριβής τρόπος µε τον οποίο δρα η λεβετιρακετάµη δεν έχει καταστεί ακόµη σαφής, ωστόσο η ουσία φαίνεται να παρεµβαίνει στη λειτουργία µιας πρωτεΐνης ονοµαζόµενης πρωτεΐνης 2Α των συναπτικών κυστιδίων, η οποία βρίσκεται στο διάστηµα µεταξύ των νεύρων (συνάψεις) και διακόπτει την απελευθέρωση χηµικών διαβιβαστών µεταξύ των νευρικών κυττάρων.
Η εν λόγω δράση βοηθά το Keppra να σταθεροποιεί την ηλεκτρική δραστηριότητα στον εγκέφαλο και να αποτρέπει τις επιληπτικές κρίσεις.
Ποιες µελέτες εκπονήθηκαν για το Keppra; Η αποτελεσµατικότητα του Keppra ως συµπληρωµατικής θεραπείας σε εστιακές επιληπτικές κρίσεις αξιολογήθηκε σε τρεις κύριες µελέτες σε σύνολο 904 ασθενών.
Σε αυτές τις µελέτες έγινε σύγκριση του Keppra σε δόσεις των 1000 mg, 2000 mg και 3000 mg/ ηµέρα µε εικονικό φάρµακο κατά τη διάρκεια 12 έως 14 εβδοµάδων.
Όλοι οι ασθενείς έλαβαν τουλάχιστον ένα ακόµη αντιεπιληπτικό φάρµακα.
Επίσης, το Keppra µελετήθηκε σε 101 παιδιά ηλικίας 4 έως 17 ετών, όπου έγινε σύγκριση µε εικονικό φάρµακο.
Σε όλες τις µελέτες, ο βασικός δείκτης µέτρησης της αποτελεσµατικότητας ήταν η ποσοστιαία µείωση της εβδοµαδιαίας συχνότητας των εστιακών επιληπτικών κρίσεων.
Στις µυοκλονικές επιληπτικές κρίσεις η αποτελεσµατικότητα του Keppra µελετήθηκε σε 122 ασθενείς, οι οποίοι έλαβαν είτε το Keppra είτε ένα εικονικό φάρµακο πέραν της συνήθους αντιεπιληπτικής φαρµακευτικής αγωγής τους.
Η µελέτη διήρκεσε έως 30 εβδοµάδες και εξετάστηκαν τα ποσοστά των επιληπτικών κρίσεων, πριν και κατά τη διάρκεια της µελέτης, για να διαπιστωθεί κατά πόσο είχε µειωθεί ο αριθµός τους.
Στους πρωτοπαθώς γενικευµένους τονικοκλονικούς σπασµούς, η αποτελεσµατικότητα του Keppra συγκρίθηκε µε εκείνη εικονικού φαρµάκου σε 164 ασθενείς ηλικίας µεταξύ 4 και 65 ετών.
Η µελέτη εξέτασε την αλλαγή του αριθµού επιληπτικών κρίσεων που παρατηρήθηκαν κατά την έναρξη της µελέτης και κατά την περίοδο 20 εβδοµάδων κατά την οποία οι ασθενείς λάµβαναν πλήρη δόση.
Η αποτελεσµατικότητα του Keppra ως µονοθεραπείας µελετήθηκε σε 579 ασθενείς, οι οποίοι έλαβαν είτε το Keppra είτε καρβαµαζεπίνη (ένα άλλο αντιεπιληπτικό φάρµακο) για µέγιστο χρονικό διάστηµα δύο ετών.
Στη µελέτη µετρήθηκε το ποσοστό των ασθενών που δεν παρουσίασαν επιληπτικές κρίσεις για έξι µήνες αφότου έλαβαν την αποτελεσµατική δόση του φαρµάκου.
Ποιο είναι το όφελος του Keppra σύµφωνα µε τις µελέτες; Ως συµπληρωµατική θεραπεία το Keppra ήταν πιο αποτελεσµατικό από το εικονικό φάρµακο.
Στις εστιακές επιληπτικές κρίσεις η εικονική θεραπεία µείωσε τα εβδοµαδιαία ποσοστά των επιληπτικών κρίσεων κατά 6, 1% έως 7, 2%, ενώ η µείωση µε το Keppra των 1000 mg/ ηµέρα κυµάνθηκε µεταξύ 17, 7% και 32, 5%, ανάλογα µε τη µελέτη.
Με το Keppra σε δόση των 2000 mg, η µείωση ήταν 26, 5% και µε το Keppra των 3000 mg ήταν 37, 1 ή 39, 9%.
Στη µελέτη σε παιδιά, η µείωση των εβδοµαδιαίων ποσοστών των επιληπτικών κρίσεων ήταν 43, 3% στην οµάδα των παιδιών που έλαβαν το Keppra και 16, 3% στην οµάδα που έλαβε το εικονικό φάρµακο.
Σε µυοκλονικές επιληπτικές κρίσεις, 58, 3% των ασθενών που έλαβαν το Keppra είχαν µείωση τουλάχιστον 50% στον αριθµό ηµερών µε µυοκλονικές επιληπτικές κρίσεις ανά εβδοµάδα σε σύγκριση µε το 23, 3% των ασθενών που έλαβαν εικονικό φάρµακο.
Στις τονικοκλονικές κρίσεις, παρατηρήθηκε µείωση των επιληπτικών κρίσεων κατά µέσο όρο 28, 2% στους ασθενείς που έλαβαν εικονικό φάρµακο και 56, 5% σε εκείνους που έλαβαν Keppra.
Ωστόσο, ο αριθµός των παιδιών ηλικίας κάτω των 12 ετών ήταν πολύ χαµηλός για να υποστηριχθεί η χρήση του Keppra για αυτήν τη µορφή κρίσεων σε ασθενείς µικρότερης από την εν λόγω ηλικίας.
©EMEA 2007
2/ 3
Το Keppra ως µονοθεραπεία για τις εστιακές επιληπτικές κρίσεις αποδείχτηκε το ίδιο αποτελεσµατικό µε την καρβαµαζεπίνη στο να διατηρούνται οι ασθενείς ελεύθεροι επιληπτικών κρίσεων.
Σε αµφότερες τις δύο οµάδες, το 73% των ασθενών δεν βίωσαν επιληπτικές κρίσεις για έξι µήνες αφότου έλαβαν την επαρκή δόση.
Ποιοι κίνδυνοι συνδέονται µε το Keppra; Οι πιο συχνές ανεπιθύµητες ενέργειες που παρατηρήθηκαν µε το Keppra (σε περισσότερους από 1 ασθενείς στους 10) είναι υπνηλία (υπέρµετρη διάθεση ύπνου) και αδυναµία (ασθενικότητα) ή καταβολή (κόπωση).
Ο πλήρης κατάλογος όλων των ανεπιθύµητων ενεργειών που αναφέρθηκαν µε το Keppra περιλαµβάνεται στο φύλλο οδηγιών χρήσης.
Το Keppra δεν πρέπει να χρησιµοποιείται σε άτοµα που ενδέχεται να παρουσιάσουν υπερευαισθησία (αλλεργία) στην λεβετιρακετάµη ή σε άλλα πυρρολιδονικά παράγωγα (φάρµακα µε παρόµοια δοµή) ή σε οποιοδήποτε άλλο από τα συστατικά του σκευάσµατος.
Για ποιους λόγους εγκρίθηκε το Keppra; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Keppra υπερτερούν των κινδύνων που συνδέονται µε αυτό ως µονοθεραπεία για την αντιµετώπιση των εστιακών επιληπτικών κρίσεων µε ή χωρίς δευτερογενή γενίκευση σε ασθενείς ηλικίας 16 ετών και άνω µε νεοδιαγνωσθείσα επιληψία, είτε ως συµπληρωµατική αγωγή για τη θεραπεία των εστιακών επιληπτικών κρίσεων είτε των µυοκλονικών επιληπτικών κρίσεων σε ασθενείς µε Νεανική Μυοκλονική Επιληψία καθώς και των πρωτοπαθώς γενικευµένων τονικοκλονικών σπασµών σε ασθενείς µε Ιδιοπαθή Γενικευµένη Επιληψία.
Η επιτροπή εισηγήθηκε την χορήγηση άδεια κυκλοφορίας για το Keppra.
Λοιπές πληροφορίες σχετικά µε το Keppra:
Στις 29 Σεπτεµβρίου 2000 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση για το Keppra.
Η άδεια κυκλοφορίας ανανεώθηκε στις 29 Σεπτεµβρίου 2005.
Κάτοχος της άδειας κυκλοφορίας είναι η UCB Pharma SA.
Η πλήρης δηµόσια έκθεση αξιολόγησης (EPAR) του Keppra διατίθεται εδώ.
Τελευταία ενηµέρωση της περίληψης:
08- 2007.
©EMEA 2007
3/ 3
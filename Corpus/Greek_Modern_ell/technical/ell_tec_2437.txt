# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 134
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
NETVAX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Netvax; Το Netvax είναι εµβόλιο που περιέχει ανατοξίνη (εξασθενηµένη τοξίνη) του βακτηρίου Clostridium perfringens (C. perfringens) τύπου A.
Το εµβόλιο είναι ενέσιµο γαλάκτωµα (µείγµα υγρών µε βάση έλαιο και νερό).
Σε ποιες περιπτώσεις χρησιµοποιείται το Netvax; Το Netvax χρησιµοποιείται για τον εµβολιασµό ορνίθων έναντι της νεκρωτικής εντερίτιδας που προκαλείται από το C. perfringens τύπου A, µε στόχο την ανοσοποίηση των απογόνων τους έναντι της νόσου.
Η νεκρωτική εντερίτιδα είναι µια νόσος που προκαλεί βλάβη στο έντερο.
Τα πτηνά που πάσχουν από αυτήν δεν καταφέρνουν να αναπτυχθούν.
Το Netvax χρησιµοποιείται για τη µείωση της θνησιµότητας, της συχνότητας και της σοβαρότητας της νόσου.
Το Netvax χορηγείται ενδοµυϊκά, µε ένεση στο στήθος.
Το πρόγραµµα εµβολιασµού συνίσταται σε δύο δόσεις: η πρώτη δόση χορηγείται σε ηλικία 10 έως 14 εβδοµάδων και η δεύτερη δόση τέσσερις έως 10 εβδοµάδες µετά την πρώτη.
Η δεύτερη δόση πρέπει να χορηγείται τουλάχιστον έξι εβδοµάδες πριν από την έναρξη της ωοτοκίας.
Η όρνιθα συνεχίζει να µεταφέρει την ανοσία στα ορνίθιά της για περίπου ένα χρόνο µετά το τέλος του εµβολιασµού.
Πώς δρα το Netvax; Το Netvax είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Netvax περιέχει µικρές ποσότητες ανατοξίνης C. perfringens τύπου A.
Όταν το Netvax χορηγείται σε όρνιθες το ανοσοποιητικό τους σύστηµα αναγνωρίζει την ανατοξίνη ως « ξένο » σώµα και παράγει αντισώµατα εναντίον της.
Τα αντισώµατα αυτά µεταφέρονται από την όρνιθα στα ορνίθια µέσω της ωοτοκίας και βοηθούν τα ορνίθια να καταπολεµήσουν τη νεκρωτική εντερίτιδα που προκαλείται από C. perfringens τύπου A εάν εκτεθούν στο βακτήριο µετά την εκκόλαψή τους.
Το Netvax περιέχει έναν τύπο ανατοξίνης του C. perfringens που ονοµάζεται ανατοξίνη άλφα.
Το εµβόλιο περιέχει επίσης « ανοσοενισχυτικό » (παραφινέλαιο) για την επίτευξη καλύτερης απόκρισης.
Ποιες µελέτες εκπονήθηκαν για το Netvax; Η αποτελεσµατικότητα του Netvax µελετήθηκε σε αρκετές δοκιµές υπό εργαστηριακές και πραγµατικές συνθήκες σε όρνιθες και στα ορνίθιά τους.
Ο κύριος δείκτης µέτρησης της αποτελεσµατικότητας ήταν η παραγωγή προστατευτικών αντισωµάτων έναντι του C. perfringens 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu
© European Medicines Agency, 2009.
Reproduction is authorised provided the source is acknowledged. τύπου A στο αίµα και στα αυγά των ορνίθων.
Οι µελέτες συνέκριναν ορνίθια εµβολιασµένα µε Netvax έναντι πτηνών που δεν εµβολιάστηκαν.
Οι µελέτες εξέτασαν επίσης το ποσοστό θνησιµότητας σε ορνίθια που εκκολάφθηκαν από εµβολιασµένες όρνιθες, καθώς και τη συχνότητα και τη σοβαρότητα των βλαβών που προκαλούνται στο έντερο από νεκρωτική εντερίτιδα µετά από εσκεµµένη µόλυνση µε το βακτήριο σε ορνίθια ηλικίας τριών εβδοµάδων.
Ποιο είναι το όφελος του Netvax σύµφωνα µε τις µελέτες; Οι µελέτες κατέδειξαν ότι το εµβόλιο είναι αποτελεσµατικό στη διέγερση της παραγωγής αντισωµάτων σε όρνιθες και στα αυγά τους.
Το εµβόλιο ήταν καλώς ανεκτό από τις όρνιθες, χωρίς καµία επίδραση στην παραγωγή αυγών ή ορνιθίων.
Στα ορνίθια που εκκολάφθηκαν από εµβολιασµένες όρνιθες, το εµβόλιο µείωσε τη θνησιµότητα, καθώς και τη συχνότητα και σοβαρότητα των βλαβών που προκαλούνται από τη νεκρωτική εντερίτιδα.
Το εµβόλιο προστάτεψε τα ορνίθια κατά την πρώιµη φάση της ζωής τους όπου διατρέχουν µεγαλύτερο κίνδυνο να προσβληθούν από τη νόσο.
Ποιοι κίνδυνοι συνδέονται µε το Netvax; Ο εµβολιασµός προκαλεί εξοίδηση στο σηµείο της ένεσης, η οποία µετά τον πρώτο εµβολιασµό υποχωρεί συνήθως εντός 30 ηµερών, ενώ µετά τον δεύτερο εµβολιασµό µπορεί να διαρκέσει τουλάχιστον 35 ηµέρες.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Το συγκεκριµένο προϊόν περιέχει παραφινέλαιο.
Σε περίπτωση τυχαίας ένεσης µε το Netvax µπορεί να προκληθεί έντονος πόνος και εξοίδηση, ιδίως αν η ένεση γίνει σε άρθρωση ή δάκτυλο.
Εάν ενεθείτε τυχαία µε αυτό το προϊόν, αναζητήστε αµέσως ιατρική συµβουλή επιδεικνύοντας στο γιατρό το φύλλο οδηγιών χρήσης.
Εάν ο πόνος επιµείνει για περισσότερο από 12 ώρες µετά την ιατρική εξέταση, ζητήστε και πάλι ιατρική συµβουλή.
Πόσος χρόνος απαιτείται πριν τη σφαγή των ζώων και τη χρήση του κρέατός τους για κατανάλωση από τον άνθρωπο (χρόνος αναµονής); Ο χρόνος αναµονής είναι µηδέν ηµέρες.
Για ποιους λόγους εγκρίθηκε το Netvax; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Netvax υπερτερούν των κινδύνων που συνδέονται µε αυτό για την ενεργή ανοσοποίηση ορνίθων, για την παθητική ανοσοποίηση των απογόνων τους κατά τη διάρκεια της ωοτοκίας έναντι της νεκρωτικής εντερίτιδας, για τη µείωση της θνησιµότητας, καθώς και της συχνότητας και της σοβαρότητας των βλαβών της νεκρωτικής εντερίτιδας που προκαλείται από C. perfringens τύπου A.
Η επιτροπή εισηγήθηκε τη χορήγηση άδειας κυκλοφορίας για το Netvax.
Η σχέση οφέλους- κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Netvax:
Την/ Στις 16 Απριλίου 2009, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Intervet International B. V. για το Netvax.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
16 Απριλίου 2009.
2/ 2
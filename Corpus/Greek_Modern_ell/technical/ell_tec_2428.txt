# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 121
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
RHEUMOCAM
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Rheumocam
Το Rheumocam είναι αδιαφανές κιτρινωπό πόσιµο εναιώρηµα, το οποίο χορηγείται αναµεµειγµένο µε τροφή.
Το Rheumocam περιέχει τη δραστική ουσία µελοξικάµη περιεκτικότητας 1, 5 mg/ ml.
Το Rheumocam είναι « γενόσηµο » φάρµακο.
Αυτό σηµαίνει ότι το Rheumocam είναι παρόµοιο µε « κτηνιατρικό φάρµακο αναφοράς » το οποίο έχει ήδη λάβει έγκριση στην ΕΕ (πόσιµο εναιώρηµα Metacam 1, 5 mg/ ml).
Έχουν διενεργηθεί µελέτες ώστε να αποδειχθεί ότι το Rheumocam είναι « βιοϊσοδύναµο » του κτηνιατρικού φαρµάκου αναφοράς, δηλ. ότι το Rheumocam απορροφάται και δρα στον οργανισµό κατά τον ίδιο τρόπο µε το εναιώρηµα Metacam 1, 5 mg/ ml.
Σε ποιες περιπτώσεις χρησιµοποιείται το Rheumocam
Το Rheumocam χορηγείται σε σκύλους για την καταπράυνση της φλεγµονής και του πόνου που παρουσιάζονται σε µυοσκελετικές διαταραχές.
Μπορεί να χορηγηθεί τόσο σε οξείες διαταραχές, όπως αυτές που παρατηρούνται µετά από τραυµατισµό, όσο και σε χρόνιες (µακροχρόνιες) διαταραχές.
Το Rheumocam χορηγείται στον σκύλο µία φορά την ηµέρα, µαζί µε την τροφή, σε δόση των 0, 2 mg µελοξικάµης ανά kg σωµατικού βάρους την πρώτη ηµέρα και σε δόση των 0, 1 mg/ kg στη συνέχεια.
Η ποσότητα του προς χρήση εναιωρήµατος µετράται µε την ειδική δοσοµετρική σύριγγα (που παρέχεται στη συσκευασία) και χύνεται επάνω στην τροφή.
Πώς δρα το Rheumocam
Το Rheumocam περιέχει µελοξικάµη, η οποία ανήκει στην κατηγορία των µη- στεροειδών αντιφλεγµονωδών φαρµάκων (ΜΣΑΦ).
Η µελοξικάµη δρα αναστέλλοντας τη σύνθεση της προσταγλανδίνης.
Οι προσταγλανδίνες είναι ουσίες που προκαλούν φλεγµονή, πόνο, εξίδρωση και πυρετό, και η µελοξικάµη συµβάλλει στη µείωση των αντιδράσεων αυτών.
Ποιες µελέτες εκπονήθηκαν για το Rheumocam
Σε µια µελέτη εξετάστηκε ο τρόπος απορρόφησης και η δράση του Rheumocam στον οργανισµό σε σχέση µε το πόσιµο εναιώρηµα Metacam 1, 5 mg/ ml.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA European Medicines Agency, 2008.
Reproduction is authorised provided the source is acknowledged Ποιες είναι οι ανεπιθύµητες ενέργειες του Rheumocam
Οι παροδικές ανεπιθύµητες ενέργειες του Rheumocam είναι οι τυπικές των ΜΣΑΦ, όπως η ανορεξία, ο εµετός, η διάρροια, ίχνη αίµατος στα κόπρανα και απάθεια (έλλειψη ζωτικότητας).
Αυτές οι ανεπιθύµητες ενέργειες εκδηλώνονται συνήθως εντός της πρώτης εβδοµάδας της θεραπείας, είναι κατά κανόνα παροδικές και εξαφανίζονται µετά τη διακοπή της θεραπείας.
Σε πολύ σπάνιες περιπτώσεις, µπορεί να είναι σοβαρές ή θανατηφόρες.
Ποιες προφυλάξεις πρέπει να λαµβάνονται από το άτοµο που χορηγεί το φάρµακο ή έρχεται σε επαφή µε το ζώο
Άτοµα µε υπερευαισθησία (αλλεργία) στα ΜΣΑΦ πρέπει να αποφεύγουν την επαφή µε το Rheumocam.
Σε περίπτωση τυχαίας κατάποσης, αναζητήστε αµέσως ιατρική βοήθεια.
Για ποιους λόγους εγκρίθηκε το Rheumocam
Η Επιτροπή Φαρµάκων για Κτηνιατρική Χρήση (CVMP) έκρινε ότι, σύµφωνα µε τις απαιτήσεις της Ευρωπαϊκής Ένωσης, το Rheumocam είναι βιοϊσοδύναµο µε το πόσιµο εναιώρηµα Metacam 1, 5 mg/ ml.
Συνεπώς, η CVMP έκρινε ότι, όπως και για το πόσιµο εναιώρηµα Metacam 1, 5 mg/ ml, τα οφέλη του Rheumocam υπερτερούν των κινδύνων που συνδέονται µε αυτό για την αντιµετώπιση της φλεγµονής ή του πόνου των µυών ή των αρθρώσεων σε σκύλους, και εισηγήθηκε τη χορήγηση άδειας κυκλοφορίας για το Rheumocam.
Η σχέση ωφέλειας- κινδύνου διατίθεται στην ενότητα 6 της παρούσας δηµόσιας έκθεσης αξιολόγησης (EPAR).
Λοιπές πληροφορίες για το Rheumocam
Στις 10. 01. 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Chanelle Pharmaceuticals Manufacturing Ltd για το Rheumocam.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της εξωτερικής συσκευασίας.
Τελευταία ενηµέρωση της περίληψης:
10. 01. 2008.
Σελίδα 2/ 2 ©EMEA 2008
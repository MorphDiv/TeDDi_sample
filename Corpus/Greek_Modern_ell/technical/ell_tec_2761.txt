# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
Λονδίνο, 30 Μαΐου 2008 Αριθµός πρωτ.
EMEA/ 330939/ 2008
ΕΡΩΤΗΣΕΙΣ ΚΑΙ ΑΠΑΝΤΗΣΕΙΣ ΣΧΕΤΙΚΑ ΜΕ ΤΗΝ ΑΠΟΣΥΡΣΗ ΤΗΣ ΑΙΤΗΣΗΣ ΓΙΑ ΧΟΡΗΓΗΣΗ Α∆ΕΙΑΣ ΚΥΚΛΟΦΟΡΙΑΣ για το DUOPLAVIN
Κοινόχρηστη διεθνής ονοµασία (INN): κλοπιδογρέλη/ ακετυλοσαλικυλικό οξύ
Στις 23 Μαΐου 2008, η εταιρία Sanofi Pharma Bristol- Myers Squibb κοινοποίησε επίσηµα στην Επιτροπή Φαρµάκων για Ανθρώπινη Χρήση (CHMP) την πρόθεσή της να αποσύρει την αίτηση για χορήγηση άδειας κυκλοφορίας για το φάρµακο DuoPlavin, το οποίο προοριζόταν για την πρόληψη των αθηροθροµβωτικών επεισοδίων.
Τι είναι το DuoPlavin; Το DuoPlavin είναι ένα φάρµακο το οποίο περιέχει τις δραστικές ουσίες, κλοπιδογρέλη και ακετυλοσαλικυλικό οξύ σε ένα δισκίο.
Επρόκειτο να διατεθεί υπό µορφή δισκίων που περιέχουν 75 mg κλοπιδογρέλης συν 75 mg ακετυλοσαλικυλικού οξέος, και υπό µορφή δισκίων που περιέχουν 75 mg κλοπιδογρέλης συν 100 mg ακετυλοσαλικυλικού οξέος.
Σε ποιες περιπτώσεις επρόκειτο να χρησιµοποιηθεί το DuoPlavin; Το DuoPlavin επρόκειτο να χρησιµοποιηθεί σε ασθενείς που λάµβαναν ήδη κλοπιδογρέλη και ακετυλοσαλικυλικό οξύ, σε ξεχωριστά δισκία Επρόκειτο δε να χρησιµοποιηθεί για την πρόληψη των αθηροθροµβωτικών επεισοδίων (διαταραχές προκαλούµενες από θρόµβους και τη σκλήρυνση των αρτηριών) σε ασθενείς µε οξύ στεφανιαίο σύνδροµο.
Σε αυτούς περιλαµβάνονται ασθενείς που υπέστησαν οξύ έµφραγµα του µυοκαρδίου (καρδιακή προσβολή) µε « ανάσπαση του διαστήµατος ST » (ένα µη φυσιολογικό εύρηµα στο ηλεκτροκαρδιογράφηµα ή ΗΚΓ) όταν ο ιατρός έκρινε ότι θα επωφελούντο από την αγωγή.
Θα χορηγείτο επίσης σε ασθενείς στο ΗΚΓ των οποίων δεν παρατηρείται αυτό το µη φυσιολογικό εύρηµα, στην περίπτωση που υποφέρουν από ασταθή στηθάγχη (σοβαρός τύπος πόνου στο στήθος) ή έχουν υποστεί έµφραγµα του µυοκαρδίου χωρίς κύµα Q και στους οποίους έχει εισαχθεί µια αγγειακή ενδοαυλική πρόθεση (µικρός σωλήνας που παραµένει στην αρτηρία και αποτρέπει το κλείσιµο).
Ποια είναι η αναµενόµενη δράση του DuoPlavin; Οι δραστικές ουσίες του DuoPlavin, η κλοπιδογρέλη και το ακετυλοσαλικυλικό οξύ, συνδυάζονται σε ένα δισκίο ούτως ώστε να µειωθεί ο αριθµός των δισκίων που λαµβάνουν καθηµερινά οι ασθενείς.
Η προσδοκία ήταν ότι κάτι τέτοιο θα διευκόλυνε την τήρηση της θεραπείας.
Το ακετυλοσαλικυλικό οξύ είναι ένα πολύ γνωστό φάρµακο, κοινώς αποκαλούµενο ασπιρίνη, το οποίο έχει χρησιµοποιηθεί επί µακρόν ως αντιπηκτικός παράγοντας του αίµατος.
Η κλοπιδογρέλη είναι αναστολέας συγκόλλησης αιµοπεταλίων.
Αυτό σηµαίνει ότι συµβάλλει στην πρόληψη του σχηµατισµού θρόµβων.
Η πήξη του αίµατος οφείλεται στη συγκόλληση ειδικών κυττάρων στο αίµα, των αιµοπεταλίων.
Η κλοπιδογρέλη αναστέλλει τη συγκόλληση των αιµοπεταλίων µε το να αποτρέπει τη δέσµευση µιας ουσίας, της διφωσφορικής αδενοσίνης (ADP), σε ένα ειδικό υποδοχέα στην επιφάνειά τους.
Με τον τρόπο αυτό καθιστά τα αιµοπετάλια µη κολλώδη και µειώνει τον κίνδυνο σχηµατισµού θρόµβων, συµβάλλοντας στην πρόληψη άλλης καρδιακής προσβολής ή εγκεφαλικού επεισοδίου.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 75 23 71 29 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged.
Τι είδους τεκµηρίωση υπέβαλε η παρασκευάστρια εταιρεία προς στήριξη της αίτησης στην CHMP; Η κλοπιδογρέλη έχει ήδη εγκριθεί, µεµονωµένα, από την Ευρωπαϊκή Ένωση µε τις ονοµασίες Iscover και Plavix για την πρόληψη αθηροθροµβωτικών επεισοδίων, σε συνδυασµό µε ακετυλοσαλικυλικό οξύ, σε ασθενείς µε οξέα στεφανιαία σύνδροµα.
Προς στήριξη της αίτησής της για το DuoPlavin, η εταιρεία διεξήγαγε µελέτες « βιοϊσοδυναµίας » προκειµένου να διαπιστώσει κατά πόσο το συνδυασµένο δισκίο απορροφάται από τον οργανισµό µε τον ίδιο τρόπο όπως τα δύο φάρµακα όταν χορηγούνται ξεχωριστά.
Επιπροσθέτως, οι µελέτες για τη χρήση του Iscover και του Plavix σε συνδυασµό µε ακετυλοσαλικυλικό οξύ ως ξεχωριστά δισκία χρησιµοποιήθηκαν για να υποστηρίξουν τη χρήση του DuoPlavin για τις ίδιες ενδείξεις.
Σε ποιο στάδιο της αξιολόγησης βρισκόταν η αίτηση τη στιγµή της απόσυρσης; Τη στιγµή της απόσυρσης, από την εταιρεία, η αίτηση βρισκόταν στην ηµέρα 206 της διαδικασίας αξιολόγησης.
Μετά το πέρας της αξιολόγησης από την CHMP των απαντήσεων της εταιρείας στον σχετικό κατάλογο ερωτήσεων, εκκρεµούσαν ακόµη ορισµένα ζητήµατα.
Η αξιολόγηση µιας νέας αίτησης από την CHMP διαρκεί κατά κανόνα έως και 210 ηµέρες.
Βάσει της εξέτασης της αρχικής τεκµηρίωσης, η CHMP καταρτίζει έναν κατάλογο ερωτήσεων την ηµέρα 120, τον οποίο αποστέλλει στην παρασκευάστρια εταιρεία.
Αφής στιγµής η εταιρεία υποβάλει τις απαντήσεις της στις ερωτήσεις, η CHMP τις εξετάζει και ενδεχοµένως θέτει τυχόν συµπληρωµατικές ερωτήσεις την ηµέρα 180, πριν από την έκδοση γνώµης.
Μετά την έκδοση γνώµης από την CHMP, η Ευρωπαϊκή Επιτροπή χορηγεί άδεια κυκλοφορίας ύστερα από χρονικό διάστηµα περίπου δύο µηνών.
Ποια ήταν η σύσταση της CHMP τη στιγµή της απόσυρσης; Βάσει της εξέτασης των υποβληθέντων στοιχείων και της απάντησης της εταιρείας στον κατάλογο ερωτήσεων της CHMP τη στιγµή της απόσυρσης, η CHMP είχε διατυπώσει ορισµένες επιφυλάξεις.
Η CHMP πίστευε εντούτοις ότι η εταιρεία µπορούσε να δώσει ικανοποιητικές απαντήσεις ως προς τις ανησυχίες αυτές και ήταν προσωρινώς της γνώµης ότι το DuoPlavin µπορούσε να είχε εγκριθεί για την πρόληψη αθηροθροµβωτικών επεισοδίων.
Ποιες ήταν οι κύριες επιφυλάξεις της CHMP; Η CHMP εξέφρασε την ανησυχία ότι οι διεξαχθείσες µελέτες « βιοϊσοδυναµίας » δεν έκαναν χρήση των ενδεδειγµένων µεθόδων και άρα δεν παρέχουν επαρκείς εγγυήσεις ότι το συνδυασµένο δισκίο απορροφάται από τον οργανισµό µε τον ίδιο τρόπο όπως τα δύο φάρµακα όταν χορηγούνται ξεχωριστά.
Ως εκ τούτου, τη στιγµή της απόσυρσης, η CHMP έκρινε ότι η εταιρεία δεν είχε παράσχει ικανοποιητικές απαντήσεις ως προς τις διατυπωθείσες ανησυχίες και ότι το όφελος του συνδυασµένου δισκίου DuoPlavin σε σύγκριση µε τα ξεχωριστά δισκία δεν είχε καταδειχθεί επαρκώς.
Ποιοι ήταν οι λόγοι απόσυρσης της αίτησης που παρέθεσε η εταιρεία; Η επιστολή της εταιρείας µε την οποία κοινοποιεί στον EMEA την απόσυρση της αίτησης διατίθεται εδώ.
Ποιες είναι οι επιπτώσεις από την απόσυρση της αίτησης στους ασθενείς που συµµετέχουν σε κλινικές δοκιµές / προγράµµατα παρηγορητικής χρήσης µε DuoPlavin; Η εταιρεία πληροφόρησε την CHMP ότι δεν υπάρχουν συνέπειες για τους ασθενείς για τους οποίους έχει προγραµµατιστεί να συµπεριληφθούν σε κλινικές δοκιµές µε DuoPlavin ή συµµετέχουν επί του παρόντος σε κλινικές δοκιµές µε κλοπιδογρέλη και ακετυλοσαλικυλικό οξύ ως ξεχωριστά φάρµακα.
Εάν συµµετέχετε σε κλινική δοκιµή ή πρόγραµµα παρηγορητικής χρήσης και χρειάζεστε περισσότερες πληροφορίες σχετικά µε τη θεραπεία σας, συµβουλευτείτε τον γιατρό που σας την χορηγεί.
Τι ισχύει για τα Iscover/ Plavix σε συνδυασµό µε ακετυλοσαλικυλικό οξύ για την θεραπεία των αθηροθροµβωτικών επεισοδίων; ∆εν υπάρχουν επιπτώσεις στη χρήση των Iscover/ Plavix σε συνδυασµό µε ακετυλοσαλικυλικό οξύ όσον αφορά την εγκεκριµένη ένδειξη, για την οποία η σχέση ωφέλειας/ κινδύνου παραµένει αµετάβλητη.
2/ 2
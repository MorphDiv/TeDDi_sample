# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 644
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
TYGACIL
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τον τρόπο χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσεως (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Tygacil; Το Tygacil είναι µια πορτοκαλί σκόνη για διάλυµα προς έγχυση (ενστάλαξη στη φλέβα).
Το Tygacil περιέχει τη δραστική ουσία tigecycline.
Σε ποιες περιπτώσεις χρησιµοποιείται το Tygacil; Το Tygacil είναι αντιβιοτικό.
Χρησιµοποιείται για την θεραπεία ενηλίκων µε περίπλοκες λοιµώξεις της κοιλιακής χώρας ή περίπλοκες λοιµώξεις του δέρµατος και των µαλακών ιστών (λοιµώξεις του δέρµατος και των ιστών κάτω από το δέρµα).
Πριν από τη χρήση του Tygacil, οι ιατροί πρέπει να εξετάζουν κάθε επίσηµη οδηγία σχετικά µε την κατάλληλη χρήση των αντιβιοτικών.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Tygacil; Η συνιστώµενη δοσολογία είναι µία αρχική δόση 100 mg και στη συνέχεια 50 mg κάθε 12 ώρες για 5 έως 14 ηµέρες.
Κάθε έγχυση θα πρέπει να έχει διάρκεια που κυµαίνεται µεταξύ 30 και 60 λεπτά.
Η διάρκεια της θεραπείας εξαρτάται από το σηµείο της λοίµωξης, τη σοβαρότητά της και την απόκριση του ασθενή στη θεραπεία.
Οι δόσεις για ασθενείς µε σοβαρά ηπατικά προβλήµατα είναι µικρότερες.
Πώς δρα το Tygacil; Το Tygacil περιέχει τη δραστική ουσία tigecycline, που ανήκει σε µια οµάδα αντιβιοτικών, παρόµοια µε την τετρακυκλίνη και τις γλυκυλιοκυκλίνες.
Το Tygacil δρα αποκλείοντας τα ριβοσώµατα των βακτηρίων, δηλαδή τα µέρη του κυττάρου όπου παράγονται νέες πρωτεΐνες.
Όταν δεν είναι δυνατή η παραγωγή πρωτεϊνών, τα βακτήρια δεν µπορούν να πολλαπλασιαστούν και τελικά πεθαίνουν.
Ο κατάλογος των βακτηρίων κατά των οποίων είναι δραστικό το Tygacil περιλαµβάνεται στην Περίληψη των Χαρακτηριστικών του Προϊόντος (ΠΧΠ).
Ποιες µελέτες εκπονήθηκαν για το Tygacil; Η δραστικότητα του Tygacil έχει µελετηθεί σε τέσσερις κύριες µελέτες. ∆ύο µελέτες περιελάµβαναν 1. 568 ασθενείς µε περίπλοκες ενδοκοιλιακές λοιµώξεις (οι µισές εκ των οποίων αφορούσαν περίπλοκη σκωληκοειδίτιδα), στο πλαίσιο των οποίων το Tygacil συγκρίθηκε µε ιµιπενέµη/ σιλαστατίνη. ∆ύο µελέτες περιελάµβαναν 1. 129 ασθενείς µε περίπλοκες λοιµώξεις δέρµατος και των µαλακών ιστών (οι µισές εκ των οποίων αφορούσαν κυτταρίτιδα που απαιτούσε 7 Westferry Circus, Canary Wharf, London, E14 4HB, UK Tel.
(44- 20) 74 18 84 00, Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged νοσηλεία), στο πλαίσιο των οποίων το Tygacil συγκρίθηκε µε ένα συνδυασµό βανκοµυκίνης και αζτρεονάµης.
Σε όλες τις µελέτες µετρήθηκε η κλινική απόκριση (θεραπεία της λοίµωξης ή αποτυχία θεραπείας).
Ποιο είναι το όφελος του Tygacil σύµφωνα µε τις µελέτες; Σε όλες τις µελέτες το Tygacil ήταν εξίσου δραστικό µε τα αντιβιοτικά σύγκρισης, µε παρόµοια ποσοστά ασθενών των οποίων οι λοιµώξεις θεραπεύτηκαν µετά τη αγωγή:
80, 6 και 91, 3% στις µελέτες κοιλιακής λοίµωξης, έναντι 82, 4 και 89, 9% του αντιβιοτικού σύγκρισης, και 82, 9% και 89, 7% στις λοιµώξεις δέρµατος και µαλακών ιστών, έναντι 82, 3 και 94, 4% του συνδυασµού σύγκρισης.
Ποιοι κίνδυνοι συνδέονται µε το Tygacil; Οι συνηθέστερες ανεπιθύµητες ενέργειες (που παρουσιάζονται σε περισσότερους από 1 στους 10 ασθενείς) περιλαµβάνουν ναυτία (αίσθηση αδιαθεσίας), έµετο και διάρροια.
Ο πλήρης κατάλογος όλων των ανεπιθύµητων ενεργειών που έχουν αναφερθεί µε τη χρήση του Tygacil περιλαµβάνεται στο φύλλο οδηγιών χρήσεως.
Το Tygacil δεν θα πρέπει να χρησιµοποιείται σε άτοµα που ενδέχεται να παρουσιάζουν υπερευαισθησία (αλλεργία) στην tigecycline ή σε κάποιο άλλο από τα συστατικά.
Οι ασθενείς που είναι αλλεργικοί σε αντιβιοτικά τετρακυκλίνης ενδέχεται να είναι αλλεργικοί και στο Tygacil.
Για ποιους λόγους εγκρίθηκε το Tygacil; Η επιτροπή φαρµάκων για ανθρώπινη χρήση (CHMP) αποφάσισε ότι τα οφέλη του Tygacil είναι σηµαντικότερα από τους κινδύνους που συνδέονται µε αυτό στη θεραπεία περίπλοκων λοιµώξεων του δέρµατος και των µαλακών ιστών καθώς και στη θεραπεία περίπλοκων ενδοκοιλιακών λοιµώξεων και εισηγήθηκε την χορήγηση άδειας κυκλοφορίας.
Ποια µέτρα λαµβάνονται για την ασφαλή χρήση του Tygacil; Η εταιρία που παράγει το Tygacil θα παρακολουθεί την ανάπτυξη αντίστασης (όταν ένα µικρόβιο που είναι ευαίσθητο στη δράση ενός αντιβιοτικού αναπτύσσει τρόπους µε τους οποίους καταπολεµά την αποτελεσµατικότητά τους).
Επίσης, η εταιρία θα ερευνήσει τον µηχανισµό αλληλεπίδρασης του Tygacil µε την βαρφαρίνη (ένα φάρµακο που χρησιµοποιείται για την αραίωση του αίµατος) και τη χρήση του Tygacil σε ασθενείς οι οποίοι παρουσιάζουν προβλήµατα στην αποβολή της χολής (χολόσταση).
Λοιπές πληροφορίες για το Tygacil:
Στις 24 Απριλίου 2006 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Wyeth Europa Limited για το Tygacil.
Η πλήρης δηµόσια έκθεση αξιολόγησης (EPAR) του Tygacil διατίθεται εδώ.
Τελευταία ενηµέρωση της περίληψης:
03- 2006.
©EMEA 2006
2/ 2
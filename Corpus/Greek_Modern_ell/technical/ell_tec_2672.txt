# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 916
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
THYMANAX
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το Thymanax; To Thymanax είναι φάρμακο που περιέχει τη δραστική ουσία αγομελατίνη.
Διατίθεται σε μορφή επιμηκών δισκίων χρώματος πορτοκαλί- κίτρινου (25 mg).
Σε ποιες περιπτώσεις χρησιμοποιείται το Thymanax; Το Thymanax χρησιμοποιείται για τη θεραπεία της μείζονος κατάθλιψης σε ενήλικες.
Η μείζων κατάθλιψη είναι μια πάθηση κατά την οποία οι ασθενείς βιώνουν διαταραχές της διάθεσης με επιπτώσεις στην καθημερινότητά τους.
Στα συμπτώματα περιλαμβάνονται συχνά έντονη μελαγχολία, αίσθημα αναξιότητας, απώλεια ενδιαφέροντος για αγαπημένες δραστηριότητες, διαταραχές του ύπνου, αίσθημα επιβράδυνσης, αίσθημα ανησυχίας και μεταβολές στο βάρος.
Το φάρμακο χορηγείται μόνο με ιατρική συνταγή.
Πώς χρησιμοποιείται το Thymanax; Η συνιστώμενη δόση του Thymanax είναι ένα δισκίο μία φορά την ημέρα, λαμβανόμενο κατά την κατάκλιση με ή χωρίς τροφή.
Εάν μετά από δύο εβδομάδες δεν παρατηρηθεί καμία βελτίωση των συμπτωμάτων, ο γιατρός μπορεί να αυξήσει τη δόση σε δύο δισκία, λαμβανόμενα μαζί πριν από την κατάκλιση.
Οι ασθενείς με κατάθλιψη πρέπει να ακολουθούν αγωγή για περίοδο τουλάχιστον έξι μηνών ώστε να διασφαλίζεται ότι δεν εμφανίζουν πλέον συμπτώματα.
Η ηπατική λειτουργία του ασθενούς πρέπει να ελέγχεται με αιματολογικές εξετάσεις κατά την έναρξη της θεραπείας και, στη συνέχεια, μετά από περίπου έξι, 12 και 24 εβδομάδες θεραπείας.
Η ηπατική λειτουργία πρέπει επίσης να ελέγχεται εάν ο ασθενής αναπτύξει συμπτώματα ενδεικτικά ηπατικής δυσλειτουργίας.
Σε ασθενείς με μη φυσιολογικά επίπεδα ηπατικών ενζύμων στο αίμα η θεραπεία πρέπει να διακόπτεται.
Σε αυτές τις περιπτώσεις, οι αιματολογικές εξετάσεις πρέπει να επαναλαμβάνονται έως ότου τα ηπατικά ένζυμα επανέλθουν στα φυσιολογικά επίπεδα.
Το Thymanax πρέπει να χορηγείται με προσοχή σε ασθενείς ηλικίας άνω των 65 ετών καθώς δεν έχει καταδειχθεί σαφώς το όφελος του φαρμάκου σε αυτήν την ηλικιακή ομάδα.
Επίσης, το Thymanax πρέπει να χορηγείται με προσοχή σε ασθενείς με μέτρια ή σοβαρή νεφρική δυσλειτουργία.
Δεν πρέπει να χορηγείται σε ασθενείς με ηπατική δυσλειτουργία.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
 European Medicines Agency, 2009.
Reproduction is authorised provided the source is acknowledged.
Πώς δρα το Thymanax; Η δραστική ουσία του Thymanax, η αγομελατίνη, είναι ένα αντικαταθλιπτικό.
Δρα με δύο τρόπους: διεγείρει τους υποδοχείς MT1 και MT2, οι οποίοι ενεργοποιούνται συνήθως από τη μελατονίνη, και αναστέλλει τους υποδοχείς 5- HT 2C, οι οποίοι ενεργοποιούνται συνήθως από το νευροδιαβιβαστή 5 - υδροξυτρυπταμίνη (που ονομάζεται και σεροτονίνη).
Η δράση αυτή θεωρείται ότι προκαλεί αύξηση στα επίπεδα της ντοπαμίνης και της νοραδρεναλίνης μεταξύ των νευρικών κυττάρων, στα τμήματα του εγκεφάλου που συμμετέχουν στον έλεγχο της διάθεσης.
Αυτό θεωρείται ότι βοηθάει στην ανακούφιση των συμπτωμάτων της κατάθλιψης.
Το Thymanax ενδέχεται επίσης να συμβάλλει στην ομαλοποίηση των συνηθειών των ασθενών κατά τον ύπνο.
Ποιες μελέτες εκπονήθηκαν για το Thymanax; Τα αποτελέσματα του Thymanax ελέγχθηκαν αρχικά σε πειραματικά μοντέλα πριν μελετηθούν σε ανθρώπους.
Το Thymanax συγκρίθηκε με εικονικό φάρμακο (εικονική θεραπεία) σε πέντε βασικές βραχυχρόνιες μελέτες στις οποίες μετείχαν συνολικά 1. 893 ενήλικες με μείζονα κατάθλιψη.
Σε τρεις από αυτές τις μελέτες μετείχαν ορισμένοι ασθενείς που είχαν λάβει θεραπεία με άλλα αντικαταθλιπτικά, είτε φθοροξετίνη είτε παροξετίνη ως « ενεργό συγκριτή ».
Οι ομάδες ασθενών που έλαβαν ενεργό συγκριτή συμπεριλήφθηκαν με σκοπό να ελεγχθεί εάν η μελέτη μπορούσε να μετρήσει την αποτελεσματικότητα των φαρμάκων στη θεραπεία της κατάθλιψης.
Ο κύριος δείκτης μέτρησης της αποτελεσματικότητας σε αυτές τις πέντε μελέτες ήταν η αλλαγή στα συμπτώματα μετά από έξι εβδομάδες, σύμφωνα με τις μετρήσεις που πραγματοποιήθηκαν με τη χρήση τυποποιημένης κλίμακας για την κατάθλιψη, αποκαλούμενη κλίμακα Hamilton για την αξιολόγηση της κατάθλιψης (HAM- D).
Η εταιρεία παρουσίασε επίσης τα αποτελέσματα περαιτέρω μελέτης σύγκρισης του Thymanax με σερτραλίνη (άλλο αντικαταθλιπτικό).
Δύο άλλες βασικές μελέτες συνέκριναν την ικανότητα του Thymanax και του εικονικού φαρμάκου σε ό, τι αφορά την πρόληψη της υποτροπής συμπτωμάτων σε 706 ασθενείς στους οποίους η κατάθλιψη ελεγχόταν ήδη με τη χορήγηση Thymanax.
Ο κύριος δείκτης μέτρησης της αποτελεσματικότητας ήταν ο αριθμός των ασθενών τα συμπτώματα των οποίων υποτροπίασαν κατά τις 24- 26 εβδομάδες θεραπείας.
Ποιο είναι το όφελος του Thymanax σύμφωνα με τις μελέτες; Στις δύο βραχυχρόνιες μελέτες στις οποίες δεν χρησιμοποιήθηκε ενεργός συγκριτής παρατηρήθηκε ότι το Thymanax ήταν πιο αποτελεσματικό από το εικονικό φάρμακο.
Στις υπόλοιπες τρεις μελέτες, στις οποίες χρησιμοποιήθηκε ενεργός συγκριτής, δεν παρατηρήθηκαν διαφορές στις βαθμολογίες μεταξύ των ασθενών που έλαβαν Thymanax και αυτών που έλαβαν εικονικό φάρμακο.
Ωστόσο, σε δύο από αυτές τις μελέτες δεν παρατηρήθηκε καμία επίδραση της φθοροξετίνης ή της παροξετίνης, γεγονός που καθιστά δύσκολη την ερμηνεία των αποτελεσμάτων.
Η πρόσθετη μελέτη κατέδειξε ότι η αγομελατίνη ήταν πιο αποτελεσματική από τη σερτραλίνη, με διαφορά 1, 68 βαθμών στη βαθμολογία HAM- D μετά από έξι εβδομάδες.
Στην πρώτη από τις μακροχρόνιες μελέτες, δεν παρατηρήθηκε καμία διαφορά μεταξύ του Thymanax και του εικονικού φαρμάκου στην πρόληψη της υποτροπής συμπτωμάτων κατά τη διάρκειας των 26 εβδομάδων θεραπείας.
Ωστόσο, η δεύτερη μελέτη κατέδειξε ότι 21% των ασθενών που έλαβαν Thymanax επί 24 εβδομάδες (34 από τους 165) παρουσίασαν υποτροπή συμπτωμάτων, έναντι 41% των ασθενών που έλαβαν εικονικό φάρμακο (72 από τους 174).
Ποιοι κίνδυνοι συνδέονται με το Thymanax; Οι συχνότερες ανεπιθύμητες ενέργειες του Thymanax (εμφανίζονται σε 1 έως 10 ασθενείς στους 100) είναι πονοκέφαλος, ζάλη, υπνηλία, αϋπνία (δυσκολία στον ύπνο), ημικρανία, ναυτία (αίσθημα αδιαθεσίας), διάρροια, δυσκοιλιότητα, πόνος στην άνω κοιλιακή χώρα, υπεριδρωσία (υπερβολική εφίδρωση), πόνος στη ράχη, κόπωση, αύξηση των ηπατικών ενζύμων και άγχος.
Οι περισσότερες ανεπιθύμητες ενέργειες ήταν ήπιας έως μέτριας έντασης και εμφανίστηκαν κατά τις δύο πρώτες εβδομάδες της θεραπείας.
Ορισμένες από αυτές τις ανεπιθύμητες ενέργειες ενδέχεται να συνδέονται περισσότερο με την κατάθλιψη παρά με το Thymanax καθαυτό.
Ο πλήρης κατάλογος όλων των ανεπιθύμητων ενεργειών που αναφέρθηκαν με το Thymanax περιλαμβάνεται στο φύλλο οδηγιών χρήσης.
Το Thymanax δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) στην αγομελατίνη ή σε οποιοδήποτε άλλο συστατικό του φαρμάκου.
Δεν πρέπει να 2/ 3 χορηγείται σε ασθενείς με ηπατική δυσλειτουργία, όπως κίρρωση (δημιουργία ουλών στο ήπαρ) ή ενεργό ηπατική νόσο.
Επίσης, δεν πρέπει να χορηγείται σε ασθενείς που λαμβάνουν φάρμακα τα οποία επιβραδύνουν τη διάσπαση του Thymanax στον οργανισμό, όπως η φλουβοξαμίνη (άλλο αντικαταθλιπτικό) και η σιπροφλοξασίνη (αντιβιοτικό).
Το Thymanax δεν πρέπει να χορηγείται σε ηλικιωμένους ασθενείς με άνοια.
Για ποιους λόγους εγκρίθηκε το Thymanax; Η Επιτροπή Φαρμάκων για Ανθρώπινη Χρήση (CHMP) επεσήμανε ότι τα οφέλη του Thymanax σε ό, τι αφορά τη θεραπεία της κατάθλιψης ενδέχεται να είναι μικρότερα σε σύγκριση με αυτά που παρατηρήθηκαν με άλλα αντικαταθλιπτικά.
Ωστόσο, επειδή ο τρόπος δράσης του φαρμάκου είναι νέος, με ελάχιστες ανεπιθύμητες ενέργειες και διαφορετικό προφίλ ασφάλειας σε σύγκριση με τα υπάρχοντα αντικαταθλιπτικά, η επιτροπή απεφάνθη ότι το Thymanax μπορεί να αποτελέσει πολύτιμη θεραπεία για ορισμένους ασθενείς, υπό την προϋπόθεση ότι υποβάλλονται σε τακτικό έλεγχο της ηπατικής τους λειτουργίας.
Ως εκ τούτου, η CHMP έκρινε ότι τα οφέλη του Thymanax υπερτερούν των κινδύνων που συνδέονται με αυτό για τη θεραπεία των επεισοδίων μείζονος κατάθλιψης σε ενήλικες.
Η επιτροπή εισηγήθηκε τη χορήγηση άδειας κυκλοφορίας για το Thymanax.
Ποια μέτρα λαμβάνονται για την ασφαλή χρήση του Thymanax; Η παρασκευάστρια εταιρεία του Thymanax θα διανείμει εκπαιδευτικό υλικό στους συνταγογράφους γιατρούς του Thymanax μόλις αυτό κυκλοφορήσει.
Το εν λόγω υλικό θα επεξηγεί την ασφάλεια του φαρμάκου, ιδίως τις πιθανές επιδράσεις του στο ήπαρ και την αλληλεπίδρασή του με άλλα φάρμακα.
Λοιπές πληροφορίες για το Thymanax:
Στις 19 Φεβρουαρίου 2009, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Servier (Ireland) Industries Ltd για το Thymanax.
Η πλήρης δημόσια έκθεση αξιολόγησης (EPAR) του Thymanax διατίθεται εδώ.
Τελευταία ενημέρωση της περίληψης:
12- 2008.
3/ 3
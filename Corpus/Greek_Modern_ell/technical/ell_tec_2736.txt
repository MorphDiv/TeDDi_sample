# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 166
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
OPTISON Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το OPTISON; Το OPTISON είναι ενέσιμο εναιώρημα.
Περιέχει μικροσφαιρίδια (μικροσκοπικές φυσαλίδες) θερμοεπεξεργασμένης ανθρώπινης αλβουμίνης, τα οποία περιέχουν αέριο περφλουτρένης ως δραστική ουσία.
Σε ποιες περιπτώσεις χρησιμοποιείται το OPTISON; Το OPTISON χρησιμοποιείται μόνο για διαγνωστικούς σκοπούς.
Πρόκειται για ένα « σκιαγραφικό μέσο », το οποίο διευκολύνει την καλύτερη απεικόνιση των εσωτερικών δομών του σώματος κατά τη διάρκεια απεικονιστικών εξετάσεων.
Το OPTISON χρησιμοποιείται προκειμένου να ληφθεί μια πιο διαυγής εικόνα των καρδιακών κοιλοτήτων, ειδικά της αριστερής κοιλίας, κατά τη διάρκεια της ηχοκαρδιογραφίας (μία διαγνωστική εξέταση με την οποία λαμβάνεται η εικόνα της καρδιάς με τη χρήση των υπερήχων).
Το OPTISON χρησιμοποιείται σε ασθενείς με πιθανολογούμενες ή εξακριβωμένες καρδιακές παθήσεις στην περίπτωση που η τομογραφία χωρίς σκιαγραφικό μέσο είναι μη διαγνωστική.
Το φάρμακο χορηγείται μόνο με ιατρική συνταγή.
Πώς χρησιμοποιείται το OPTISON; Το OPTISON πρέπει να χρησιμοποιείται μόνο από ιατρούς έμπειρους στη διαγνωστική υπερηχογραφική απεικόνιση.
Το υπερηχογράφημα πρέπει να πραγματοποιείται κατά τη διάρκεια της έγχυσης του OPTISON δεδομένου ότι το καλύτερο αποτέλεσμα επιτυγχάνεται εντός των πρώτων 2, 5 και 4, 5 λεπτών μετά τη χορήγηση.
Το OPTISON εγχύεται αργά μέσα σε μία φλέβα, συνήθως στον δεξιό βραχίονα.
Η συνιστώμενη δόση είναι 0, 5 έως 3, 0 ml ανά ασθενή.
Η συνολική δόση δεν πρέπει να υπερβαίνει τα 8, 7 ml ανά ασθενή.
Η καρδιά του ασθενούς πρέπει να ελέγχεται και να παρακολουθείται μέσω ηλεκτροκαρδιογραφήματος (ΗΚΓ) κατά την διάρκεια του υπερηχογραφήματος με OPTISON.
Περισσότερες πληροφορίες περιλαμβάνονται στο φύλλο οδηγιών χρήσης.
Πώς δρα το OPTISON; Το OPTISON είναι μέσο υπερηχογραφικής σκιαγράφησης.
Ο υπέρηχος χρησιμοποιεί υψηλής συχνότητας ηχητικά κύματα προκειμένου να απεικονίσει συγκεκριμένες περιοχές εντός του σώματος.
Τα ηχητικά κύματα που παράγονται από τη συσκευή υπερήχων μπορούν να ανακλώνται από διάφορα μέρη του σώματος, όπως η καρδιά.
Το OPTISON περιέχει μικροσφαιρίδια αλβουμίνης που περιέχουν 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. eu. int http: // www. emea. eu. int ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged αέριο (μικροσκοπικές φυσαλίδες) που παράγουν ανακλάσεις με πολύ διαφορετικό τρόπο από εκείνον των περιβάλλοντων ιστών στην περίπτωση που χρησιμοποιηθούν κατά τη διάρκεια υπερηχογραφήματος.
Όταν εγχέεται, το OPTISON, μεταφέρεται στην καρδιά μέσω των φλεβών.
Το γεγονός αυτό συμβάλει στην εξασφάλιση καλύτερης αντίθεσης μεταξύ της περιοχής στην οποία βρίσκονται οι φυσαλίδες αερίου (όπως οι καρδιακές κοιλότητες) και του περιβάλλοντος ιστού κατά τη διάρκεια της ηχοκαρδιογραφίας.
Το αέριο αποβάλλεται, στη συνέχεια, μέσω των πνευμόνων.
Ποιες μελέτες εκπονήθηκαν για το OPTISON; Τα αποτελέσματα του OPTISON ελέγχθηκαν πρώτα σε πειραματικά μοντέλα, προτού μελετηθούν σε ανθρώπους.
Πραγματοποιήθηκαν δύο κύριες μελέτες για την αποτελεσματικότητα του OPTISON, στις οποίες συμμετείχαν συνολικά 203 ασθενείς.
Κάθε ασθενής έλαβε το OPTISON και μικροσφαιρίδια αλβουμίνης που περιείχαν αέρα, και τα οποία είχαν εγχυθεί σε φλέβα ως φάρμακο αναφοράς.
Οι εγχύσεις πραγματοποιήθηκαν σε διαφορετικές ημέρες, με καθυστέρηση που κυμαινόταν μεταξύ 2 και 10 ημερών μεταξύ της χορήγησης των δύο φαρμάκων.
Ο κύριος δείκτης μέτρησης της αποτελεσματικότητας ήταν το μήκος του ενδοκαρδίου (η εσωτερική επιφάνεια) της αριστερής κοιλίας της καρδιάς που μπορούσε να απεικονιστεί πριν και μετά την έγχυση του OPTISON και του φαρμάκου αναφοράς, καθώς και η εκτίμηση του παρατηρητή σχετικά με τη μεταβολή της ικανότητας απεικόνισης του ενδοκαρδίου της αριστερής κοιλίας πριν και μετά από κάθε έγχυση.
Ποιο είναι το όφελος του OPTISON σύμφωνα με τις μελέτες; Το OPTISON αποδείχτηκε πιο αποτελεσματικό από το φάρμακο αναφοράς όσον αφορά την αύξηση της ικανότητας απεικόνισης του ενδοκαρδίου της αριστερής κοιλίας.
Στην πρώτη μελέτη, το μήκος του ενδοκαρδίου που μπορούσε να απεικονιστεί αυξήθηκε κατά 7, 8 cm με το OPTISON σε σύγκριση με την αύξηση 3, 7 cm που σημειώθηκε με το φάρμακο αναφοράς.
Στην άλλη μελέτη, οι αυξήσεις ήταν 7, 1 cm για το OPTISON και 3, 1 cm για το φάρμακο αναφοράς.
Και στις δύο μελέτες, ο παρατηρητής ανέφερε ότι η ικανότητα απεικόνισης του ενδοκαρδίου βελτιώθηκε για τους περισσότερους ασθενείς μετά από την έγχυση του OPTISON έναντι εκείνης του φαρμάκου αναφοράς.
Ποιοι κίνδυνοι συνδέονται με το OPTISON; Οι πιο συχνές ανεπιθύμητες ενέργειες (που παρατηρούνται σε 1 με 10 ασθενείς στους 100) είναι δυσγευσία (αλλοιωμένη γεύση), κεφαλαλγία, ερυθρότητα και αίσθηση καύσου.
Ο πλήρης κατάλογος όλων των ανεπιθύμητων ενεργειών που αναφέρθηκαν με το OPTISON περιλαμβάνεται στο φύλλο οδηγιών χρήσης.
Το OPTISON δεν πρέπει να χορηγείται σε άτομα που ενδέχεται να παρουσιάσουν υπερευαισθησία (αλλεργία) σε οποιοδήποτε από τα συστατικά του σκευάσματος, και ιδιαίτερα στην ανθρώπινη αλβουμίνη, ή σε ασθενείς με πνευμονική υπέρταση (υψηλή πίεση του αίματος στην πνευμονική αρτηρία, το αγγείο του αίματος που οδηγεί από την καρδιά στους πνεύμονες).
Για ποιούς λόγους εγκρίθηκε το OPTISON; Η Επιτροπή Φαρμάκων για Ανθρώπινη Χρήση (CHMP) έκρινε ότι τα οφέλη του OPTISON υπερτερούν των κινδύνων που συνδέονται με αυτό για τη διευκόλυνση της διάγνωσης ασθενών με πιθανολογούμενη ή εξακριβωμένη καρδιαγγειακή πάθηση.
Η επιτροπή εισηγήθηκε τη χορήγηση άδειας κυκλοφορίας για το OPTISON.
Λοιπές πληροφορίες για το OPTISON:
Στις 18 Μαΐου 1998 η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το OPTISON.
Η άδεια κυκλοφορίας ανανεώθηκε στις 15 Μαΐου 2003.
Ο κάτοχος της άδειας κυκλοφορίας είναι η GE Healthcare AS.
Η πλήρης δημόσια έκθεση αξιολόγησης (EPAR) του OPTISON διατίθεται εδώ.
Τελευταία ενημέρωση της περίληψης:
01- 2007.
©EMEA 2006
2/ 2
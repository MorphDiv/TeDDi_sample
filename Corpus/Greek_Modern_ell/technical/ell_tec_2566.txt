# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 090
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
PUREVAX RCP
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Purevax RCP;
Το Purevax RCP είναι εµβόλιο που περιέχει τις ακόλουθες δραστικές ουσίες: • εξασθενηµένο ερπητοϊό ρινοτραχειίτιδας της γάτας (στέλεχος FHV F2), • αδρανοποιηµένα αντιγόνα καλυκοΐωσης της γάτας (στελέχη FCV 431 και G1), • εξασθενηµένο ιό πανλευκοπενίας της γάτας (PLI IV).
Το Purevax RCP διατίθεται υπό µορφή λυοφιλοποιηµένου δισκίου και διαλύτη για την παρασκευή ενέσιµου εναιωρήµατος.
Σε ποιες περιπτώσεις χρησιµοποιείται το Purevax RCP;
Το Purevax RCP χρησιµοποιείται για τον εµβολιασµό γατών ηλικίας 8 εβδοµάδων και άνω κατά των ακόλουθων νόσων: • της ιογενούς ρινοτραχειίτιδας της γάτας (νόσος τύπου γρίπης που προκαλείται από ερπητοϊό), • της καλυκοΐωσης της γάτας (νόσος τύπου γρίπης µε φλεγµονή του στόµατος που προκαλείται από καλυκοϊό), • της πανλευκοπενίας της γάτας (σοβαρή νόσος που προκαλεί αιµορραγική διάρροια οφειλόµενη σε παρβοϊό).
Το εµβόλιο συµβάλλει στη µείωση των συµπτωµάτων των νόσων και, παράλληλα, σε περίπτωση λοίµωξης από καλυκοϊό, στη µείωση της απέκκρισης του ιού.
Επίσης, µπορεί να συντελέσει στην πρόληψη του θανάτου λόγω πανλευκοπενίας.
Μετά την ανασύσταση του Purevax RCP, χορηγείται 1 ml µε υποδόρια ένεση.
Η πρώτη ένεση πρέπει να χορηγείται σε γάτες ηλικίας τουλάχιστον 8 εβδοµάδων και η δεύτερη ένεση τρεις έως τέσσερις εβδοµάδες αργότερα.
Εάν η γάτα έχει κληρονοµήσει από τη µητέρα υψηλά επίπεδα αντισωµάτων, ο πρώτος εµβολιασµός πρέπει να καθυστερήσει και να πραγµατοποιηθεί όταν η γάτα βρίσκεται στη 12 εβδοµάδα ζωής.
Ένα χρόνο µετά τον αρχικό εµβολιασµό, η γάτα πρέπει να επανεµβολιάζεται για όλα τα συστατικά του εµβολίου και, στη συνέχεια, κάθε χρόνο κατά της ρινοτραχειίτιδας και της καλυκοΐωσης και κάθε τρία χρόνια κατά της πανλευκοπενίας.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu ©EMEA 2008 Reproduction and/ or distribution of this document is authorised provided the source is acknowledged Πώς δρα το Purevax RCP;
Το Purevax RCP είναι εµβόλιο.
Τα εµβόλια δρουν « διδάσκοντας » στο ανοσοποιητικό σύστηµα (τη φυσική άµυνα του οργανισµού) πώς να αντιµετωπίζει τις νόσους.
Το Purevax RCP περιέχει µικρές ποσότητες εξασθενηµένων ή αδρανοποιηµένων ιών που προκαλούν τις προαναφερόµενες νόσους.
Όταν το εµβόλιο χορηγείται στη γάτα, το ανοσοποιητικό της σύστηµα αναγνωρίζει τους εξασθενηµένους ή αδρανοποιηµένους ιούς ως « ξένα » σώµατα και παράγει αντισώµατα εναντίον τους.
Στη συνέχεια, όταν το ζώο εκτεθεί µελλοντικά στους ιούς, το ανοσοποιητικό του σύστηµα θα είναι σε θέση να παράγει αντισώµατα γρηγορότερα, τα οποία προστατεύουν έναντι νόσων που προκαλούνται από τους εν λόγω ιούς.
Εάν η γάτα εκτεθεί µελλοντικά σε κάποιον από τους εν λόγω ιούς, είτε δεν θα υποστεί λοίµωξη είτε η λοίµωξη θα είναι λιγότερο σοβαρή.
Ποιες µελέτες εκπονήθηκαν για το Purevax RCP;
Η αποτελεσµατικότητα του Purevax RCP έχει µελετηθεί σε αρκετές δοκιµές σε εργαστηριακές συνθήκες, όπου οι γάτες εµβολιάστηκαν και µολύνθηκαν από λοιµογόνο ερπητοϊό, καλυκοϊό ή παρβοϊό.
Σε πραγµατικές συνθήκες, οι µελέτες που εκπονήθηκαν για το Purevax RCP εξέτασαν το βασικό πρόγραµµα εµβολιασµού (2 ενέσεις, µεταξύ των οποίων µεσολαβούν 3- 4 εβδοµάδες) και τον αναµνηστικό εµβολιασµό (µία µόνο ένεση).
Στις µελέτες µετείχαν νεαρές και ενήλικες γάτες διαφόρων φυλών, όχι όµως και νεαρά γατάκια.
Ο βασικός δείκτης µέτρησης της αποτελεσµατικότητας ήταν το επίπεδο των αντισωµάτων στο αίµα της γάτας κατά των ιών που περιέχονται στο εµβόλιο.
Ποιο είναι το όφελος του Purevax RCP σύµφωνα µε τις µελέτες;
Σε εργαστηριακές συνθήκες το Purevax RCP κατέδειξε ότι παρέχει προστασία έναντι των προαναφερόµενων νόσων.
Στη µελέτη για τον βασικό εµβολιασµό που διενεργήθηκε υπό πραγµατικές συνθήκες παρατηρήθηκε αύξηση των αντισωµάτων κατά του ερπητοϊού της ρινοτραχειίτιδας της γάτας, της λοίµωξης που προκαλείται από καλυκοϊό και των ιών πανλευκοπενίας της γάτας.
Στη µελέτη που διενεργήθηκε για τον αναµνηστικό εµβολιασµό, τα επίπεδα αντισωµάτων κατά του ερπητοϊού της ρινοτραχειίτιδας, της λοίµωξης από καλυκοϊό και της πανλευκοπενίας της γάτας παρέµειναν σταθερά σε υψηλά επίπεδα ή αυξήθηκαν ελαφρά.
Ποιοι κίνδυνοι συνδέονται µε το Purevax RCP;
Περιστασιακά, οι γάτες µπορεί να εµφανίσουν παροδική απάθεια (απώλεια ενδιαφέροντος για ό, τι συµβαίνει γύρω τους) και ανορεξία (απώλεια όρεξης), καθώς και υπερθερµία (αυξηµένη θερµοκρασία σώµατος) η οποία διαρκεί µία ή δύο ηµέρες.
Στο σηµείο της ένεσης ενδέχεται να εµφανιστεί τοπική αντίδραση, µε συµπτώµατα όπως ελαφρύς πόνος κατά την ψηλάφηση, κνησµός ή οίδηµα (πρήξιµο), τα οποία υποχωρούν σε µία ή δύο εβδοµάδες.
Ο πλήρης κατάλογος των ανεπιθύµητων ενεργειών που αναφέρθηκαν µε το Purevax RCP περιλαµβάνεται στο φύλλο οδηγιών χρήσης.
Το Purevax RCP δεν πρέπει να χορηγείται σε γάτες που κυοφορούν.
©EMEA 2008
2/ 3
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο;
Σε περίπτωση τυχαίας αυτοένεσης, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Για ποιους λόγους εγκρίθηκε το Purevax RCP;
Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του Purevax RCP υπερτερούν των κινδύνων που συνδέονται µε αυτό για την ενεργή ανοσοποίηση γατών ηλικίας οκτώ εβδοµάδων ή και µεγαλύτερων κατά των προαναφερόµενων νόσων και εισηγήθηκε τη χορήγηση άδειας κυκλοφορίας για το Purevax RCP.
Η σχέση οφέλους - κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το Purevax RCP:
Στις 23 Φεβρουαρίου 2005, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην MERIAL για το Purevax RCP.
Τελευταία ενηµέρωση της περίληψης:
25 Ιανουαρίου 2008.
©EMEA 2008
3/ 3
# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 315
ΕΥΡΩΠΑΪΚΗ ΔΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
NUTROPINAQ
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής Δημόσιας Έκθεσης Αξιολόγησης (EPAR).
Επεξηγεί τον τρόπο με τον οποίο η Επιτροπή Φαρμάκων για Ανθρώπινη Χρήση (CHMP) αξιολόγησε τις μελέτες που εκπονήθηκαν και διατύπωσε συστάσεις σχετικά με τους όρους χρήσης του φαρμάκου.
Για περισσότερες πληροφορίες σχετικά με την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συμπεριλαμβάνεται στην ευρωπαϊκή δημόσια έκθεση αξιολόγησης) ή επικοινωνήστε με τον γιατρό ή τον φαρμακοποιό σας.
Για περισσότερες πληροφορίες σχετικά με τις συστάσεις της επιτροπής, συμβουλευθείτε την επιστημονική συζήτηση (συμπεριλαμβάνεται επίσης στην ευρωπαϊκή δημόσια έκθεση αξιολόγησης).
Τι είναι το NutropinAq; Το NutropinAq είναι ενέσιμο διάλυμα σε φυσίγγιο.
Κάθε φυσίγγιο περιέχει 10 mg (αντιστοιχούν σε 30 IU) της δραστικής ουσίας σωματροπίνης.
Σε ποιες περιπτώσεις χρησιμοποιείται το NutropinAq; Το NutropinAq χρησιμοποιείται για τη θεραπεία παιδιών στις ακόλουθες περιπτώσεις: • παιδιά με ανεπάρκεια ανάπτυξης η οποία οφείλεται σε έλλειψη αυξητικής ορμόνης. • παιδιά με ανεπάρκεια ανάπτυξης η οποία συνδέεται με το σύνδρομο Turner (μια σπάνια γενετική διαταραχή η οποία προσβάλλει κορίτσια), το οποίο έχει επαληθευθεί με χρωμοσωμική ανάλυση (δοκιμή DNA). • παιδιά προεφηβικής ηλικίας με ανεπαρκή ανάπτυξη η οποία συνδέεται με μακροχρόνια ασθένεια στα νεφρά (χρόνια νεφρική ανεπάρκεια), μέχρι το χρονικό σημείο μεταμόσχευσης νεφρού.
Το NutropinAq χρησιμοποιείται για τη θεραπεία ενηλίκων στις ακόλουθες περιπτώσεις: • ενήλικοι ασθενείς με ανεπάρκεια αυξητικής ορμόνης (θεραπεία αντικατάστασης).
Η εν λόγω ανεπάρκεια μπορεί να ανάγεται τόσο μετά την ενηλικίωση όσο και κατά την παιδική ηλικία, και πρέπει να διαγνωσθεί μέσω δοκιμής πριν από τη θεραπεία.
Το φάρμακο χορηγείται μόνο με ιατρική συνταγή.
Πώς χρησιμοποιείται το NutropinAq; Η θεραπεία με NutropinAq πρέπει να αρχίζει και να παρακολουθείται από ιατρό με εμπειρία στο χειρισμό ασθενών με διαταραχές ως προς την ανάπτυξη.
Η χορήγηση του φαρμάκου γίνεται μία φορά την ημέρα με υποδόρια ένεση (κάτω από το δέρμα), μέσω της πένας έγχυσης που έχει σχεδιαστεί ειδικά για το φυσίγγιο NutropinAq.
Ο ασθενής ή το άτομο που του παρέχει φροντίδα μπορεί να κάνει ένεση του NutropinAq αφού εκπαιδευτεί κατάλληλα από γιατρό ή νοσοκόμα.
Το σημείο της ένεσης θα πρέπει να αλλάζει κάθε μέρα.
Ο γιατρός υπολογίζει τη δόση ξεχωριστά για κάθε ασθενή ανάλογα με την κατάσταση του ασθενή.
Με την πάροδο του χρόνου ενδεχομένως να χρειαστεί να προσαρμοστεί η δόση ανάλογα με την απόκριση του ασθενή, την ηλικία και το σωματικό βάρος.
Πώς δρα το NutropinAq; Η αυξητική ορμόνη είναι μια ουσία η οποία εκκρίνεται από έναν αδένα που βρίσκεται στη βάση του εγκεφάλου (την υπόφυση).
Συμβάλλει στην ανάπτυξη κατά τη διάρκεια της παιδικής και εφηβικής 7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 86 68 E- mail: mail@ emea. europa. eu http: // www. emea. europa. eu ©EMEA 2006 Reproduction and/ or distribution of this document is authorised for non commercial purposes only provided the EMEA is acknowledged ηλικίας και επίσης επιδρά στον τρόπο με τον οποίο το σώμα χρησιμοποιεί τις πρωτεΐνες, το λίπος και τους υδατάνθρακες.
Η δραστική ουσία του NutropinAq, ήτοι η σωματροπίνη, είναι όμοια με την ανθρώπινη αυξητική ορμόνη.
Παράγεται με τη μέθοδο της « τεχνολογίας του ανασυνδυασμένου DNA » βάσει της οποίας ένα βακτήριο λαμβάνει ένα γονίδιο (DNA) που το καθιστά ικανό να παράγει τη συγκεκριμένη ορμόνη.
Το NutropinAq αντικαθιστά τη φυσική ορμόνη.
Ποιες μελέτες εκπονήθηκαν για το NutropinAq; Το NutropinAq μελετήθηκε σε παιδιά με ανεπαρκή ανάπτυξη η οποία οφείλεται στην έλλειψη αυξητικής ορμόνης (230), στο σύνδρομο Turner (117) ή σε ασθένεια των νεφρών (195).
Το NutropinAq μελετήθηκε επίσης σε 171 ενήλικες με ανεπάρκεια αυξητικής ορμόνης.
Οι μελέτες που διενεργήθηκαν ήταν ελεγχόμενες (το NutropinAq συγκρίθηκε με εικονικό φάρμακο (εικονική θεραπεία) ή με ομάδα ασθενών που δεν είχαν υποβληθεί σε αγωγή), με εξαίρεση τις μελέτες στα παιδιά με έλλειψη αυξητικής ορμόνης όπου δεν έγινε σύγκριση με άλλη ομάδα.
Οι κύριοι δείκτες μέτρησης στις μελέτες που έγιναν στα παιδιά ήταν το ύψος στο τέλος της μελέτης καθώς και ο ρυθμός ανάπτυξης κατά τη διάρκεια της μελέτης.
Οι κύριοι δείκτες μέτρησης στις μελέτες που έγιναν στους ενήλικες ήταν η μυϊκή μάζα σώματος και η μείωση του συνολικού σωματικού λίπους.
Ποιο είναι το όφελος του NutropinAq σύμφωνα με τις μελέτες; Το NutropinAq είχε ως αποτέλεσμα να βελτιωθεί σημαντικά η ανάπτυξη των παιδιών σε σύγκριση με την προσδοκώμενη βελτίωση χωρίς τη θεραπεία.
Στους ενήλικες, το NutropinAq αύξησε τη μυϊκή μάζα σώματος και μείωσε το συνολικό σωματικό λίπος.
Ποιοι κίνδυνοι συνδέονται με το NutropinAq; Στους ενήλικες, οι συχνότερες ανεπιθύμητες ενέργειες, οι οποίες παρουσιάζονται σε περισσότερους από 1 στους 10 ασθενείς, είναι η μυαλγία (πόνος στους μύες), η αρθραλγία (πόνος στις αρθρώσεις) και το οίδημα (πρήξιμο).
Στα παιδιά, η συχνότητα είναι μικρότερη (μεταξύ 1 και 10 στους 100 ασθενείς).
Άλλες ανεπιθύμητες ενέργειες που παρουσιάζονται με αυτή τη μικρότερη συχνότητα στο σημείο της ένεσης είναι η κεφαλαλγία, η υπερτονία (ένταση των μυών), ο υποθυρεοειδισμός (υπολειτουργία του θυρεοειδούς αδένα), η ανεπαρκής ανοχή γλυκόζης, η εξασθένιση (αδυναμία) και η ανάπτυξη αντισωμάτων (πρωτεΐνες που παράγονται ως αντίδραση στο NutropinAq).
Ο πλήρης κατάλογος όλων των ανεπιθύμητων ενεργειών που αναφέρθηκαν με το NutropinAq περιλαμβάνεται στο φύλλο οδηγιών χρήσης.
To NutropinAq δεν πρέπει να χρησιμοποιείται σε άτομα που ενδέχεται να παρουσιάσουν υπερευαισθησία (αλλεργία) στη σωματροπίνη ή σε οποιοδήποτε άλλο από τα συστατικά.
Το NutropinAq δεν πρέπει να χορηγείται όταν ο ασθενής πάσχει από όγκο ή νόσο η οποία είναι απειλητική για τη ζωή του.
Το NutropinAq δεν πρέπει να χορηγείται για αύξηση του ύψους σε παιδιά με φραγμένη επίφυση (μεγάλα οστά μετά το πέρας της αναπτυξιακής φάσης).
Ο πλήρης κατάλογος των περιορισμών περιλαμβάνεται στο φύλλο οδηγιών χρήσης.
Η σωματροπίνη μπορεί να εμποδίσει τον τρόπο με τον οποίο το σώμα χρησιμοποιεί την ινσουλίνη.
Κατά τη διάρκεια της θεραπείας πρέπει να ελέγχονται τα επίπεδα σακχάρου στο αίμα και η θεραπεία με ινσουλίνη σε ορισμένες περιπτώσεις πρέπει να προσαρμόζεται κατάλληλα ή να ξεκινά.
Για ποιους λόγους εγκρίθηκε το NutropinAq; Η Επιτροπή Φαρμάκων για Ανθρώπινη Χρήση (CHMP) αποφάσισε ότι η αποτελεσματικότητα και η ασφάλεια του NutropinAq είναι σε γενικές γραμμές συγκρίσιμες με τις αντίστοιχες άλλων φαρμάκων με ανασυνδυασμένη ανθρώπινη αυξητική ορμόνη.
Η επιτροπή αποφάσισε ότι τα οφέλη του NutropinAq υπερτερούν των κινδύνων που συνδέονται με αυτό για τη θεραπεία της ανεπάρκειας αυξητικής ορμόνης σε ενήλικες και παιδιά και εισηγήθηκε τη χορήγηση άδειας κυκλοφορίας για το NutropinAq.
Λοιπές πληροφορίες για το NutropinAq:
Στις 16 Φεβρουαρίου 2001, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην Ipsen Ltd για το NutropinAq.
Η άδεια κυκλοφορίας ανανεώθηκε στις 16 Φεβρουαρίου 2006.
Η πλήρης δημόσια έκθεση αξιολόγησης (EPAR) του NutropinAq διατίθεται εδώ.
Τελευταία ενημέρωση της περίληψης:
10- 2006
©EMEA 2007
2/ 2
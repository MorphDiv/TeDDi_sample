# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency
EMEA/ H/ C/ 885
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
BRIDION
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Επεξηγεί τον τρόπο µε τον οποίο η Επιτροπή Φαρµάκων για Ανθρώπινη Χρήση (CHMP) αξιολόγησε τις µελέτες που εκπονήθηκαν και διατύπωσε συστάσεις σχετικά µε τους όρους χρήσης του φαρµάκου.
Για περισσότερες πληροφορίες σχετικά µε την ιατρική σας πάθηση ή τη θεραπεία σας, διαβάστε το φύλλο οδηγιών χρήσης (συµπεριλαµβάνεται στην ευρωπαϊκή δηµόσια έκθεση αξιολόγησης) ή επικοινωνήστε µε τον γιατρό ή τον φαρµακοποιό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το Bridion; Το Bridion είναι ενέσιµο διάλυµα που περιέχει τη δραστική ουσία sugammadex (100 mg/ ml).
Σε ποιες περιπτώσεις χρησιµοποιείται το Bridion; Το Bridion χρησιµοποιείται για την αναστροφή της επίδρασης των µυοχαλαρωτικών ροκουρόνιο και βεκουρόνιο.
Τα µυοχαλαρωτικά είναι φάρµακα που χρησιµοποιούνται σε ορισµένους τύπους χειρουργικών επεµβάσεωνγια τη χαλάρωση των µυών, συµπεριλαµβανοµένων των αναπνευστικών µυών του ασθενή.
Τα µυοχαλαρωτικά διευκολύνουν τον χειρουργό να πραγµατοποιήσει την χειρουργική επέµβαση.
Το Bridion χρησιµοποιείται για να επιταχύνει την ανάνηψη από τα αποτελέσµατα του µυοχαλαρωτικού, συνήθως στο τέλος της επέµβασης.
Το Bridion µπορεί να χορηγείται σε ενήλικες που έχουν λάβει ροκουρόνιο και βεκουρόνιο, καθώς και σε παιδιά και εφήβους που έχουν λάβει ροκουρόνιο.
Το φάρµακο χορηγείται µόνο µε ιατρική συνταγή.
Πώς χρησιµοποιείται το Bridion; Το Bridion πρέπει να χορηγείται µόνο από τον αναισθησιολόγο (γιατρό ειδικευµένο στη χορήγηση αναισθησίας) ή υπό την επίβλεψή του ως εφάπαξ δόση εφόδου (ολόκληρη η ποσότητα χορηγείται εντός της φλέβας µε µία ένεση).
Η συνήθης δόση Bridion κυµαίνεται µεταξύ 2 και 4 mg ανά κιλό σωµατικού βάρους, ανάλογα µε τον βαθµό επίδρασης του µυοχαλαρωτικού στους µυς.
Σε περίπτωση ανάγκης για ταχεία ανάνηψη από τη µυική χαλάρωση, µπορεί να χορηγηθεί δόση 16 mg/ kg.
Κάτι τέτοιο ενδέχεται να χρειαστεί εάν είναι απαραίτητο να αρχίσει ο ασθενής να αναπνέει χωρίς υποστήριξη κατά τη διάρκεια της επέµβασης.
Η δόση αυτή αναµένεται να χρησιµοποιηθεί σε περιορισµένο αριθµό περιπτώσεων (κάτω του 1%).
Σε παιδιά και εφήβους, η συνιστώµενη δόση είναι 2 mg/ kg σωµατικού βάρους. ∆εν συνιστάται η χορήγηση του Bridion σε παιδιά και εφήβους για ανάνηψη µετά τη λήψη βεκουρονίου ούτε για ταχεία ανάνηψη µετά τη χορήγηση µυοχαλαρωτικού, διότι δεν έχει διερευνηθεί η χρήση του σε αυτές τις περιπτώσεις. ∆εν συνιστάται η χορήγηση του Bridion σε παιδιά ηλικίας κάτω των δύο ετών, λόγω έλλειψης πληροφοριών σχετικά µε την ασφάλεια και την αποτελεσµατικότητα στη συγκεκριµένη ηλικιακή κατηγορία.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 16 E- mail: mail@ emea. europa. eu http: // www. emea. europa. eu
© European Medicines Agency, 2008.
Reproduction is authorised provided the source is acknowledged. ∆εν συνιστάται η χορήγηση του Bridion σε ασθενείς µε σοβαρά νεφρικά προβλήµατα.
Σε ασθενείς µε σοβαρά ηπατικά προβλήµατα πρέπει να χορηγείται µε µεγάλη προσοχή.
Πώς δρα το Bridion; Η δραστική ουσία του Bridion, το sugammadex, είναι ένας « εκλεκτικός παράγων δέσµευσης µυοχαλαρωτικών ».
Αυτό σηµαίνεται ότι προσκολλάται στα µυοχαλαρωτικά ροκουρόνιο και βεκουρόνιο σχηµατίζοντας ένα σύµπλοκο το οποίο τα αδρανοποιεί και αναστέλλει την επίδρασή τους.
Ως εκ τούτου, αναστρέφεται ο µυικός αποκλεισµός που προκαλείται από το ροκουρόνιο και το βεκουρόνιο και οι µύες, περιλαµβανοµένων των αναπνευστικών µυών του ασθενή, αρχίζουν πάλι να λειτουργούν φυσιολογικά.
Ποιες µελέτες εκπονήθηκαν για το Bridion; Τα αποτελέσµατα του Bridion ελέγχθηκαν πρώτα σε πειραµατικά µοντέλα προτού µελετηθούν σε ανθρώπους. ∆ιεξήχθησαν τέσσερις βασικές µελέτες για το Bridion στις οποίες µετείχαν συνολικά 579 ασθενείς οι οποίοι υποβλήθηκαν σε χειρουργική επέµβαση µε τη χορήγηση µυοχαλαρωτικών.
Σε δύο από τις µελέτες, στις οποίες µετείχαν συνολικά 282 ασθενείς, διερευνήθηκε η αποτελεσµατικότητα δόσης 2 mg Bridion ανά κιλό σωµατικού βάρους στην αναστροφή της µέτριας µυικής χαλάρωσης που προκλήθηκε από το ροκουρόνιο ή το βεκουρόνιο.
Το Bridion συγκρίθηκε µε τη νεοστιγµίνη (άλλο φάρµακο που χρησιµοποιείται για την αναστολή της επίδρασης των µυοχαλαρωτικών) η οποία χορηγήθηκε µετά το ροκουρόνιο ή το βεκουρόνιο στην πρώτη µελέτη και µετά το cis- ατρακούριο (άλλο µυοχαλαρωτικό) στη δεύτερη µελέτη.
Στην τρίτη µελέτη συγκρίθηκε η αποτελεσµατικότητα δόσης 4 mg Bridion ανά κιλό σωµατικού βάρους µε την αποτελεσµατικότητα της νεοστιγµίνης µετά από βαθιά χαλάρωση των µυών που επετεύχθη µε τη χορήγηση ροκουρονίου ή βεκουρονίου σε 182 ασθενείς.
Στην τέταρτη µελέτη, στην οποία µετείχαν 115 ασθενείς, διερευνήθηκε η αποτελεσµατικότητα δόσης 16 mg Bridion ανά κιλό σωµατικού βάρους στην πρόκληση ταχείας αναστροφής της µυικής χαλάρωσης µε ροκουρόνιο, η οποία συγκρίθηκε µε την αυτόµατη ανάνηψη µετά από µυική χαλάρωση που προκλήθηκε από τη χορήγηση σουκινυλχολίνης (άλλο µυοχαλαρωτικό).
Σε συµπληρωµατική µελέτη διερευνήθηκε η αποτελεσµατικότητα του Bridion µετά τη χορήγηση ροκουρονίου σε 90 παιδιά και εφήβους.
Σε όλες τις µελέτες, ο βασικός δείκτης µέτρησης της αποτελεσµατικότητας ήταν ο χρόνος επαναφοράς της µυικής λειτουργίας.
Ποιο είναι το όφελος του Bridion σύµφωνα µε τις µελέτες; Το Bridion ήταν πιο αποτελεσµατικό από τη νεοστιγµίνη στη µείωση του χρόνου επαναφοράς της µυικής λειτουργίας, τόσο µετά από µέτρια όσο και µετά από βαθιά χαλάρωση που προκλήθηκε από τη χορήγηση ροκουρονίου ή βεκουρονίου.
Μετά από µέτρια µυική χαλάρωση, ο µέσος χρόνος ανάνηψης ήταν µεταξύ 1, 4 και 2, 1 λεπτών για δόση 2 mg Bridion ανά κιλό σωµατικού βάρους, έναντι 17, 6 έως 18, 9 λεπτών για τη νεοστιγµίνη.
Μετά από βαθιά µυική χαλάρωση, ο µέσος χρόνος ανάνηψης µε δόση 4 mg Bridion ανά κιλό σωµατικού βάρους ήταν περίπου 3, 0 λεπτά, έναντι 49, 5 λεπτών για τη νεοστιγµίνη.
Οι ασθενείς που έλαβαν 16 mg Bridion ανά κιλό σωµατικού βάρους για ταχεία ανάνηψη ανένηψαν µετά από 4, 2 λεπτά.
Αντιθέτως, η αυτόµατη ανάνηψη από µυική χαλάρωση επήλθε µετά από 7, 1 λεπτά.
Η επίδραση του Bridion στους ενήλικες ήταν παρόµοια µε αυτήν που παρατηρήθηκε σε εφήβους και παιδιά ηλικίας άνω των δύο ετών.
Τα παιδιά ηλικίας κάτω των δύο ετών ήταν πολύ λίγα ώστε να µπορεί να προσδιοριστεί η ασφάλεια και η αποτελεσµατικότητα του Bridion στη συγκεκριµένη ηλικιακή κατηγορία.
Ποιοι κίνδυνοι συνδέονται µε το Bridion; Η συχνότερη ανεπιθύµητη ενέργεια του Bridion (εµφανίζεται σε περισσότερους από 1 στους 10 ασθενείς) είναι η δυσγευσία (πικρή ή ασυνήθιστη γεύση στο στόµα).
Ο πλήρης κατάλογος των ανεπιθύµητων ενεργειών που αναφέρθηκαν µε το Bridion, περιλαµβάνεται στο στο φύλλο οδηγιών χρήσης.
Το Bridion δεν πρέπει να χορηγείται σε άτοµα που παρουσιάζουν ενδεχοµένως υπερευαισθησία (αλλεργία) στο sugammadex ή σε οποιοδήποτε άλλο από τα συστατικά του φαρµάκου.
2/ 3 Για ποιους λόγους εγκρίθηκε το Bridion; Η Επιτροπή Φαρµάκων για Ανθρώπινη Χρήση (CHMP) έκρινε ότι τα οφέλη του Bridion υπερτερούν των κινδύνων που συνδέονται µε την χρήση του στην αναστροφή του νευροµυικού αποκλεισµού που προκαλείται από το ροκουρόνιο ή το βεκουρόνιο.
Η επιτροπή εισηγήθηκε τη χορήγηση άδειας κυκλοφορίας για το Bridion.
Λοιπές πληροφορίες για το Bridion:
Στις 25 Ιουλίου 2008, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, στην N. V.
Organon για το Bridion.
Η πλήρης δηµόσια έκθεση αξιολόγησης (EPAR) του Bridion διατίθεται εδώ
Τελευταία ενηµέρωση της περίληψης:
07- 2008.
3/ 3
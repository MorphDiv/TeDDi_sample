# language_name_wals:	Greek (Modern)
# language_name_glotto:	Modern Greek
# ISO_6393:	ell
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Grek
# special_characters:	NA
# short_description:	EMEA
# source:	https://object.pouta.csc.fi/OPUS-EMEA/v3/raw/el.zip
# copyright_short:	http://opus.nlpl.eu/EMEA.php
# copyright_long:	http://opus.nlpl.eu/EMEA.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

European Medicines Agency Veterinary Medicines
EMEA/ V/ C/ 070
ΕΥΡΩΠΑΪΚΗ ∆ΗΜΟΣΙΑ ΕΚΘΕΣΗ ΑΞΙΟΛΟΓΗΣΗΣ (EPAR)
DEXDOMITOR
Περίληψη EPAR για το κοινό
Το παρόν έγγραφο αποτελεί σύνοψη της Ευρωπαϊκής ∆ηµόσιας Έκθεσης Αξιολόγησης (EPAR).
Σκοπός του εγγράφου είναι να εξηγήσει τον τρόπο µε τον οποίο η Επιτροπή Φαρµάκων για Κτηνιατρική Χρήση (CVMP) διενήργησε αξιολόγηση βάσει των εγγράφων που της παρασχέθηκαν και διατύπωσε συστάσεις σχετικά µε τους όρους χρήσης του φαρµάκου.
Το παρόν έγγραφο δεν µπορεί να υποκαταστήσει τις συµβουλές του κτηνιάτρου σας.
Για περισσότερες πληροφορίες σχετικά µε την ιατρική πάθηση ή τη θεραπεία του ζώου σας, επικοινωνήστε µε τον κτηνίατρό σας.
Για περισσότερες πληροφορίες σχετικά µε τις συστάσεις της επιτροπής, συµβουλευθείτε την επιστηµονική συζήτηση (συµπεριλαµβάνεται επίσης στην ευρωπαϊκή δηµόσια έκθεση αξιολόγησης).
Τι είναι το DEXDOMITOR; Το DEXDOMITOR περιέχει τη δραστική ουσία δεξµεδετοµιδίνη η οποία ανήκει στην κατηγορία των φαρµάκων µε ψυχοληπτική (ηρεµιστική) δράση.
Είναι ενέσιµο διάλυµα (0, 5 mg/ ml).
Σε ποιες περιπτώσεις χρησιµοποιείται το DEXDOMITOR; To DEXDOMITOR χρησιµοποιείται για την καταστολή σκύλων και γατών στις ακόλουθες περιπτώσεις:
•
πραγµατοποίηση ελαφρώς έως µέτρια επώδυνων επεµβάσεων και εξετάσεων που απαιτούν σωµατική συγκράτηση ή καταστολή και µείωση της ευαισθησίας του ζώου στον πόνο (αναλγησία).
Χρησιµοποιείται σε µη επεµβατικές διαδικασίες, που σηµαίνει ότι η διαδικασία δεν περιλαµβάνει ρήξη του δέρµατος ή άλλης σωµατικής κοιλότητας,
•
πριν από τη χορήγηση γενικής αναισθησίας.
Στις γάτες ως αναισθητικός παράγοντας πρέπει να χορηγείται κεταµίνη,
•
βαθιά καταστολή και αναλγησία σε σκύλους όταν χρησιµοποιείται σε συνδυασµό µε βουτορφανόλη (καταπραϋντική και αναλγητική ουσία) για ιατρικές και µικρές χειρουργικές επεµβάσεις.
Η δόση επιλέγεται ανάλογα µε το είδος του ζώου που υποβάλλεται σε θεραπεία, το λόγο για τον οποίο χρησιµοποιείται, εάν χορηγείται ενδοφλεβίως ή ενδοµυϊκώς καθώς και ανάλογα µε τα λοιπά φάρµακα που χορηγούνται.
Η δόση εξαρτάται από την επιφάνεια σώµατος στους σκύλους (υπολογιζόµενη µε βάση το σωµατικό βάρος) και από το σωµατικό βάρος στις γάτες.
Στους σκύλους, το DEXDOMITOR χορηγείται µε ενδοφλέβια (σε φλέβα) ή ενδοµυϊκή (σε µυ) ένεση.
Στις γάτες χορηγείται µε ενδοµυϊκή ένεση.
Η διάρκεια και το βάθος της καταστολής και της αναλγησίας εξαρτώνται από τη δόση που χορηγείται.
7 Westferry Circus, Canary Wharf, London E14 4HB, UK Tel.
(44- 20) 74 18 84 00 Fax (44- 20) 74 18 84 47 E- mail: mail@ emea. europa. eu http: // www. emea. europa. eu ©EMEA 2007 Reproduction and/ or distribution of this document is authorised for non commercial purposes only provided the EMEA is acknowledged Πώς δρα το DEXDOMITOR; Η δραστική ουσία που περιέχει το DEXDOMITOR, η δεξµεδετοµιδίνη, είναι α2- αγωνιστής των αδρενεργικών υποδοχέων. ∆ρα προλαµβάνοντας την αποδέσµευση του νευροδιαβιβαστή νοραδρεναλίνης από τα νευρικά κύτταρα του οργανισµού.
Οι νευροδιαβιβαστές είναι χηµικές ουσίες που επιτρέπουν την επικοινωνία µεταξύ των νευρικών κυττάρων.
Καθώς η νοραδρεναλίνη συµµετέχει στη διατήρηση της επαγρύπνησης και της διέγερσης, η µείωση της αποδέσµευσής της µειώνει το επίπεδο συνείδησης, περιλαµβανοµένης και της αίσθησης πόνου.
Η δεξµεδετοµιδίνη παρουσιάζει µεγάλη συνάφεια µε µια άλλη ουσία που χρησιµοποιείται για την καταστολή των ζώων, τη µεδετοµιδίνη η οποία χρησιµοποιείται εδώ και πολλά χρόνια σε κτηνιατρικά φάρµακα.
Ποιες µελέτες εκπονήθηκαν για το DEXDOMITOR; ∆ιενεργήθηκαν µελέτες σε γάτες και σκύλους οι οποίες συνέκριναν την αποτελεσµατικότητα του DEXDOMITOR µε αυτήν της µεδετοµιδίνης.
Στις µελέτες συµµετείχαν σκύλοι και γάτες διαφόρων ηλικιών και φυλών που υποβάλλονταν σε ιατρικές επεµβάσεις οι οποίες απαιτούσαν καταστολή ή αναλγησία.
Στους σκύλους µελετήθηκε τόσο η ενδοφλέβια όσο και η ενδοµυϊκή ένεση DEXDOMITOR.
Το DEXDOMITOR συγκρίθηκε επίσης µε τη µεδετοµιδίνη χορηγούµενο ως προνάρκωση σε γάτες που επρόκειτο να υποβληθούν σε γενική αναισθησία µε κεταµίνη και ως βαθειά νάρκωση σε σκύλους σε συνδυασµό µε βουτορφανόλη.
Επίσης, το φάρµακο µελετήθηκε ως προνάρκωση σε σκύλους πριν από τη χορήγηση γενικής αναισθησίας.
Ποιο είναι το όφελος του DEXDOMITOR σύµφωνα µε τις µελέτες; Οι µελέτες κατέδειξαν την ισοδύναµη αποτελεσµατικότητα του DEXDOMITOR και της µεδετοµιδίνης στην πρόκληση καταστολής και αναλγησίας σε σκύλους και γάτες.
Η µεδετοµιδίνη επέφερε « καλή » ή « άριστη » αναλγησία σε ποσοστό περίπου 40 µε 50% των ζώων, στηρίζοντας τη χρήση της σε µη επεµβατικές, ελαφρώς έως µέτρια επώδυνες ιατρικές επεµβάσεις.
Το DEXDOMITOR, σε συνδυασµό µε κεταµίνη, αποδείχτηκε τουλάχιστον εξίσου αποτελεσµατικό µε τη µεδετοµιδίνη στη χορήγηση γενικής αναισθησίας σε γάτες.
Το DEXDOMITOR, σε συνδυασµό µε βουτορφανόλη, κατέδειξε επίσης επαρκή αποτελεσµατικότητα στη βαθειά νάρκωση σκύλων και, ως προνάρκωση, πριν από τη χορήγηση γενικής αναισθησίας, µείωσε την ποσότητα αναισθητικού που απαιτήθηκε για τη νάρκωση του σκύλου.
Ποιοι κίνδυνοι συνδέονται µε το DEXDOMITOR; To DEXDOMITOR προκαλεί µείωση του καρδιακού ρυθµού και της θερµοκρασίας του σώµατος.
Επιπλέον, η πίεση του αίµατος αρχικά αυξάνεται προτού επανέλθει στη συνέχεια στο φυσιολογικό ή λίγο πιο χαµηλά από το φυσιολογικό επίπεδο.
Σε ορισµένους σκύλους και γάτες ενδέχεται να παρατηρηθεί µείωση του ρυθµού της αναπνοής και ωχρότητα ή κυάνωση των βλεννογόνων.
Μπορεί να σηµειωθεί έµετος 5- 10 λεπτά µετά την ένεση ή κατά την ανάνηψη.
Κατά τη διάρκεια της καταστολής µπορεί να σηµειωθεί µυϊκός τρόµος και θολότητα του κερατοειδούς (θολά στίγµατα στον κερατοειδή χιτώνα, το διαφανές τµήµα του οφθαλµού µπροστά από την κόρη).
Όταν το DEXDOMITOR χορηγείται σε συνδυασµό µε άλλα φάρµακα ενδέχεται να εµφανιστούν και άλλες ανεπιθύµητες ενέργειες.
Ο πλήρης κατάλογος όλων των ανεπιθύµητων ενεργειών που αναφέρθηκαν µε το DEXDOMITOR περιλαµβάνεται στο φύλλο οδηγιών χρήσης.
Σελίδα 2/ 3 ©EMEA 2007 Το DEXDOMITOR δεν πρέπει να χορηγείται σε κουτάβια ηλικίας µικρότερης των έξι µηνών ή σε γατάκια ηλικίας µικρότερης των πέντε µηνών. ∆εν πρέπει να χορηγείται σε ζώα µε καρδιαγγειακά προβλήµατα, µε σοβαρή συστηµατική νόσο, σε ζώα που είναι ετοιµοθάνατα ή είναι γνωστό ότι παρουσιάζουν υπερευαισθησία (αλλεργία) στη δεξµεδετοµιδίνη ή σε οποιοδήποτε άλλο συστατικό του φαρµάκου.
Ποιες προφυλάξεις πρέπει να λαµβάνονται από το άτοµο που χορηγεί το φαρµακευτικό προϊόν ή έρχεται σε επαφή µε το ζώο; Εάν κατά τύχη ενεθείτε ή λάβετε από το στόµα DEXDOMITOR, αναζητήστε αµέσως ιατρική συµβουλή επιδεικνύοντας στον ιατρό το φύλλο οδηγιών χρήσης ή την ετικέτα του φαρµάκου.
Ωστόσο, µην οδηγείτε καθώς ενδέχεται να παρουσιαστεί καταστολή και αλλαγές στην πίεση του αίµατος.
Αποφύγετε την επαφή του προϊόντος µε το δέρµα, τα µάτια ή τους βλεννογόνους (υγρές περιοχές του σώµατος).
Σε περίπτωση επαφής µε το προϊόν, ξεπλύνετε µε άφθονο νερό.
Συνιστάται η χρήση αδιάβροχων γαντιών.
Οι έγκυες πρέπει να δίνουν ιδιαίτερη προσοχή ώστε να αποφεύγεται η αυτο- ένεση.
Τα άτοµα µε γνωστή υπερευαισθησία στη δεξµεδετοδίνη ή σε οποιοδήποτε άλλο συστατικό του φαρµάκου πρέπει να χορηγούν το προϊόν µε προσοχή.
Για ποιους λόγους εγκρίθηκε το DEXDOMITOR; Η Επιτροπή Φαρµάκων για Κτηνιατρική Χρήση (CVMP) έκρινε ότι τα οφέλη του DEXDOMITOR υπερτερούν των κινδύνων που συνδέονται µε αυτό σε περιπτώσεις: • µη επεµβατικών, ελαφρώς έως µέτρια επώδυνων ιατρικών επεµβάσεων και εξετάσεων οι οποίες απαιτούν σωµατική συγκράτηση, καταστολή και αναλγησία σε σκύλους και γάτες, • προνάρκωσης σε γάτες και σκύλους πριν από τη χορήγηση και διατήρηση της γενικής αναισθησίας (σε συνδυασµό µε κεταµίνη σε γάτες), • βαθιάς καταστολής και αναλγησίας σε σκύλους µε ταυτόχρονη χρήση βουτορφανόλης για ιατρικές και µικρές χειρουργικές επεµβάσεις.
Η επιτροπή εισηγήθηκε τη χορήγηση άδειας κυκλοφορίας για το DEXDOMITOR.
Η σχέση ωφέλειας/ κινδύνου περιγράφεται στην ενότητα 6 της παρούσας ευρωπαϊκής δηµόσιας έκθεσης αξιολόγησης (EPAR).
Λοιπές πληροφορίες για το DEXDOMITOR:
Στις 30 Αυγούστου 2002, η Ευρωπαϊκή Επιτροπή χορήγησε άδεια κυκλοφορίας, η οποία ισχύει σε ολόκληρη την Ευρωπαϊκή Ένωση, για το DEXDOMITOR.
Η άδεια κυκλοφορίας ανανεώθηκε στις 02 Αυγούστου 2007.
Ο κάτοχος της άδειας κυκλοφορίας είναι η Orion Corporation.
Πληροφορίες σχετικά µε το καθεστώς συνταγογράφησης του συγκεκριµένου φαρµάκου διατίθενται στην ετικέτα της συσκευασίας/ εξωτερική συσκευασία.
Τελευταία ενηµέρωση της περίληψης:
4 Σεπτεµβρίου 2007.
Σελίδα 3/ 3 ©EMEA 2007
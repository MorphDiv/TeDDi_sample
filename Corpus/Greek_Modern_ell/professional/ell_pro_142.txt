# language_name_wals:	Greek (Modern)
# language_name_glotto:	Modern Greek
# iso639_3:	ell
# year_composed:	NA
# year_published:	NA
# mode:	written
# genre_broad:	professional
# genre_narrow:	NA
# writing_system:	Grek
# special_characters:	NA
# short_description:	Europarl
# source:	https://object.pouta.csc.fi/OPUS-Europarl/v8/raw/el.zip
# copyright_short:	http://opus.nlpl.eu/Europarl.php
# copyright_long:	http://opus.nlpl.eu/Europarl.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	part
# comments:	NA
Το σημείο που είχε σίγουρα περισσότερο ενδιαφέρον σήμερα στη συζήτηση της έκθεσης του κ. Bφsch είναι τι γίνεται με την πρόσβαση στις ήδη διορθωμένες εξετάσεις από την πλευρά των υποψηφίων.
Ο Πρόεδρος Πρόντι μίλησε ήδη γι' αυτό το θέμα.
Αυτή τη στιγμή μπορώ να επιβεβαιώσω κάτι που αναφέρεται ήδη στη Λευκή Βίβλο για τη μεταρρύθμιση της Επιτροπής, συγκεκριμένα στο μέτρο 29 σχετικά με τη βελτίωση της διαφάνειας προς όφελος των υποψηφίων, όπου αναφέρεται ότι "τελικά και σύμφωνα με τη σύσταση του ευρωπαίου Διαμεσολαβητή, η Επιτροπή θα επιτρέπει στους υποψηφίους την πρόσβαση στα διορθωμένα γραπτά όλων των διαγωνισμών που θα διοργανωθούν από τον Ιούλιο του 2000" .
Μερικοί από σας αναρωτιούνται γιατί τον Ιούλιο του 2000.
Λοιπόν, ακριβώς γι' αυτή τη διαφάνεια και τη γνώση της διαδικασίας που εσείς ζητάτε.
Ένα θέμα όπως η δυνατότητα πρόσβασης στην αναθεώρηση των εξετάσεων απαιτεί μερικά προκαταρκτικά βήματα από διοικητικής πλευράς: με ποιο τρόπο θα ολοκληρώνεται αυτή η αναθεώρηση των εξετάσεων, ποιος θα είναι αρμόδιος γι' αυτό, πως και ενώπιον ποιου θα πρέπει να τίθενται τέτοιου είδους διαδικασίες.
Κατά την άποψη της Επιτροπής, η δέσμευση σ' αυτό το θέμα είναι απόλυτη και ελπίζουμε ότι αυτά τα μέτρα μόλις τεθούν σε λειτουργία, θα εφαρμοστούν και γενικότερα.
Τελικά, η Επιτροπή μπορεί προφανώς να αυτοδεσμευτεί.
Όσον αφορά στα άλλα όργανα, εξαρτάται από αυτά το αν θα υιοθετήσουν τις διαδικασίες που προτείνονται σ' αυτή την έκθεση ή στα αιτήματα του Διαμεσολαβητή.
Ευχαριστούμε, κ. Επίτροπε.
Ήταν ένα πολύ ικανοποιητικό τέλος σε μία πολύ ικανοποιητική συζήτηση.
Κύριε Πρόεδρε, δεν θέλω να κάνω ερώτηση - είναι σαφές ότι ο Επίτροπος Solbes δεν είναι ο υπεύθυνος - αλλά σημειώνω τη δήλωση ότι θα επιτρέπεται η πρόσβαση στις διορθωμένες δοκιμασίες από τον Ιούλιο του 2002.
Πριν από λίγους μόλις μήνες, ο Πρόεδρος Πρόντι υποστήριζε πως όλοι οι διαγωνισμοί, από τον Ιούλιο του 2000, θα προβλέπουν αυτήν τη δυνατότητα.
Τι σημαίνει αυτό;
Ότι η περίφημη μεταρρύθμιση μετατίθεται κατά δύο χρόνια;
.
(ES) Όχι, κύριε Turco, συμβαίνει ένα από τα εξής.
Είτε έκανα λάθος όταν διάβασα το κείμενο -προφανώς μιλούσα για το 2000- είτε έγινε λάθος κατά τη διερμηνεία.
Προφανώς μιλούσα για τον Ιούλιο του 2000.
Κύριε Πρόεδρε, επί ενός διαδικαστικού θέματος.
Στην αγόρευσή του, ο κ. Deva επεσήμανε το γεγονός ότι, στο Σώμα, δεν είμαστε πολύ καλοί στο να υποβάλλουμε ερωτήσεις.
Αυτό ήταν ολοφάνερο χθες το βράδυ την Ώρα των Ερωτήσεων προς το Συμβούλιο.
Η σύνοδος τελείωσε στην πραγματικότητα νωρίς και παρόλ' αυτά, οι ερωτήσεις προς το Συμβούλιο μου φαίνεται ότι έχουν καταντήσει απλή άσκηση πατροναρίσματος της υπεκφυγής.
Το ότι κάθε βουλευτής δικαιούται μόνον μια συμπληρωματική παρέμβαση χειροτερεύει την κατάσταση.
Δεν υπάρχει καμία αίσθηση ότι ελέγχουμε το Συμβούλιο.
Θα ήθελα να προτείνω στο Προεδρείο να εξετάσει κάποια στιγμή μήπως ο βουλευτής που περιορίζει την πρώτη συμπληρωματική του παρέμβαση σε λιγότερο από μισό λεπτό μπορεί να δικαιούται δεύτερη ερώτηση.
Αυτό είναι εκτός τόπου και χρόνου στο τέλος αυτής της συζήτησης αλλά, αν θέλετε, μπορείτε να αποστείλετε επιστολή στον Αντιπρόεδρο που είναι υπεύθυνος για τις μεταρρυθμίσεις για να εξετάσει αν μπορεί να το εντάξει με κάποιον τρόπο.
Η συζήτηση έληξε.
Η ψηφοφορία θα διεξαχθεί αύριο στις 09:00.
(Η συνεδρίαση λήγει στις 19:12.)
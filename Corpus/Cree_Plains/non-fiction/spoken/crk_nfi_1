# language_name_wals:	Cree (Plains) 
# language_name_glotto:	Plains Cree
# ISO_639-3:    	crk
# year_composed:        NA
# year_published:       1934 
# mode:                 spoken
# genre_(broad):        non-fiction
# genre_(narrow):       oral tradition
# writing_system:       Latn    
# special_characters:   Long vowels are indicated by a macron, e.g."ā, ī, ō". Appart from that there is also the Umlaut "ä".    
# short_description:	A story about the Cree people of past times. Title: Ancient life. The sun-dance.
# source:               https://archive.org/stream/rosettaproject_crk_vertxt-2/rosettaproject_crk_vertxt-2_djvu.txt (last accessed 11/04/2019
# copyright_short:      NA
# copyright_long:       NA
# sample_type:          ’whole’ 
# comments:             

<title> nāh-namiskwäkāpaw . 

<paragraph_1> kayās ayīsiyiniwak mistahi kīh-kitimākisiwak , uskats ōtäh äh-ayātsik . nama käkway uhtsi ki-pakitinikowisiwak . kīhmusäskatäwak . nama käkway ayōwinisah uhts āyāwak ; nama  käkway mōhkumān . nayästaw uskan kīh-umōhkumāniwak . nama  käkway uhts āyāwak iskutäw . atsusis pikuh kīh-uhtsih-nipahawak  pisiskiwah , uskanah ah-kikamuhtātsik wīpisisiwāhk. nama käkway ; kīh-kitimākisiwak . kītahtawä iskutäw kīh-usihtāmasōwak , ōmis äh-tōtahkik <footnote_1> ; äh-kisitäyik , piyisk äkutah kīh-ōtinamwak <footnote_2> iskutäw . piyisk asiniyah äh-pakamahwātsik , ä-wāsaskutapayiyit , äkutä äkwah kiy-ōhtinamwak iskutäw ayisiyiniwak . äkwah asiskiy kihutaskihkuwak . mīnah kīh-wātihkäwak , pahkäkin äh-asiwatātsik , asiniyah ähkisapiskiswātsik ; äyakōh uhtsi wiyās äh-kīsisahkik . äkwah kītahtawä amiskwayānah kīh-utayōwinisiwak . 
<footnote_1> Unfortunately I did not record the gesture .
<footnote_2> Probably kīh-utinamwak .

<paragraph_2> kītahtawä päyak kīh-pawātam ä-wīh-kapayit mōniyāw-iyiniwa wāpiski-wiyāsah . ātsimōw tāyispīhk ta-kapāyit . tāpwä ānwäh-tawāw ; ātiht tāpwähtāk . äkwah äkutä māmihk ispitsiwak , tsīkih kihtsikamihk . 

<paragraph_3> " äkwah wīpats kā-wīh-pä-kapātsik ! " itwäw ; " māskōts ahpōh mituni kiyipah , " itäw ayīsiyiniwah . 

<paragraph_4> tahtuh kīkisäpā ntaw-ay-itāpiw māna nipīhk . kītahtawä kā-pätsāpahtahk tsīmānah . 

<paragraph_5> ōtah äh-pä-takuhtäyit , sakitsihtsänitōwak ; atamiskutātōwak . tsikämā äkusi nistam kā-isih-wāpamāt ayīsiyiniw <footnote_3> wāpiskiwiyāsah . kahkiyaw käkway kīh-miyik kit-ōh-pimātisit : mōhkumān , pāskisikan, kit-āpatsihtāt kahkiyaw käkway pāskisikäwin. äkusi äkutah uhtsi kiskinōhamawāw kit-äsi-pamihtāt pāskisikan . äkutah uhtsi akwah ati-miyw-āyāwak ayīsiyiniwak . kitahtawa akutah uhtsi piyisk atimwah <footnote_4> ayāwäwak , äh-utāpahātsik . ōtäh pikuh nimitāw ayīsiyiniwak ukīh-ayāwāhtawāw kayahtä misatimwah ; nama wīhkāts uhts āyāwäw ayīsiyiniw nātakām k-ätapit . 
<footnote_3> Here unmistakably " Indian " ; below ndhiyaw : " Cree " ( kept in translation ) is probably meant in the same way . The proper term wdpiski-wiyds : " white-flesh , white man " alternates with moniyaw : " Canadian " ( kept in translation )
<footnote_4> Properly " dogs " , but often used for misatim : " horse " case is shown by the next sentence .

<paragraph_6> kītahtawäh usām äkā käkway äh-ayātsik māmustsikäwin , kītahtawä päyak nāpäw utawāsimisah äh-nā-nipahāpākwäyit , — kayās äsah nama wīhkāts käkway ōmah askihk uhtsih uhpikin ; ahpōh maskusiyah kīh-kīsitäwa , — äkwah päyak nāpäw usām mistahih äh-miywātisit , kītahtawä kā-wīhtamākut ukīsikuwah , " hāw , kik-ätuhtahitin itäh kit-ōh-pimātisiyin . "

 

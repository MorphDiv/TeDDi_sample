# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1977
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

EMAKUMEAK MAITE ZITUEN GIZONA
MONTPELLIER 76ko EGUBERRIA
Ehorzketa guztiak berdin-berdinak izaten dira.
Eta hala ere, ehorzketa hau berezia da.
Emakumeak besterik ez.
Bai, Bertrandek gozatuko zukeen bere ehorzketaren ikuskizuna.
Horra benetako ordua.
Dagoen lekutik bikain ikusiko du gugan gehien gustatzen zitzaiona.
Bertranden esaldi bat datorkit gogora.
Emakumeen hankak konpasak dira eta Lurra neurtzen dute eta oreka eta harmonia ematen diote Lurrari.
Tori zure arropa.
Carmen andrea, oihal puska txiki bat duzu.
6720 RD 34.
Autoaren jabea aurki dezakegu, baina ezin dizugu izena eman.
Berari mesede egiteko, autoan eraman dut pertsona hori.
Neska horri zerbait ahaztu zaio nire autoan.
Argazki kamera bat.
Kamera ahaztu zaio eta itzuli egin nahi diot.
Autoari kalte egin balio, zure aseguruak aurkituko luke nor den.
Autoak kolpe handi bat zeukan eskuineko aldean.
Ez al dizute oharrik edo utzi?
Autoaren jabea aurkitu, eta deituko dizut.
Intuizioz!
Auto-jabea aurkitu duzu?
Polizi-agiririk gabe, auzitara eraman behar zenuke Midi Car.
Midi Car-eko auto batek eskuinaldean jo ninduen.
Gidariaren izena galdetzea ez zait ilegala iruditzen.
Ezin dizkizugu gure artxiboak erakutsi.
Baina zure aseguruak guri bidaliko digu faktura.
Kontua ez da bakarrik kalte-ordaina ordaintzea.
Auto batek alboan jotzen nau eta alde egiten du, lasai asko.
Bereak eta bi esan nahi dizkiot gidari kaskar horri!
Ulertzen dizut, baina ezin dut arautegia aldatu.
Zaputz egin didazute, baina ez dut etsiko.
Agur, andereñoak.
Jauna!
Zure autoa ikusi dut eta arrazoi osoa duzu.
Hona autoa guri alokatu zigun pertsonaren izena.
Desdoits andereñoa, Paul Riquet hiribidea, Béziers.
Béziers.
Arazoren bat baldin baduzu, zatoz berriz nigana.
Nire autoak kalte handiak ditu.
Normala iruditzen zaizue auto aparkatuak jotzea?
Martine.
Ikusi zintudanez geroztik, ezin zaitut neure gogotik kendu.
Berehala hitz egin behar nizun, baina hain ederra zarenez hitz egin ezinik egongo nintzen, hunkituta.
Kostatu zait zu aurkitzea, baina ez naiz damutzen.
Adarra jotzen ari denaren doinuan ari al natzaizu?
Ez, egia da.
Nola lortu dituzu nire izena eta helbidea?
Midi Car-en eman dizkidate.
Non zaude orain?
Zu al zara istripurik izan ez duen autoaren jabea?
Limoi ura.
Berritsuagoa zinen telefonoz.
Ez zaitu harritzen hitzordu bitxi honetara etorri izanak?
Ez dakit egiaz erantzungo didazun.
Orain zure aurrean naukazunez, ez duzu desilusiorik hartu?
Ez horixe.
Zerbait aldatu da, hala ere.
Zure ilea, beharbada.
Ez al zeneukan zapi bat ilean?
Zer gustatu zitzaizun nitaz nire bila etsi-etsian ibiltzeko?
Zaila da esplikatzen.
Arropa-garbitegi hartan zeunden.
Gero, ateratzen ikusi zintudan.
Zetazko soineko berde argi bat zeneukan jantzita.
Soinekoak papar biribila zuen eta litsak zeuzkan beso-belaunetan.
Zure ibilera eta soinekoaren higidura ikuskizun ederra ziren.
Kalea gurutzatu zenuenean, hiria konkistatzera zindoazela zirudien.
Nire soinekoa aurkitu nahi zenuen, ez ni!
Den-dena.
Ez nuke gaizkiulertu hau luzatu nahi biok aztoratuko gaitu eta.
Bera ikusi zenuen Montpellierren.
Sekulako gorputza du.
Baina bisitan etorria zen.
Sentitzen dut.
Ezagutzen dut Montreal.
Duela urte batzuk han egon nintzen.
Barkaidazu zuri enbarazu egin izana.
Montpellierrera itzuliko naiz.
Arazorik baldin baduzu, zatoz berriz nigana.
Gonbida zaitzaket afaltzera?
Bai, uharte txiki bat da.
Emakume batzuek han hartu zuten bizilekua, elkarrekin bizitzeko.
Bakarrik, gizonik gabe.
Emakumeak besterik ez?
Zenbat dira?
Ehun bat egongo dira.
Hara joatea pentsatu dut, baina erokeria litzateke izugarri gustatzen baitzaizkit gizonak.
Gizonak maite dituzulako onartu duzu nirekin afaltzea?
Ez dakit.
Zaila da zuri zerbait ukatzea.
Gauzak eskatzeko modu berezi bat duzu.
Bizitza arriskuan daukazula dirudi.
Baliteke trikimailu bat besterik ez izatea.
Neskatan dabilelako itxurarik ez duen mutil serioa.
Ez, ez naiz neskatan ibiltzen.
Neskatan ibiltzen direnak penagarriak iruditzen zaizkit.
Niri ere ez zaizkit neskatan dabiltzanak gustatzen.
Baina, nolanahi ere, hemen gaude biok.
Begira.
Horrelako betaurrekoak irudikatzen ditut zuretzat.
Zureak handiegiak dira zure aurpegirako.
Zer itxura dut hauekin?
Ez dago gaizki.
Baina bihar goizean oso goiz jaiki behar dut.
Tori nire telefono zenbakia.
Deituidazu, nahi baduzu.
Bai, libre gara.
Makinaz idatzi dizut gutuna puskatu egingo baitzenuke nire idazkera ezagutu orduko.
Zergatik daramazu hilabete isilik?
Azkeneko aldian, beste batek esnatu ninduen!
Sentitzen dut.
Egunsentian esnatu nauzulako.
Kaixo.
Aurtengo modan zaharrak berri.
Hau politagoa iruditzen zait ikusteko.
Kontuak kontu, emakumea beti emakume.
Gogoratzen minigonak agertu ziren garaia?
Hau pentsatu nuen: "Ez da gorago igoko, berriz jaitsiko da, beraz".
Etorri noizean behin eta esango dizut.
Berehala joango naiz.
Aspaldiko tankerako kamisoiak jaso berri ditut.
Zalantza daukat emakume batzuei maitasuna interesatzen ote zaien.
Beste batzuek, berriz, aurpegian daramate maitasuna.
Zerbait gertatuko da noizbait emakume horren eta nire artean.
Eta ez dut presarik.
Itxoin pixka bat.
Zerbait hartzera joango gara?
Ezin dugu besterik egin kapitainak erantzuna eman arte.
Toulousera deituko dut eta erantzunaren zain egongo gara.
Arratsaldeko 6etatik aurrera ez du gizonen lagunartea onartzen.
Esan?
Non sartu zinen atzo goizean?
Nire ohean lotan nengoen.
Atzo, gizonezko ahots batek esnatu ninduen.
Mistoa bihurtu da!
Hitz bitxia da, gero!
Nik, ordea, ezin dut jasan gizon batek esnatzea.
Nire harpidetza ezeztatzeko zorian egon nintzen.
Izugarri gustatzen zait zure barrea.
Zer ba?
Oinak okertuta ditut, konkortuta nago eta begi bat txikiagoa dut.
Gure elkartzea onartu ondoren, itsusia zarela esaten didazu ezusteko atsegin bat har dezadan.
7etako Aurore nauzu, eta kitto.
Axola dizu?
Bakarrik afaldu ordez, afalduko al dugu elkarrekin?
Eta zinemara joan nahi baduzu, elkarrekin joan gintezke.
Zergatik ez?
Etorri nire bila denda ixteko orduan.
Oso lotsatia nintzen gaztetan.
Hara!
Hor da.
Zurekin hitz egin behar dut.
Ez dut zurekin koketeoan aritu nahi ezta inozentearena egin.
Asko maite zaitut.
Adiskide segitu nahi nuke esan behar dizudanaren ondoren.
Eta badakit zer gertatuko litzatekeen zure etxera joanda.
Badakit zer nahi duzun nigandik eta badakit ez dudala amore emango.
Beraz, etsita, haserretu egingo zinateke nirekin.
41 urte ditut, Bertrand.
Baina ni baino mutil gazteagoak gustatzen zaizkit.
Mutil gazteak gustatzen zaizkit, bai.
30 urtetik gorako mutilei ez diet begiratzen.
Denboraren joanak oso kolpe latzak ematen dizkigu.
Ia boxeolariei bezain azkar hondatzen zaizkigu aurpegiak.
Edo ez dut onartzen maitasuna degradazio horretara egokitzea.
Absurdoa iruditzen zaizu esaten ari natzaizuna?
Zu ere erakarriko zaituzte neska gazte, azal leunekoek.
Hau ez dutenak, hemen eta hemen.
Ez al da egia?
Logika handia dago zure hitzetan.
Gaztetan, berriz, ni baino gizon zaharragoak gustatzen zitzaizkidan.
Tamalez, ez genuen garai hartan topo egin.
Bai eta ez.
Garai hartan, gazteegia izango zinen niretzat.
Atsegin handiz pasatu dut gaualdi hau zurekin.
Etxera lagunduko dizut.
Musu eman diezazuket?
Ez, benetako musu bat.
Agur.
Bularretakoen saltzaile politak gazte guriekin egin behar amodioa!
Ez da nire lehen porrota, baina bai esperogabeena.
Banekien hori gertatuko zela, baina neska gazte batekin.
Nire adineko emakume batek bidali nau, ordea, pikutara!
Horregatik saiatuko naiz liburu hau idazten.
Pilatuta dauzkadan argazkiak ahazteko beldur naizelako ere bai.
Asko dira, dagoeneko, ahaztuta dauzkadan emakumeak.
Nahiz aurpegi horiei lotutako gertaerak gogoan ditudan.
Urtetan gorde nituen agendak, eta Paristik joatean bota egin nituen.
Ahalik eta urrunenera joango naiz, nire lehen emakumea aurkitu arte.
Sekula ahazten ez den hura.
Nire belaunaldiko 10 gizonetik 9k bezala nire lehen oroitzapen erotikoa putetxeko oroitzapena da.
Luzaroan egon nintzen zain kale zalapartatsu batean.
Eta emakume bat aukeratu nuen inor ez zegoen une batean.
Gela batera eraman ninduen.
Zer egin esango zidala uste nuen, edo nola jokatu, gutxienez.
Orduan sentitu nituen bere begiak nigan jarriak.
Hau duk hire lehen aldia emakume batekin, ezta?
Bai, hala da.
Beraz, ni baino neska politago eta gazteago bat aukeratu behar duk.
Itxoin hemen.
Bera kanpoan egon zen bitartean, apal hutsei erreparatu nien.
Libururik gabeko liburutegia.
Hau Ginette da.
Eskuzabaltasun hari esker, lehen oroitzapen ona daukat eta kaleko emakumeenganako zaletasun handia.
Emakume bertutetsuak azkar dabiltzala sinestea sinpleegia da.
Gogoan dut Parisko puta bat ziztu bizian zebilela kalean.
Bezeroari zalantza sortzea zen bere trikimailua.
Haren ibilera azkarra ikusita, hona galdera: "puta ote da?"
Nire ama ere oso azkar ibiltzen zen kalean.
Gona beltzean, itxura egoskorrez gizonak uxatzeko.
Nirekin zuen jarrerak hau esan nahi zuela zirudien:
"Hobe nukeen hanka puskatu ergel honetaz erditu baino".
Ondo gogoan dut amak neska batekin hizketan aurkitu ninduen eguna.
Hasieran, ezustekoak une batez geldiarazi zuen ama.
Gero, gure aurretik pasatu zen, ezezagun bat banintz bezala.
"Nor zen ipurmasail biguneko tuntuna hori?"
Baina zergatik da oroitzapen on bat niretzat?
Delako tuntuna hark Ginette zuen izena.
Ezin zen kalera atera, anaia txikia zaindu behar zuelako.
Nik, berriz, beti sufritu izan nuen seme bakarra izatea.
Eta ezkutaketa biziagotzeko, argia itzaltzen zuen.
Eta berehala umea garrasika hasten zen.
Beraz, Ginetterekin jolasean konturatu nintzen emakumeen lagunartea ezinbestekoa zitzaidala.
Haien lagunartea ez bazen haiek ikustea, behinik behin.
Gauza ederragorik ez dago niretzat ibiltzen ari den emakumea baino ibileraren erritmora mugitzen badu gona edo sonekoa.
Batzuk azkar doaz helburu batera, hitzordu batera, beharbada.
Beste batzuk paseoan dabiltza, denbora-pasan ari balira bezala.
Emakume bizkar polit eta aurpegi itsusiek lasaitu egiten naute.
Zoritxarrez, ezin baitira emakume guztiak eduki.
Milaka dira kalez kale dabiltzanak.
Libre baldin badute bihotza, hartzeko moduan daukate gorputza.
Eta ez dut aukera horretaz ez baliatzeko eskubiderik.
Nik nahi dudan gauza bera nahi dute: maitasuna.
Mundu guztiak maitasuna nahi du.
Edo bere maiteari bakarrik begiratuko dionaren samurtasuna.
Animalia batzuek bezala, emakumeek hibernazioa egiten dute.
Lau hilabetetan, inork ez ditu ikusten.
Martxoko lehen eguzki izpiarekin batera elkarri esan edo inork agindu izan balie bezala hamarnaka agertzen dira kaleetan, gona arinez eta takoi handiz.
Orduan, bizitza berriz hasten da:
Beren gorputzak berraurkituta, bi kategoria bereizten dira:
Zurtoin handiak eta sagartxoak.
Hona zurtoin handi bat.
Sagartxo bat.
Hanka polita gauza ederra da, baina orkatila lodiak ere atsegin ditut.
Erakartzen nautela ere esan dezaket.
Hankaren goialdeko zabaltze harmoniatsuago bat iragartzen dute.
Hankak...
Emakumeen hankak konpasak dira.
Konpasak dira.
Emakumeen hankak konpasak dira eta Lurra neurtzen dute eta oreka eta harmonia ematen diote Lurrari.
Neguan, bular handiek erakartzen naute udan, berriz, bular xaloak egokiak iruditzen zaizkit.
Horra bi sagartxo elkarri besotik helduak.
Zer dute, ordea, emakume horiek guztiek?
Zer dute ezagutzen ditudan guztiak baino gehiago?
Ezezagunak izatea, horra zer duten gehiago.
Kaixo.
Ez naiz konturatu Sinestezina da.
Egoskorra zara, gero!
Hasi berria dudan liburuagatik izango da, beharbada.
Bakar-bakarrik sentitzen naiz.
Egun osoan maiz pentsatzen dut zugan.
Gogoeta egingo dut.
Nola zaude jantzita?
Zu lehenbailehen ikustea, horra zer nahiago dudan.
Etxe polita saldu egingo dute, eta umeak sakabanatu.
Lehengo eguneko gizona abokatua da, ezta?
Dibortziatzera noa.
Noiz erabaki duzu hori?
Bi hilabete daramatzat, baina iaz jadanik...
Ni zu banintz, bi bider pentsatuko nuke abokatuarengana joan aurretik.
Gaur egun mundu guztia dibortziatzen da.
Baina hori ez da moda hori segitzeko arrazoia.
Ni zu banintz, bizpahiru hilabete itxoingo nituzke.
Horra nire aholkua.
Baina Bladyren telefonoa nahi baduzu, emango dizut.
Denise!
Eskerrik asko.
Mekanografian aritzen omen zara etxean.
Sartu berehala, piztitxo hori ez baita geldirik egoten.
Bai, bi hatzekin tekleatu dut, akats pila eginez.
Eta ez dut kopiarik egiteko pazientziarik.
Egin orduko ekarriko dizkizut gainerakoak.
Bost ale nahiko dituzu, jakina.
Montpellierrera etorri nintzenean, Fabienne izan nuen lehen maitalea.
Solfeoa erakusten zuen kontserbatorioan.
Fabienne eta ni bat etortzen ginen ia gauza guztietan.
Gure harremanak luze iraun zuen arren, modu onean bereizi ginen.
Ez, ez ginen hain modu onean bereizi.
Berriz gogoratu naiz arrats penagarri hartaz.
Hau esaten zidan: "Azken batean, jatorra zara; oso jatorra".
"Pixka bat maiteko baninduzu, perfektua izango zinateke".
Eskerrik asko.
Hemen lo egin dezaket zurekin.
Ez, hobe da horrela.
Ez zaitut gehiago ikusi nahi.
Ez dizut gauza handirik ematen, baina ez da bidezkoa, hala ere.
Nekatuta naukate norabide bakarreko harreman hauek.
Arrazoi izango duzu.
Ez duzu inor maitatu nahi eta ez duzu inork zu maitatzea nahi.
Ez duzu maitasuna maite, maitasunaren ideia baizik.
Zoriontsua izan naiz zurekin.
Gogoratzen duzu bigarren gaueko galdera?
"Ba al dut orain eskubidea nire eskuak zugan jartzeko?"
"Uki al zaitzaket nonahi, zure soinekoen azpian?"
Zer ote daukat zapatan?
Gazteegia nintzen hori ulertzeko.
Nork esan dizu hori jadanik gertatu ez denik?
Jendea begirunez tratatu behar dela jakingo zenuke.
Ez nago zurekin haserre.
Hobe dut orain uztea.
Musu emadazu berriz.
Ergela zara; zugan pentsatzen laztanduko dut neure burua.
Fabiennek arrazoi zuen.
Bera konkistatzeko, bere bizitzan sartu nahi nuela sinetsarazi nion.
Baina ez zen hura nire asmoa.
Saiatu izan naiz geroztik hutsegite hori berriz ez egiten.
Fabienne joan ondoren, bakarrik aurkitu nintzen berriz.
Hori egokia zen niretzat, beti maitatu izan baitut bakardadea.
Bakardadeak eraman ninduen handik bi egunera zinemara.
Dokumental bat ikustera, fikzioa gustatzen zaidan arren.
Arrats hartan, aretoan zegoen ikuskizuna.
Aretozainak hanka ederrak zituen, berak ondotxo zekienez.
Setaz argitzen baitzituen bere hankak, bidea erakutsi ordez.
Neska hori nola ezagutu galdetu nion neure buruari.
Handik bi egunera, zinemara itzuli nintzen.
Larunbat arratsa zen, aretoa gainezka zegoen eta aretozain ederrak beraren ondoan jarri ninduen.
Filmeko hotsa apaltzen zenean eta nire ederrak hankak gurutzatzen zituenean bere medien igurtzia entzun nezakeen.
Zarata hark eragin zidan beroaldiaz ohar bat pasatu nion ilunpetan hitzordu bat eskaturik.
Nire aretozaina alargun gazte bat zen.
"Alargun alaia" operataren ospeagatik ote?
Baina "alargun" hitzak gogoa seduzitzen eta intrigatzen du.
Nicole gorra eta mutua zen.
Etxean hartu ninduen lehen aldian irrati batekin jolasean nenbilen.
Jostailu hura barnetegian zeukan semearena zela esan zidan keinuz.
Eta aste hartan semea zigorrarazi zuela nirekin egon ahal izateko.
Informazio krudel hark tristetu egin ninduen.
Ezinezkoa al zen atsegin hartzea norbaiti kalte egin gabe?
Ume sakrifikatu haren zorigaitzak urrun eraman ninduen atzera.
Neure gaztaroko garairik penagarrienera.
Bere maitaleengana joateko, amak bakarrik uzten ninduen.
Amak bere maitaleen kontaduria egiten zuen.
Bere gauzak miatzen, argazki eta gutun sortak aurkitu nituen eta baita dokumentu kezkagarri eta jakingarri bat ere.
Ni, ordea, zertan ari ote nintzen 30 urte geroago?
Nire maitale ugarien zerrendak eta argazkiak gordetzen?
Non gelditzen zen nire bilduma?
Idazten ari naizen liburua ez al da zerrenda zehatz bat?
Bi ordu barru deituko dizu.
Itxoin pixka bat.
Aukeratu al duzu?
Orduan, ekarri oilaskoa letxugarekin.
Txahal egosi bat.
Nazkatuta naukazu!
Zorionez, telefonista-postu bat libre zegoen laborategian.
Pozik lortu nion lanpostua Lillianeri.
Gizon-emakumeen arteko adiskidetasunaren froga da hori.
Morane jaunarekin hitz egin nahi du polizia batek.
Bai.
Horra joango gara.
Grézel andrea espetxetik ateratzeko zorian dago, portaera onagatik.
Arazotxo bat dago, ordea.
Zaindari batek esan digunez, maiz hitz egiten zuen zutaz.
Eta, batzuetan, mehatxuzko doinuz.
Hori zen kontua.
Beraz, Delphine Grézel espetxetik atera da.
Horixe gogoratzen naizela berataz.
Jatetxe batean ikusi nuen lehenengo aldiz Delphine.
Bakarrik afaltzen ari nintzela, emakumeen zelatan nengoen.
40 minutu behar dituzue bi arkume-saiheski erretzeko!
Jatetxea leku zoragarria izaten da maitemindu berrientzat.
Eta beldurgarria bikote ofizialentzat.
Bi horiek asper-asper eginda daude, baina ez diote elkarri aitortzen.
Gizona emaztea dibertitzeko gauza ez denez, nik saiatu nahi nuke.
Emaztea gabe hasteko kopeta ote du?
Ez, ez horixe.
Itsasoko alga bat bezala mugitzen zen eta horrek erakarri ninduen.
Ez zirudien noizbait eskuburdinak jarrita bukatuko zuen emakumea.
Sumatu zuen arreta beragan jarria neukala.
Bota zizkidan begiradak konplizitate-promesa bat ziren.
Ez naiz gose.
Bai, promesa hori ziurtasun bat zen.
Zerbitzari!
Konturatuko zinenez, gogoz kontra nago hemen.
Eskandalurik ez sortzeko etorri naiz, senarra oso ezaguna baita.
Ez duzu usteko mozkortuko nauzunik.
Nahi duzuna edango duzu.
Badaukat ur minerala, fruitu-zukuak...
Zer ikurrekoa zara?
Eraman nazazu etxera!
Akuariokoez ez fidatzeko esan izan didate beti.
Ondo da.
Iritsi gara.
Senarraren autoa garajean sartu beharra daukat.
Etorri nirekin, gauez ez da leku segurua.
Oso ederra zarenez, ezin nituen begiak zugandik kendu.
Zuk ere hainbatetan begiratu didazu.
Ezin duzu esan begiratu ez didazunik!
Zure begiraden esanahiak oker ulertu baditut ere.
Musu emadazu berriz.
Berehala erreparatu dizut jatetxean.
Zuk niri begiratzeko igo naiz lehen solairura.
Denbora pixka bat behar izan nuen Delphinek zer nahi zuen ulertzeko.
Ni badaezpadako egoeretara eramatea atsegin zitzaion.
Norbaitek gu harrapatzeko arriskua gustatzen zitzaion.
Leku publiko batean edo autoan maitasuna egiten genuenean bere burua erabat utzi ondoren bat-batean altxatzen zen, ileak harrotuta, eta esaten zidan:
Ai ene!
Zentzukoa al da?
Harremanaren hasieran, adeitsua zela iruditu zitzaidan.
Neska polit bat ikusten bazuen, hari begiratzeko esaten zidan.
Bai, polita da.
Tira, Delphine!
Aurretik joango naiz, baina ez begiratu nire hankei.
Maitasunak masailak gorritzen omen ditu.
Baina Delphineren kasuan jo eta pasa egiten zuen.
Tarte luze bat behar izaten zuen etxeratu aurretik.
Bere aurpegia lehengora ekartzeko modu bakarra hau zen:
Leihatila ireki, autoa 120 km/orduko zihoanean.
Gogoratzen zara jatetxeko lehenengo egunaz?
Errukarri itxura zeneukan, bakarrik, egunkaria irakurtzen.
Eta izugarri gustatzen zait irakurtzea.
Aizu, Delphine!
Hamaika aldiz eskatua nion etor zedila nire etxera.
Hori sinpleegia zen bere espiritu korapilatsuarentzat.
Nahiago zuen unea, lekua eta modua aukeratu.
Gorbata horrek ez zuen bakarrik ihes egingo!
Marraduna.
Mauricek zerbaiten susmoa du.
Zure gorbata aurkitu du bururdi azpian.
Zure aldagelan galdu nuena?
Ikusi zenuen gorbataren bila nenbilela.
Ez haserretu!
Zure gauzaren bat eduki nahi nuen.
Lotan uki nezakeen zerbait.
Begira.
Benetako apartamentu txiki bat.
Zatoz.
Zatoz hona.
Tira, Delphine!
Delphine arriskutsuegia bihurtzen ari zen.
Gau batean, zinematik nentorrela, forma ilun bat ikusi nuen.
Delphine!
Zer zabiltza hemen?
Lo hartu dut zure zain.
Noiztik zaude hemen?
Baita zera ere!
Emakume bat entzun dut ibiltzen.
Emakume bat ibiltzen!
Nire etxean ez dago inor.
Barrutik itxiko zuen.
Hori sukaldea da.
Hori komuna da.
Bai, egia da.
Kezkatuta nengoen.
Astebete daramazu niri hanketan laztan egin gabe.
Zure sorbaldak gustatzen zaizkit.
Sofa aldatu behar zenuke.
Zahartzen hasita dago.
Egoera penagarrian dago.
Malgukiak erabat hondatuta daude.
Eskandalu hutsa da!
Sofa honen gainean egingo zenuen guztian pentsatu hutsarekin!
Horregatik ez dut inoiz hona etorri nahi izan.
Zure lagun guztiak maitale oihak dira.
Sofa horrek hitz egingo balu telefono-gida osoa esango luke.
Zergatik jartzen zara horrela?
Hiru hilabete daramatzat zu nire etxera ekarri nahian.
Orain, hemen zaude, eta pozten naiz.
Egia da.
Badakit zergatik ihes egiten didazun.
Gehiegi maite zaitut.
Gizonei ez zaie gustatzen berak gorputzez maitatzea.
Aspaldiko ohitura nuen emakumeek gau osoa nire ohean ez pasatzea.
Eta, orain, Delphineren ondoan esnatu berri nintzen.
Banekien bere jelosia mugagabeak ekarria zuela nire etxera.
Baina, orain, berari etxean kantari entzunez iritsiak ginen azkenean harreman sinple eta orekatu batera.
Zer ari zara irakurtzen?
Niri, berriz, oso txarra iruditzen zait.
Liburua argitaratu berria da.
Gezurra galanta!
Gainera, ez zara irakurtzen ari, itxurak egiten baizik.
Ni izorratzeko ari zara irakurtzen.
Nire kontra irakurtzen ari zara.
Bai, bai!
Nirekin hitz egin behar ez izateko.
Nazkatuta naukazu.
Pijaman atera behar izan nuen kalera liburua eskuratzera.
Delphinek galdetu zidan: "Libre banengo, nirekin biziko zinateke?"
Eta nik, koldarkeriaz, baietz erantzun nion.
Arrats hartan libre zegoen, senarrari tiro egin baitzion.
Baina biharamunean espetxean sartu zuten.
Senarrak zauriak baizik ez zituen, baina auzibidea aurrera zihoan.
Eta saiatu nintzen nire gogotik uxatzen ezbehar pasional hartan neukan erantzukizunaren zatia.
Delphine atxilotu ondoren, garai ilun eta kastu bat izan nuen.
Delphinerekin bizimodu zaila izan nuen, baina grinaz betea.
Bizitza areagotzeko dohaina zuen.
Eta orain ondoan ez neukanez, hutsune handia nabaritzen nuen.
Bere jelosia-saioen falta ere sumatzen nuen.
Aitortu beharra neukan: berarekin ez nintzen sekula aspertu.
Emakume asko zen batera, eta ezin zuen emakume bakarrak ordezkatu.
Ondoriorik gabeko hainbat maite-kontutan ibili nintzen.
Eta haietako batzuek oroitzapen ona utzi zidaten.
Epe laburrean, nire bizitzan agertu ziren...
Yannick, atseginez ikusten nuena ilea motots batean biltzen.
Motots horrek buruko mina ematen zion.
Baina niri atsegin emateko, pare bat orduz edukitzen zuen.
Feria batean aurkitu nuen Alphonsine neska ederra.
Atrakzio bitxi bateko vedettea zen.
Hilkutxa batean etzaten zen, ispilu-joko batez inguratuta eta bere eskeletoa erakusten ari zelako sentipena sortzen zuen.
Harro zioenez, bere emanaldiko trikimailua hain ona zen non mediku batzuek ere sinesten omen zuten.
Lucette emakume luze bat zen, 1900eko aurpegi serioa zeukana.
Ez zitzaion bere sudurra gustatzen eta ebakuntza egin nahi zuen.
Hori ez egiteko konbentzitu nuen, kostata.
Évelynek kargu hartzen zidan azkarregi oldartzen nintzaiolako.
Behin, bere amabitxiak emandako soineko batekin agertu zitzaidan.
Portzelanazko botoiez josita zegoen.
13 minutu behar izan nituen bere gorputza 137 botoietatik askatzeko.
Liburu hau idazten ari naizela ulertu dudanez bera irakurtzen ikusteak erakarri ninduen.
Amari zor diot nik txikitandik liburuzalea izatea.
Jolastea, mugitzea edo doministiku egitea debekatu zidan.
Ezin nintzen aulkitik altxatu, baina nahi nuena irakur nezakeen zaratarik egin gabe pasatzen banituen orriak.
Ama erdi biluzik ibiltzen zen nire aurrean.
Ez ni probokatzeko, existitzen ez nintzela frogatzeko baizik.
Bere maitasun-gutunak postara eramateko nitaz fio zen.
Baina gutun haiek gutxitan iristen ziren beren helbidera.
"Maitea, ez dut zure isiltasuna ulertzen".
"Bi aste daramatzat zure gutunik hartu gabe".
"Nireak iristen ote zaizkizu?"
"Postaren misterioak ezin ulertuzkoak dira".
Ezin ulertuzkoak!
Aspalditik sentitzen duzu erremin hori?
Ez du merezi alferrik sufritzeak.
Blenorragia bat duzu.
Ezagutzen duzu kutsatu zaituen pertsona?
Eta esaiozu delako pertsonari hobe lukeela sendatzea.
Gauza horiek azkar hedatzen dira.
Azken 12 egunetan, dozena erdi bat emakumerekin egon naiz.
Hara bestea!
Emakumeak maite ez badituzu, emango dizute beste zerbait!
Baina orain... ikusten duzu.
Ni ere zu bezalakoa nintzen gaztetan.
Inoiz ez zidaten utzi txokolate-tableta oso bat jaten.
Horrek izugarri haserretzen ninduen.
Pentsatu nuen: "Handitan, otorduro txokolate oso bat jango dut".
Nire ametsa bete nuenean, sekulako ikterizia izan nuen.
Ezin da egun osoan maitasuna egin, horretarako asmatu zen lana.
Beraz, alkoholik ez.
Batez ere, garagardorik ez.
Eta ez edan ur mineral gasdunik.
Eta, jakina, sexu harremanik ez tratamentua bitartean.
Tori errezeta.
Liburuak maite dituzunez, erakutsiko dizut.
Begiraiozu honi.
"Amuarrainaren arrantzaren bilakaera".
Egilearen kontura argitaratu dut, jakina.
Beraz, zuk ordaindu dituzu edizio-gastuak?
Eta ez dakit nola plazaratu.
Nobela bat baldin bada, emaiezu editoreei.
Baina ez izan itxaropen handiegirik.
Aipamenik ez baduzu prentsan, inoren bultzadarik ez baduzu gorriak eta beltzak ikusiko dituzu lehen liburua argitaratzeko.
Ez dago gauza ederragorik norberak idatzitako liburua ateratzea baino.
Ume bat mundura ekartzea izan ezik hura bederatzi hilabetez sabelean eraman ondoren.
Gu, ordea, ez gara hori egiteko gauza.
Tira, oraindik ez.
Bart gauean, amesgaizto latz bat izan nuen.
Bakarrik nago, guardian.
Oso ideia ona izan duzu.
Galdetu diezazuket gauza bat?
Bai.
Zurekin ilunpetan hitz egiteko gogoa dut.
Eten ezazu deia ni entzuteaz nazkatzean.
Bai.
Telefono-zentraleko argiak besterik ez.
Zatoz nire etxera gaur gauean.
Atean jo dut, baina erantzun ez didazunez, alde egin dut.
Ez dut txirrina jo lotsatia naizelako.
Peupliers kaleko 12an bizi zara, etxe zahar bateko 4. solairuan.
Beira-leiho bat dago eskaileraburuan.
Benetan etorri zara, beraz?
Txirrinak zarata egingo zuen, eta gorroto ditut zarata eta argia.
Gau batean, zure etxera itzultzen banaiz, atean kax-kax joko dizut.
Baina zergatik ez dugu hitzordu bat berehala jartzen?
Hor al zaude oraindik?
Zoragarria da!
Aurore, ezin dugu horrela segitu.
Zer ba?
Gaur, eguerdian, Postako kafetegian egongo naiz.
Ez handia ez txikia, beltzarana, aurpegi meharra, itxura beltzekoa.
Jakin ezazu dena dakidala zutaz.
Emakume pila dabil sartu-irten zure etxean.
Soineko gorri eder bat baneuka, ez nuke negar egingo.
Ahizpak ez dizkit bere patinak utzi nahi.
Beldur da hondatuko ote dizkiozun edo zuk min hartuko ote duzun.
Pena da horrela negar egitea.
Ziur naiz dohakabea zarela.
Batzuetan, negar egiteak atsegin pixka bat ematen du.
Ondo pentsatu zer sentitzen duzun zeure baitan.
Negarrez ari zara, oso dohakabea zara baina aldi berean atsegin txiki bat sentitzen duzu.
Ez al da egia?
Zuri bururatu zaizu azala paperez estaltzea liburua ez hondatzeko?
Irrikatzen zaude handiagoa izateko?
9 urte dituzu.
8 urte barru 17 izango dituzu, 1985ean.
Atzo gauean, etxean nengoen; bakarrik ez.
Sukaldera edari bila joan eta han ezusteko bat izan nuen.
Delphine!
Banindoan.
Zurekin norbait dagoela entzun dut.
Bai, norbait dago.
Utziko didazu...?
Nola sartu zara?
Ezusteko bat eman nahi nizun.
Gaur nire urtebetetzea da.
Ez nuke horrelako gau batean bakarrik egon nahi.
Gauza bat ekarri dut.
Kenduiozu kortxoa.
Trago bat edan, eta gero alde egingo dut.
Asko aldatu naiz espetxean.
Ez nuke berriz joan nahi, baina han bizitza maitatzen ikasi dut.
Han barruan zaudenean, egun osoan giltzapetuta, bakar-bakarrik jabetzen zara zer den garrantzitsua eta zer ez.
Gainerako guztia huskeriak dira.
Egin dizkizudan gauza guztietan pentsatzen dudanean...
Baina asko aldatu naiz.
Funtsean...
Onar ezazu nazkante hutsa nintzela.
Bertrand, zer ari zara?
Utzidazu zure adiskideari trago bat eramaten.
Ez, ezin dut.
Ezin dut euritakoa erantzi.
Mekanografiatutakoaren bila etorri, eta gainerakoa ekarri dizut.
Eskerrik asko.
Bonboiak dira, badakit gustatzen zaizkizula.
Estimatzen dizut, baina aztoratu egiten nauzu.
Banekien gaur etorriko zinela eta gauza bat esan nahi dizut.
Ez da makinaz idazten ditudan testu teknikoak bezain aspergarria.
Baina hori dena irakurri beharrak enbarazu egiten dit.
Traba egiten dit, baita ametsetan ere.
Adimenez irekia naizela uste dut.
Baina ezin ditut jasan emakume trukagarri horien kontuak.
Horrek gaixotu egiten nau.
Esan egin behar nizun.
Baina nire lankide baten helbidea emango dizut.
Ulertzen ditut zure arrazoiak.
Gainera, ez dakit liburu hau bukatu nahi ote dudan.
Zenbat zor dizut?
Idaztea, zerbait adieraztea, besteen juiziora makurtzea da.
Mekanografoak nire eskuizkribua arbuiatu izanak are gehiago hunkitu ninduen, goxo esan zidalako bere iritzia.
Idazle hasiberri honen lana lehen irakurleak gaitzetsi zidan.
Hasieran, eskuizkribuaz zeharo axolagabetu nintzen.
Gero, XIX. mendeko memorialistak irakurtzeko gogoa sortu zitzaidan.
Nola idatzi behar da norberaz hitz egitean?
Konturatu nintzen ez zegoela araurik.
Liburu bakoitza desberdina da, eta egilearen nortasuna adierazten du.
Edozein idazlek bere-berea du esaldi bakoitza.
Hatz-markak bezain pertsonala da idazlearentzat idazkera.
Aurkikuntza horrek kemena eman zidan.
Lanean astebeteko oporrak eskatu, eta etxean giltzapetu nintzen idazmakina komunera eraman nuen han ez baitzegoen leihorik eta ez zidaten arreta galaraziko ez egunak, ez zeruak, ez euriak.
Nire bizitzako irudiak eta oroitzapenak trumilka zetozkidan.
Bi hatzekin tekleatzen nuen, ahalik eta kementsuena.
Makinaren mugimenduak pentsamenduarena zekarren eta sentipena neukan liburua bera bakarrik idazten ari zela.
Dena kontatzen nuen: gauza garrantzitsuak, bitxiak aspaldiko kontuak, oraintsukoak, eta negarrez ari zen neskarena.
"Soineko gorri eder bat baneuka, ez nuke negar egingo".
Neure baitan murgiltze hartatik sonanbulo bat bezala atera nintzen.
Trapezista bat bezain gogotsu, leher eginda baina arin-arin leher eginda eta nekearen nekez barrezka.
Irailaren 9an, eskuizkribua josi eta "Amaia" hitza idatzi nuen.
Izenburua bakarrik falta zitzaidan.
Bilatzen ibili gabe, bururatu zitzaidan lehena jarri nuen.
Nire bilaketa hutsal eta suharraren laburpena: "Neskazalea".
Gero, medikuak esan bezala, ale bana bidali nien 4 editoreri.
Tamalez esan behar dizugu zure eskuizkribua nahiz interesez irakurri dugun eta dohain batzuk badituen ez duela aintzat hartu gure irakurle-batzordeak.
Hau autoreari itzuliko diogu.
Lau irakurle-txosten dauzkat hemen.
Zurea baizik ez da liburuaren aldekoa.
Zerorrek irakurri.
"Beti lortu izan dut neska ezezagunekin harremanetan hastea berengana zuzen hurbildu behar izan gabe".
"Hala ere, ile-hori eder hark ihes egin behar zidan baldin eta ez banion hitz egiten".
"Berriz ere, patua laguntzera etorri zitzaidan".
"Eta neskarekin harremanetan jartzeko bide bat eskaini zidan".
"Iragarkiak jartzeko taula bat zegoen".
"Nire erosle ederrak umezain eskaintza bat ipini zuen han".
Hau egongela da.
Kanpoan afalduko dut.
Gauerdi aldera etxeratuko naiz.
Fruitu-zuku bat ekarriko dizut.
Zer da hau?
Non dago umea?
Ondo ulertu badut, "Neskazalea" -ezin ohitu izenburu horretara- oraindik ere umea den gonazale baten historia da.
Bai, gutxi gorabehera.
Moranek bere haurtzaroaz hitz egiten duen zatia da onena.
Bere amaz adierazten duena, bereziki.
Zoritxarrez, atal bakarra besterik ez da.
Eta, amaieran, ez dakizu pertsonaiaz zer pentsatu.
Baina errealitateaz hitz egiten duenez onartu beharra dago bizitzako kontraesanak direla.
Honela diozue: "Ez da ikusten zer frogatu nahi duen".
Eta ez ditu bereizten zerbait adierazten duten gauzak eta bizitzaren absurdoa erakusten dutenak.
Ez da harropuzten, eta krudela ere bada bere buruarekin.
"Makurra da gizona, emakume guztiei oldartzen zaie".
Egia da makurra dela, baina berak badaki hori.
Eta, askotan, emakumeak oldartzen zaizkio berari.
Leku publikoetan oldartzen zaiona, adibidez.
Paris-Orlyra doan hegaldia 1. atetik.
Argitaratzeko bidali dizuet liburua, jakina baina oztopo gehiago espero nituen.
Ziur zaude dagoen bezala argitaratu daitekeela?
Eskuizkribua landu nahi nuke, hobetu, beharbada.
Egizu, nahi baduzu, baina hutsegite bat litzateke.
Estiloaren soiltasuna gustatu zait, hain zuzen.
Zuretzat idatzi duzu, ez zure burua idazletzat goraipatzeko.
Hala ere, aste batzuk barru probak zuzendu beharko dituzu.
Izenburuan egingo nuke nik aldaketa bakarra.
Ez baitzaigu gehiegi gustatzen.
"Neskazalea".
"Gonazalea" baino hobea iruditu zitzaidan.
"Emakumedun gizona" ere bururatu zitzaidan.
Baina, gogoeta egin, eta ez zitzaidan gustatu.
Bitxia da zuk horretan pentsatzea, hau proposatu nahi bainizun:
"Emakumeak maite zituen gizona".
Ondo dago.
Izenburu ona da.
Eta zure estiloari ere ondo dagokio.
Arrazoi izango duzu.
Gainera, espezialistengan fidatu zalea naiz.
"Emakumeak maite zituen gizona" ondo dago.
Primeran!
Gustatzen zaizu hartu dizugun hotela?
Bai, oso ondo.
Zure liburuaren arabera, hura da emakume ederrenen hiria.
Tira, aspaldikoak...
Maketatzailearengana eramango zaitut.
Berak diseinatzen ditu gure azal guztiak.
Ea zer bururatu zaion zure liburua edertzeko.
Montpellierren ikusiko dugu elkar.
Ia aho batez.
Zu ere bai?
Aztoratu egin nau zu ikusteak, ez nuen hori espero.
Bidez nago Parisen.
Eta zu, zer zabiltza?
Zergatik zabiltza beti misteriotan?
Baina, topo egin dugunez, hitz egin dezakegu.
Ez dut hitzaldirik edo bakarrizketarik egingo!
Elkarrekin hitz egin behar genuke, biok.
Horretarako ez da izugarrizko kemena behar.
Ez, zer esanik ez izateko beldur naiz.
Ez dizkidazu gauzak errazten.
Hamaika aldiz idatzi nahi izan dizut, eta azkenean atzera egin.
Ondo egin duzu.
Gorrotu nauzu oraindik?
Ez dut inoiz batere ezinikusirik izan zugana.
Ez dut sekula uste izan zure errua zenik.
Ez naiz gehiegikeriak esaten ari.
Ez nuen uste hainbeste sufritu zenuenik.
Ondo asko ezkutatu baitzenituen zure sentimenduak.
Han zeundela jakin nuenean ere, ez nintzen neure erabakiaz damutu.
Banekien bizia maite zenuela eta aurrera egiteko borrokatuko zinela.
Hasieran, sendagai pila bati esker.
Lo egiteko tantak, pastilla lasaigarriak.
Baita pozik egoteko pastillak ere.
Ez da oso erromantikoa, baina barregarria da gaizki bukatzen diren maitasun kontuak sendagai bidez sendatzea.
Dibertigarria da.
Ez, ez da dibertigarria.
Ahaztu egingo zenuen, edo ez genion elkarri kontu bera kontatuko baina zuk eman zenuen agurraren seinalea.
Aspalditik ari zinen hausturarako prestatzen, ziur nago.
Etxetik atera zenuen liburu pila hura, auskalo nora eramateko.
Eta, horra, oso ondo gogoratzen naiz!
Bidaian zindoazen bakoitzean, ezin nizun maleta egiten lagundu.
Zure independentzia erakutsi nahi zenidan beti.
Berez, pertsona bakarraren beharra neukan.
Zure beharra.
Baina ez nintzen konturatzen.
Hasieran, jakin gabe maitatu zintudan.
Bai, pixkanaka iritsi zen.
Badakit gauzak gerora aztertzeak ez duela ezertarako balio.
Baina une jakin batean argiagoa izan behar nuen zurekin.
Bukaeran, zuri begira, gazteagoa zenuen begirada, harroagoa.
Orduan ulertu nuen zure bizitzatik ateratzeko zorian nengoela.
Garai hartan gai izan banintz gauzak zuzenean adierazteko hau esango nizun: "Véra, nigandik libratzeko zorian zaude".
Bai, zugandik libratzeko egin nuen hori, baina ez zen erraza izan.
Bolada izugarri bat izan nuen.
Ilunpetan pasatzen nituen egunak gure arteko harremanaz gogoetan.
Gauzak noiz hasi ziren okertzen?
Ez nekien nor nintzen ere.
Kalean nenbilenean, irrealtasunezko sentipen bat nuen.
Ez nituen sentitzen ez burua eta ez gorputza.
Zulo beltz bat zen hura!
Luzaroan, Parisen, bidez aldatzen nuen Clichy plazan ez sartzeko.
Jakin ezazu Gaumont Palace bota egin zutela.
Clichy plazan zer egin duten ikustean, tristetu egingo zinen.
Hasieran ez nekien Paristik joana zinenik.
Jatetxe batean sartu orduko, egiten nuen neure artean:
"Hemen aurkituko banu Bertrand, bakarrik jaten, egunkaria aurrean?"
Nahiagoko zenuen beste norbaitekin banengo.
Hori gertatu zen, Orlyn.
Neska gazte azentudun bat, ingelesa, seguru asko.
Gauza bitxi bat esan zuen, eta zure barreari antzeman nion.
Berehala alde egin nuen, baina ikusi ninduzula uste nuen.
Ez.
Gogoratuko nintzen.
Samurra zinen nirekin.
Zu ere bai, zu ere samurra zinen nirekin.
Baina orain ez dut zu ukitzeko eskubiderik.
Elkar ikus genezake, elkarrekin afaldu, lau urteren ondoren.
Lau ez, bost urte!
Ez dut uste orain min emango genionik elkarri.
Ez dut uste.
Ez naiz sekula Londresera joaten.
Eta ez dakit zer egingo zenukeen zuk Montpellierren.
Nik ere zugan pentsatzen dut, baina gero eta gutxiago.
Hemen itxoingo dut eta zure ondoren joango naiz.
Aukera gutxi nituen zu ordu honetan bulegoan aurkitzeko.
Tamalez, zure liburua Gabonetarako baizik ez da prest egongo.
Horrek ez dio axola.
Liburu hori zenbat eta zehatzago, orduan eta kezkatuago nago.
Mundu guztiari izugarri gustatu zaio liburua.
Hau konfidentziala da, baina zutaz fio naiz.
Gauza sinestezin bat gertatu da:
Liburua emakume jakin batengatik idatzi nuen, orain konturatu naiz.
Ez, ez egin hori.
Denek dute mamia eta funtsa alde batera utzi izanaren itomena.
Liburu bat idatzi nahian, beste liburu bat idazten da.
Nik badakit baietz.
Ez ezazu zeure burua etengabe gutxietsi.
Gehiago maitatu behar duzu zeure burua.
Bere burua maite ez duenak ezin ditu besteak maite.
Datorren astean argituko dizut hori guztia.
Liburuan eta gainerakoan.
Zure hiztegitik ezabatu beharreko hitza hori ere.
Gerta dakizukeen onena opa dizut.
Morane jauna telefono-zentralera.
Itxoin pixka bat.
"Emakumeak maite zituen gizona"
Zergatik ari zara negarrez?
Soineko gorri eder bat baneuka, ez nuke negar egingo.
Aldaketak egiteko garaiz nago oraindik?
Bai, jauna.
"Soineko gorria" esan ordez, "soineko urdina".
Soineko urdin eder bat baneuka, ez nuke negar egingo.
Berdin zaizu nik gidatzea?
Asko gustatzen zait emakume batek nire ordez gidatzea.
Ez dut lortu gizonezko harrokeria nigan erabat ezabatzea baina gauza hauetarako ez dut harrokeriarik.
Zure liburua irakurriz konturatu naiz horretaz.
Badakizu nola ikusten zaitudan, zure itxura beltza gorabehera?
Ez.
Ez duzu kosta ahala kosta gizon agertu nahi.
Nora garamatzate hortik?
Desbideratu egin gaituzte.
Badakizu nola ikusten dudan zure liburua?
XX. mendeko gizon-emakumeen arteko harremanen lekukotasun gisa.
Konturatuko zinenez, hori dena aldatzen ari da.
Bai, bai, baliteke.
Baina elkarren kide izatearen kontua ez zait gehiegi gustatzen.
Orain artean, maitasunak bazeukan jolas kutsu hori...
Hori behar-beharrezkoa da, niretzat.
Jolasa hor egongo da beti, jolasaren arauak ari dira aldatzen.
Indar-harremanak, hori da lehen desagertuko dena.
Jolasean segituko dugu beti, baina berdintasunean.
Ez dut ideia garbirik horri buruz...
Baina ez aldatu gehiegi.
Zaren bezalaxe ez zaitut gaizki ikusten.
Ez dut zehatz gogoratzen.
Emakumeok modu orokorragoan pentsatzen dugu maitasunean.
Guk ere baditugu gure kontu bitxiak, gure bat-bateko nahiak...
Orain esan diezazuket, zu gustukoa izan zintudan lehen aldian Parisen zen, maketatzailearekin eztabaidan ari zinenean.
A, bai?
Zuk jertsea erantzi zenuen.
Zigarro bat zeneukan ahoan.
Elkarrizketan zeharo sartua, mekanikoki egiten zenuen dena.
Jertsea erantzi zenuen, lepotik tiraka zigarroa kendu gabe ere.
Zurekin maitasuna egiteko gogoa izan nuen bat-batean.
Zu gustukoa izan zintudan bigarren aldia biharamunean izan zen.
Odéoneko jatetxean zeunden, Josiane, maketistarekin.
Ustekabean balitz bezala.
Ez nuen ezer egin maketatzailearekin, benetan.
Ez dut esaten ezer egin zenuenik berarekin.
Ziur nago hura ere irrikatzen egongo zela.
Eta, nolanahi ere norberak gustukoa duen norbait beste baten gustukoa ere denean horrek areagotu egiten du gustuko huraxe eduki nahia.
Argigarria da.
Zure irribarreak erakartzen nau, gutxitan egiten duzun arren.
Erotuta egongo naiz.
Oso zentzuduna ikusten zaitut, aitzitik.
Ez fio itxurez.
Hortaz, bosteko adiskidetsua edo musu samurra?
Musu samurra.
Betany jaunak Montpellierrera eraman zezakeen argitaletxea...
Montpellierretik Pariserako hegaldia 40 minutukoa da.
Aintzat hartuko dut hori.
Aintzat har ezazu baita ere ez dudala planik Eguberrietan.
Musu eman diezazuket berriz?
Ahaleginduko gara hori betebehar bat izan ez dadin.
Agur.
Christinerekin hitz egin nahi nuke.
Bere amabitxiarengana joan da Eguberritan.
Zenbaki hori ez dago zerbitzuan.
Valérie Bontemps naiz baina ez nago Montpellierren.
30 segundo dituzu mezu bat uzteko.
Agur.
Zer moduz?
Barkatu, hitzordu bat dut beste aldean.
Zaindu bere esnaldia, ez dadila mugitu.
Eta esaiozu hori bera gaueko erizainari.
Nire liburua...
Nire liburua nahi dut.
Badakit zer egingo dudan liburuaren ondoren.
Dena utziko dut.
Emakumeak bakarrik bizi diren uharte horretara joango naiz.
Ahaleginduko naiz onar nazaten.
Ederki.
Bertrandek zioen ez zuela amaiera onik aurkitu libururako.
Ez zen ausartu bere pertsonaiaren heriotza irudikatzera.
Erabat logikoa zen arren.
Emakume hauek denek bere nobelako azken orria idazten ari dira.
Ni horietako emakume bat naiz.
Bertranden guztia dakien bakarra izango naizelako.
Sufriarazi zituen emakumeek oker bera egin zuten:
Eman ezin ziena Bertranengandik espero izatea.
Plazerra nahi zutenei horixe eman zien, eta goxotasuna ere bai.
Ni ziur naiz bere erara maitatu zituela.
Eta arrazoi izan zuela denak maitatzen.
Bakarra eta ordezkaezina den zerbait.
Zirenarengatik maitatu zituen Bertrandek emakume guztiak.
Hau bere begirada miopeagatik eta bere betaurrekoengatik.
Hau, berriz, bere itxura suhar eta grinatsuagatik.
Honen umezurtz itxurak hunkituko zuen Bertrand.
Hau bere ile-gorriagatik maitatuko zuen.
Horra pertsona xalo eta goxo bat.
Eta haren atzean, errusiar nobela bateko heroi andrea.
Seduzitzailea izateko borrokatu zelako maitatu zuen emakume hau.
Beste honek ikasle bat dirudi.
Horrek sudurra berregin du, Bertranden gustukoagoa izateko.
Hau bere alarguna izan zitekeen, ezkonduta egon balitz.
Ezinezko zoriona kopuruan lortu nahi izan zuen Bertrandek.
Zergatik bilatu behar dugu hainbeste jenderen artean gure heziketa guztiak bakarrarengan bilarazi nahi diguna?
Bere bizitzako emakume guztiek aztarna bat utzi dute, ordea.
Lekukotasun bat.
Objektu angeluzuzen bat, 320 orrialde azaleztatuak.
Horri liburua esaten zaio.
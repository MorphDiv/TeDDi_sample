# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2000
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

BURUXKAKETARIAK ETA NI
"B", "buruxkaketa" bezala.
Aintzinan, buruxkaketariak emakumeak ziren.
Eta famatuenak, Milletek pintatutakoak, hiztegietan agertzen ziren.
Orijinala Orsayeko museoan da.
Buruxkatzea aintzinako mentalitatea da.
Amak esaten zigun: "Jaso ezazue den-dena, ezer alferrik galdu gabe".
Baina tamalez orain ez dugu egiten, makinak hain efizienteak direnez...
Baina lehen bai, buruxkatu izan dut, auzokoekin batera, bai garia, baita arroza ere.
Nire mantal handia janzten nuen, eta galburuak batzen genituen, aurkitzen genituen galburu ederrak.
Egun osoa eguzkipean, eltxoen eta zomorroen ziztada artean, ez zen oso atsegina, baina gustora aritzen ginen.
Arratsalderako, neka-neka eginda, zakuekin eta mantalekin itzultzen ginen, eta ongi pasatzen genuen, barrezka, kafea hartzen eta horrela.
Baserri horretan jaio nintzen, eta hortxe hilgo naiz.
Milesker zuei denei.
Sorpresan harrapatu nauzue.
Buruxkatu izan dut, bai horixe!
Zakua hartuta, amona eta neba-arrebekin egiten nuen.
Buruxkatu egin behar zen, gerra sasoian ez baitzegoen janaririk.
Garauak xehetuta irina egiten zen, ogia egiteko.
Gaur egunean ez dugu buruxkatu beharrik jateko.
Badira oraindik arto-buruxkatzen aritzen diren batzuk.
Buruxkaketa aintzinako kontua izanik, keinua ez da desagertu asebetetako gizartean.
Hirian, baserrian bezala, buruxka biltzaileak makurtzen dira.
Premia dagoenean, lotsarik ez.
Janaria, bazka...
Gauza txarra, tristea...
Makurtzea ez da eskean aritzea...
Baina haiek ikusteak min ematen dit...
Ahora eramateko zerbaiten bila...
Usteltzear dauden gauzak jasotzen...
Mokadu baten bila arakatzen...
Jendeak botatako gauzen artean...
Jaberik gabeko lohia jasotzen...
Kale garbitzaileak bezela...
Guretzat ezer ez dena, haientzat ederrena...
Noraezean, gosea kendu nahian...
Betiko legea, zabor artean arakatzea...
Hirietan zein baserrian, atzo gaur bezala, buruxkak jasotzeko keinu apala, berdina da.
Baina orain ez dira emakumeak bakarrik, gizonek ere buruxkatzen dute.
Nabarmenduko nukeena zera da, bakarrik aritzen direla.
Koadroetan ez bezela, han beti taldean margotzen baitituzte.
Bada bakarrik den famatu bat, halere:
Jules Bretonek pintatutakoa, Arras-eko museoan.
Iparralderako bidea hartu genuen.
Kamioi handiak zeuden -geroago hitzegingo dut hortaz-,
Arras herrira ailegatu ginen, hango enparantza ikusi genuen, hango museoa ere, eta Jules Bretonen buruxkaketaria.
Dokumental honen izenburuko beste buruxkaketaria... neu naiz.
Gari buruxkak utzi ditut nire kamera hartzeko.
Kamera txiki berri hauek, dijitalak dira, fantastikoak.
Badute efektu estroboskopikoak, efektu narzisistikoak, baita hiperrealistikoak ere.
Ez, ez da: "O, amorrua!".
Ezta ere: "O, desesperoa!".
Ez da: "O, zahartzaroa, nire etsaia!".
Izatekotan, "Zahartzaroa, nire laguna" litzateke, baina nire ileek, eta eskuek esaten didate, bukaera laster helduko dela.
Patata landarea ihartzean, soroan ildoak eta tontorrak geratzen dira.
Behin makina pasatu denean, buruxkaketan aritu gaitezke.
Goizean 120 bat kg jaso ditut.
Patata hau estimatua da, antxoarekin jateko-eta.
Jatetxe askotan nahi izaten dituzte.
Makinak huts egitean askok poza hartzen dute.
Hemen pila bat daude.
Traktorra sakonegi dabilenean patinatzen hasten da.
Askatzeko jasotzen dutenean, patatak galtzen ditu.
Eta buruxkaketariak pozik.
Bai horixe.
Lurjabeei bost axola die, kontua dena jasotzea da.
Horrela ez du tratuan aritu behar.
Baina sailkatu egin behar dira.
Superfizie handietan, ale onenak 2,5 edo 5 kilotako poltsetan saltzen dira, eta kalibre zehatza eskatzen dute, tamaina zehatza.
Hortik kanporakoak, baztertu egiten dira.
Patata uzta 4.500 tona ingurukoa izaten da.
Baina 25 bat tona errefusatzen dira.
Hauxe da errefusa horren bidea.
Baztertzen ditugu neurriz kanpokoak, ale berdeak, harriak, makinak kolpatuak, ebakitakoak... saltzeko desegokiak baitira.
Guk saltzen dugun patata 45 eta 75 mm. artekoa da.
Hortik apartekoa automatikoki baztertzen da.
Patata elikagai basikoa denez, eta kopuru handia errefusatzen denez, buruxkaketa berragertu egin da.
Normalean jendea zain egoten da, eta kamioien atzetik dator.
Kamioiak jarraitu ditugu baina ez dugu inor ikusi, urruneko hura izan ezik, beharbada jakitun zena.
Aire librean geratutako patatak laster berdatzen dira, jateko arriskutsu bihurtuz.
Batzutan haurrek ematen dute seinalea.
E, handi bat hemen!
Harrapa ezazu!
Astelehenean, patatak, asteartean, patatak, asteazkenean ere, patatak
Ostegunean, patatak, ostiralean, patatak, larunbatean ere, patatak.
Igandean, lur-sagar gratinatuak.
Hara, gutxi gora behera 100-150 bat kg. hartu ditut.
Utzitakoen artean oso handiak aurki daitezke...
Hondatutakoak, uzten ditugunak...
Begira, forma arraroa dutenak, bihotz formarekin.
Bihotz formako hori nahi dut!
Pozik nengoen.
Etxera eraman nituenean, berriz begiratu eta filmatu nituen.
Espedizioa antolatzea patatak jaurtitzeko eguna heldu denean.
Botatzen den janari guztian pentsatzeak amorrua ematen dit...
Lana eta emaztea galtzen badituzu...
Janaria non aurkitu jakin nahiko zenuke...
Niretzat eta haurrentzat hartzera nator,
haiekin batera buruxkatzen dut.
Bihotzaren Jatetxean izena eman nuen lanik gabe nengoelako.
Hala nago oraindik, baina kurtso batzutan hastekoa naiz, eta bitartean, ezer egin baino nahiago dut laguntzera etorri, arazoak dituen jendearentzat.
Haurrekin bakarrik bizi naiz.
Janaria Gurutze Gorritik eta Laguntza Sozialetik jasotzen dut.
Hau guzti hau alferrik galtzea janaririk ez duen jendea dagoenean, benetan tamalgarria da.
Egun horretan 300 bat kg. jaso zituzten.
Bada zerbait.
Pixka bat geroago, handik hurbil, gizon bat etortzen ikusi genuen.
Berarengana joan eta galdetu nion zenbat zegoen han bere ustez.
Tona bat edo, dena kontuan hartuta.
Patata tona bat alferrik galtzen.
Azaloreekin berdin gertatzen da, baita fruta eta barazkiekin, beste lekuetan.
Hau patata eskualdea denez, dagoena hartu behar.
Baina nahiago dut soroetan lan egitea dendetan lapurtzea baino.
Eta ez nik bakarrik.
Ahal bezela konpontzen gara.
Patatekin, zaborrontziekin... aurrera ateratzen gara.
Bizitza gogorra da.
Eta 2000 urtea iristear dago, bai zoragarria!
Tira, banoa nire 30 kiloekin.
Atzeko hoiek ere hartuko lituzke jendeak, non dauden jakingo balu.
Karabanetan bizi diren arloteak dira.
Zatitu egin behar da txatar-biltzailea etor dadin.
Ez dugu erremintarik, ezta argi indarrik ere; kandelak bakarrik.
Eta ura nola lortzen duzue?
Zer?
Hauxe da gure txorroa.
Ohituak gaude.
Zerbeza gustuko duzu.
Edozer edango nuke, nik.
Zenbat zerbeza adibidez?
Egunean pakete bat.
24 edo 32, ez dakit zenbat dauden.
Zer gertatu zitzaizun?
Ba al zenuen etxerik?
Bai, lana nuen.
Ez sinisteko ordutegiak nituen, egunean 21-22 ordutakoak.
Ibilgailu luzeekin aritzen nintzen.
Polizia-kontrol batean erori nintzen...
Horrela galdu nuen lana.
Gero emazteak utzi ninduen, hiru haurrak eramanda, eta hortik aurrera... dena pikutara.
Dibortzioa eta?
800 kilometrotara bizi dira.
Ezin naiz haiek ikustera joan.
Ez dut kotxerik, ezta gidabaimenik ere.
Egunero pentsatzen dut haiekin.
Ez dakizu ala ez zara joaten?
Gauza garrantzitsua esan nahi dut
Zergatik jarri gaitu hemen alkateak, nik 4 urte daramatzat jada, eta orain bidali nahi gaitu?
Etxegabeekin nazkatuta dela dio, baina nik hemen egon nahi dut.
Nire apartamentua garestiegia zen.
Lehen karabanarengatik 2000 libera ordaindu zituen.
Azkenarengatik berriz, orain neu bizi naizena, 200 libera.
Elkar ezagutu genuen, ni kafe batean garbitzaile nintzela, horrela ezagutu ginen.
Dirulaguntzak dituzunean dena ongi, baina gero... nolabait moldatu behar.
Gero eskean ibiltzera, edo zaborra arakatzera.
Hondakinetan janaria aurkitzen dugu.
Janari ona?
Gauza onak aurkitzen ditugu.
Saltzeko moduan daudenak, apalak berritzeko botatakoak.
Guk aukera aprobetxatzen dugu.
Baina zabor asko arakatu behar da horrelakoak aurkitzeko.
Zuk zeuk ikusi.
Zoparako!
Badut lore sorta!
Hau zakarrontzitik dator.
Orain dela bi egun iraungia.
Honek oraindik astebete iraungo du.
Badut hor arraina ere, abenduaren 24a artekoa.
Dena zaborrekoa.
arkume giltzurruna txikoria saltsatan, txikoria zukua patata kruxpetarekin,
intxaur-zopa anisatuarekin eta perretxiko moussea trufa-olioarekin.
Hau guzti hau ikusita, sukaldariari galdetu nion hondar asko geratzen al zitzaion, eta zer egiten ote zuen haiekin.
Ez dugu ezer botatzen.
Sobrako dilistekin, zopa egiten dugu;
barazkiekin gratinatua;
haragi hezurrekin salda;
arrain hezurrekin zopa...
Normalean ez dugu ezer botatzen.
Oinarrizko ekonomia da.
Mendian hartzen ditudan belarrak dendan erosi ezkero, azitrai sorta bakoitza 8 libera dira, eta egunean 20 bat behar ditugu.
Belarretan dirutza ordainduko genuke.
Gainera gustura hartzen ditut.
Chef jator, irudimentsu eta aurreztaile honek 600 liberako degustazio-menua ematen du.
Edouard Loubet chef frantses gazteena da
Michelin Gidan izar birekin,
Gida Gorrian alegia.
Harrigarriki, Edouard buruxkaketari petoa da, edo hobeto, biltzaile petoa.
Ikustekoa da, bere txapela eta alkandorarekin.
Ez zapaldu sagarrak!
Baserritarrek utzitakoa hartzen dugu, edo arboletako azken frutak.
Hori baino hoberik ez dago pattarra edo fruta-gozokia egiteko.
Ez dut aukerarik galtzen.
Nolatan, zu bezalako sukaldaria buruxkatzen?
Gainera horrela produktua eta haren jatorria ezagutzen ditut.
Ez dut Italian konjelatutako produkturik nahi batek daki noiz hartua eta noren oniritziarekin.
Mahats eta ardoaz ari garelarik...
Goazen, Isa!
...onena eskualde tipiko batera joatea.
Borgoinara goaz.
Bidean kamioi pilo bat, haurtzaroan gustoko genituen motatakoak.
Aurreratzen eta begiratzen ditugu.
Demaseko batek pasatu gaitu, kotxe garraioan, eta hona beste bat.
Orain geuk aurreratu dugu, hau pasatzea pixkat kostatu zaigu.
Haur-jolasa bezelakoa da.
Borgoinan gaude.
Beaune, niretzat, batez ere Les Hospices da, eta Van der Weydenen margoa,
Azken Judizioa.
Mikel Goiaingerua hildakoen ekintzak pisatzen eta juzkatzen ari da.
Berpiztuko direnak arinak dira, infernuan sufrituko dutenak berriz, astunak.
Uzta amaitu da, baina mahastietan ez dago ez mahatsik ez jenderik.
Zergatik?
Jatorri Izendapenaren barruan mantentzeko, urteko ekoizpena mugatua izan behar da.
Beraz, sail bakoitzeko kuota jakin bat duzu.
Etxean ez dut buruxkaketarik ezagutu.
Ardogileak hortik babesten baitira, izan ere... jendeari mahastian buruxkatzen utzi ezkero, nola jakin pertsona horrek eskala handian ala txikian bilduko duen?
Mahasti hauetan mahats guzti-guztia jaso da, kuotatik gainerakoa lurrean utziz.
Horrela lehortuz inork ezin du aprobetxatu.
Gure lanbidea eta kapitala babesteko neurria da.
Hor ikusten duzuna, bigarren belaunaldiko mahats heldugabea da, edo errekruta ere esaten zaio, eskualdearen arabera.
Errekrutak.
Soldaduak bezala?
Bigarren uzta denez, ardo gutxi eta merkeagoa ateratzen da,
"buruxkaketa ardoa" esaten zaio.
Mahaiko ardo merkea da.
Ardo handien eskualdea ez da buruxkatzeko ona.
Buruxkaketa debekatua dago Borgoinan.
3 edo 4 urte da halakorik ez dela.
Tristea da, baina horrela da.
Buruxkaketa polita zen.
"Horra buruxkaketaria, poliki oinez,
Eroritako alea jasotzen,
Segalariak atzean utzitakoa...".
Harrigarria, buruz dakizu!
Aitaren lurrak hartu nituen.
Mahatsetik botilara, ni naiz prozesu osoaren gidaria.
Ez dut ardandegi-zainik.
Nadinerekin batera, botilaratzeko onena aukeratzen dut.
Jean Laplanche, mahastizale kartsua, beste ofizioa ere badu: psikoanalista.
Analisia egiten dut, baina batez ere teorikoa naiz, edo hobe psikoanalisiaren filosofoa.
Zein da zure berezitasuna?
Gizakiaren psikean "bestea" "egoaren" gainean integratzen saiatu naiz, hau da anti-ego filosofia garatu dut, gizakia "bestearengan" sortzen dela erakusten duen filosofia.
Nola darama bizitza doble hau?
Bizirik mantentzen nau.
Senarra psikoanalista eta ardogilea izatea.
Denbora asko dela.
Laster beteko dira 50 urte ezkondu ginenetik, 2000 urtean.
Esan iezadazue nola ezagutu zineten.
Jende guztia bezela, dantzaldian!
Baina hori ez zaio inori interesatzen!
Zerbait esan behar dizut, mundu osoak jakin dezan.
Ezagutu nuenean, flasha izan zen.
Ikusten?
Ezinezkoa zen hura ez ikustea, zeraman arroparekin.
Cote d'Azurretik etorri berria zen, bere itxura hain zen...
Kotoi gorriko txapela zuen, alkandora berdea, prakak, hori biziak, kalamuzko espartinak...
Eta bera, nola zen jantzia?
Nik ez nuen horrelako flashik igarri.
Nirea geroago izan zen.
O, gaiztoa ni!
Egia al da, Huguette?
Hau Laurent da, gure semea.
Ez dakit buruxkaketaria edo harraparia den.
Baina nik Glanumeko arrasto erromatarretaz ari zinetela uste nuen, Saint-Rémykoak alegia.
Nik ez dut sekula lurrekoa jaso.
Izan ere, ez da berdin lurrekoa edo landarean dagoena jasotzea.
Baina landarekoa jaso izan dut, bai.
Zein alde dago?
Batetik zintzilik dagoena hartzen duzula, eta bestetik, behetik gora datorrena.
Olibak, laboreak.
Almendrak.
Pikuak, marmelada egiteko.
Pikuak ere zintzilik baitaude.
Hona naturaren miraria!
Heldu-heldua eta ederra!
Hau da hau zeruko fruitua.
Zerbait esango nuke, baina... fruitua jabearena da eta nahi duena egin dezake.
Hau alkoholez gainezka dago, zizpatuko naiz.
Edonola ere, nolako mizkina den jendea.
Ez dute buruxkatzen uzten, zikoitzak dira.
Arboletan asko geratzen da.
Uzta amaitu da.
Ezin al dira jan?
Jendeari hartzen ez al diozue uzten?
Azaren uzta pasatu da, ale batzu baino ez daude, han eta hemen.
Aza hauek har ditzakete, inolako zigorrik gabe,
Avignon inguruko buruxkaketariek.
Hona tomate bikainak.
Makinak ez ditu hartzen baxuegi dauden aleak.
Tomate guzti hauek, nire biblia den kode penal hau bezain gorriak, jaso daitezke.
Ez da neuk esana, kode penalak baino,
R-26.10. atalean:
"Egunsentitik ilunabarrera buruxka daiteke".
Horra lehen baldintza.
Bigarren baldintza hau da:
buruxkaketa, uzta ostean egitea.
Eta hemen, bistan denez, uzta amaitu da.
Aintzinako zuzenbide liburu batean agindu bat aurkitu nuen, ediktoa hobe esanda, 1554ko azaroaren 2koa.
Gaurko legeak dioen gauza bera zioen:
pobreei baimena ematen zaiela, uzta amaitu ostean buruxkaketan aritzeko.
Testu zaharrak pobreei buruz ari dira.
Baina nola kontsidera ditzakegu, plazer hutsez buruxkatzen dutenak?
Zerbaiten premia dutela ematen du.
Plazerrarengatik buruxkatzen badute, agian plazerraren beharra dute.
Beraz, baldintzak eta epeak errespetatu ezkero, lehengo pobreek bezala buruxkatu dezakete.
Eskerrikasko.
Nik ere kamera txikia aza koloretsuen artean paseatu dut, beste landare atseginak filmatuz.
Irudi eta emozioen buruxkaketa mota hau arautu gabe dago, eta hiztegian, figuratiboki, buruxkaketa izpirituaren aktibitatea da.
Egindakoak, gertakariak buruxkatzea, informazioa buruxkatzea.
Nik, memoria asko ez baitut, buruxkengatik gogorarazten ditut bidaiak.
Japonetik bueltan, maleta oroigarriz beteta ekarri nuen.
gutunak ditut;
landare bat lehortu da; besteak ez.
Sabaiko hezetasunari begiratzen diot;
ohitua nago.
Polita da.
Paisaia ematen du, koadro abstraktua,
Tapies bat,
Guo Qiang bat,
Borderie bat.
Itoginak daude.
Nire maleta ireki dut.
Rembrandten koadroak zeuden, benetako Rembrandtak.
Saskia, detailean.
Eta nire eskua detailean.
Izan ere, nire proiektua hori da:
esku batekin bestea filmatu.
Izugarria da.
Aparta benetan.
Piztia bezala sentitzen naiz.
Txarrago: pizti ezezaguna bezala.
Eta hona Rembrandten autoerretratua.
Baina gauza bera da; beti autoerretratu bat.
Maurice Utrillorena, berriz, museo txiki batean ikusi genuen,
Sannoiseko Udaletxe zaharrean.
Herverekin hitzegitera goaz,
VR99 ezizenez ezaguna.
2000 urtean, VR2000 ezizena du.
Jendeak nahi ez dituen objektuak berreskuratzen ditugu, kalean.
Horretarako, mankomunitate eta udaletan horrelako mapa txikiak egoten dira, kaleak, auzoak eta egunak zehaztuz
gauzak berreskuratu ahal izateko.
Gehiago dirudi gauzak non bota behar diren esateko, ezta?
Bai, egia.
Nire erara irakurtzen dut, noski, hor aurkitzen baitut nire materiala.
Besteak beste, margolaria eta berreskuratzailea naiz.
Gauean aritzea dut gustoko.
Bizikletaz ibiltzen naiz, beraz gauza txikiak baino ezin ditut hartu.
Errazagoa da erakustea.
Irudiak egiten ditut berreskuratutako materialez.
markoak egurrez.
Kontserba ontziak, harbela...
Baita neuk erabilitako zigarro-paper kaxak ere.
Berreskuratutako gauzek hauxe dute ona:
iragana dute, bizi izan dira, eta bizi daitezke oraindik, aukera ematen bazaie.
Kalean paseatuz objektuak ikusten dituzu, eta nahi duzuna hartzen duzu, supermerkatuan bezela.
Gauza astunak ere aurki daitezke, eta bizkor ibili beharra dago, konpetentziarengatik.
Objektuak laster desagertzen dira.
Kalean utzitako Gabonetako opariak bezelakoak dira.
Aitona ere gauzak berreskuratzeko zalea zen.
Gauza asko zituen.
Beti maite izan dut gordailuen eta berreskuraketaren mundua, gizarteak bazter utzitako gauzak.
Haitzuloa bezalakoa da hau.
Horixe: nire haitzulo txikia da.
Errekuperatutakoa instalatzeko lekua.
Akumulatu beharra dago.
Babestua sentitzen al zara hemen?
Zerengandik?
Pertsonalki, ezerezerantz noa edo, hobeto esanda, gutxiagorantz.
Ahal den gutxienerantz.
Oraingoz pilatzen ari naiz, birziklatzeko materiala beharko dudalako.
Aurkikuntza kalean gertatzen da.
Objektuak deitzen nau, hemen lekua duelako.
Aurkikuntza errepidean ere gerta daiteke, guri gertatu zaigun bezala.
Ezkerretara, lantegi hutsa.
Bestaldean, errotulu bat: "Aurkikuntzak".
Antigoaleko dendak ezagunak dira, baina "Aurkikuntzak" erakargarriagoa da.
Egunon, zer moduz?
Egunon.
Gizon honen atzeko garia atera dut, eta robotaren atzean buruxkaketarien koadroa agertu da.
Konbinatuak daude:
Milleten Buruxkaketarien keinu apala, eta Bretonenaren prestutasuna.
Margolariak Larousse zaharra izango zuen.
Benetan, hau ez dugu prestatu,
Buruxkaketariak ustekabean aurkitu ditugu.
Koadroak berak deitu gaitu, bere lekua pelikula honetan dagoelako.
Errepidean berriz, Bodan Litnanskiren Ideal Palace ikustera goaz, oso bisitatua eta oso mediatizatua.
Errusiatik etorritako igeltsero erretiratu honek totem dorreak eraiki zituen aurkitzen zituen hondakinekin, mobylettearekin atoian ekarrita.
Sendoa da, oso sendoa.
Igeltseroa naiz.
Panpinak norbait dira.
Zer pentsatzen duzu senarrak egiten duenaz?
Bere afizioa da.
Ezin dugu geldiarazi, berea egiten uzten diogu.
Baina zure senarra artista da!
Zergatik ez?
Gauza hobeak badaude.
Louis Pons, esate baterako.
Berreskuratutako gauzak dira haren margotzeko gaia.
Objektuekin diseinatzen du, ausazko konposaketan.
Hemen inguruan ikusten duzun guztia nire hiztegia da, alferrikako gauzez osatua.
Jendearentzat zabor piloa baino ez da.
Niretzat, berriz, aukera piloa.
Bakoitza norabide bat da, lerro bat, naturan jasotzen dudana, buruxkatzen dudana alegia, eta horrekin sortzen ditut nire koadroak.
Arteak ordena jartzen du buruaren barruan eta inguruan.
Hemen latak, bobinak...
Ezkila baten mihia...
Gauzekin esaldiak egiten ditut.
Zabor pila batean dagoen kilkerra naiz.
Kaiolak ere interesgarriak dira, eta itsasontziak, bibolinak, eta horrelako gauzak,
eskema sinple berdintsua dutenak, baina ezin konta ahalako aldaerak onartzen dituztenak.
Koadroen markoak eta horrelakoak dira.
Hau kotxeen haizetakoak... zera... haizetako-garbigailuak dira.
Baina niretzat lerroak dira.
Lerroek espazioa orekatzen dute.
Berriz esku bat bestea filmatzen, eta kamioi gehiago.
Harrapatu nahiko nituzke.
Iraganari eusteko?
Ez; jolasteko.
Noirmoutier uhartea
Goiseko pausuarengatik eta ostrengatik famatua da.
Buruxkatzeko bi aukera daude:
ekaitz gogorren ostean eta marea bizietan.
Ekaitzek ostrak askatzen dituzte hondartzaraino ekarrita.
Gabon inguruan lanez gainezka aritzen gara, eta buruxkaketarientzat geratzen dira.
Ekaitzen biharamunetan agertzen dira.
Marea gora ongi ikusten da haztegietan, baina marea behera aprobetxatzeko buruxkaketariak marea taulak behar dituzte.
Urtero gatoz, marea bizietan.
Itsasoa jeitsi ahala atzetik doaz, eta aurkitzen dutena jasotzen dute.
Haztegitik erauzitako ostren bila ari dira.
Teorikoki, tinkoetatik hara geratu behar dira.
Kanpoan aritu behar dira.
Hoiek hurbilegi daude.
Batzutan ostra haztegietakoek ez diete ezer esaten, baina... besteetan liskarrak daude.
Ez gara haztegian sartzen!
Muga hemen inguruan da, baina...
Tira, batzutan pixka bat pasatzen dugu.
Arrantzaleek zerbait esaten badigute, alde egiten dugu.
Onartua dago, baimendua egon gabe.
Ez da ilegala, gutxienez.
Buruxkatzeko eskubidea beti egon da, eta badago oraindik.
Baldin eta haztegitik 10-15 metrotara egiten bada.
Zenbat har dezake jendeak?
Bakoitzak 3 kilo baino ez.
5 kilo pertsona bakoitzeko.
3 kilo txirla eta 5 kilo ostra, horrelako zerbait.
Pertsona bakoitzak 5 bat kilo har ditzake.
Pertsona bakoitzeko 3 dozena, baina askoz ere gehiago hartzen dute.
Batzutan ostra txikiak hartzen dituzte, jateko txarrak, olatuetan bueltaka hondarrez betetakoak.
Kostaldeko jendeak jaten omen ditu, eta gaisotzen direla diote.
Jura eskualdean uholdeak zeuden.
Dard ibaiak bidea itxi zigun.
Maite dut abereek geldiarazten nautenean.
Edo neu gelditzea haiek ikusteko.
Nenon familiarena, Apt inguruko mendietan, buruxkaketa kasu berezia da.
Mahats-sorta solteak baino, mahasti osoa baitago abandonatua.
Benetako uzta da hau!
Bai, iaz mahasti osoa inausi gabe gelditu zen.
Uzta osoa galduta.
Harrezkero begiz jota nuen, harrituta.
Bestela, basurdeek edo txoriek jango dute.
Egun horretan,
"inausteko hartazien dantza" filmatu eta gero, kamera itzaltzea ahaztu nuen.
Taparen dantza eroaren ostean, bisitatuko dugun mahasti-jabea apartekoa da:
buruxkaketariengatik kezkatzen baita.
Haurrei gehiegi jatearen arriskuak azaltzen dizkiet, baina nagusiei ez diet ezer esaten, jakinaren gainean daudelakoan.
Jerome Noel-Boutonek mahastien aintzinako argazkia erakutsi digu, jabea Etienne-Jules Marey zenekoa.
Ardandegian bere omenezko museo txikia dago.
Injeniaria eta fisiologoa, mugimenduaren kronofotografia asmatu zuen Mareyek, aurreikuspen handiz.
Mugimendua ikertu zuen.
Muybridgeren eta Lumiere anaien aurretik zinemagileen aintzindaria da.
Ohorea da haren senide izatea.
Marey aitaren aitona zen, nire birraitona.
Zehatzago esanda, nire aitona Mareyren suhia zen, haren emaztea, nire amona, Mareyren alaba baitzen.
Bouton abizeneko gizonarekin ezkondu zen, eta lur hau, berez Boutondarrena zena,
Mareyek erosi zuen.
Gero Bouton familiara itzuli zen alaba Boutondarrarekin ezkondu eta gero.
Bejondeizula!
Atzeko dorre hori bere eskuekin eraiki zuen, bere kamerak instalatzeko.
Hariak jarri eta itxaroten zuen.
Pasatzen ziren animaliek aktibatzen zuten kamera.
Begira etxola hori;
hortik, Mareyek, bere fusil kronofotografikoarekin, txorien hegaldia hartzen zuen.
Horra Demeny, Mareyren laguntzailea, fusilari eta pelikula-bobinari eusten.
Mutil txapelduna nor den jakin nahiko nuke.
Mareyren esperimentuen irudien aurrean, eta pelikula zatiak ikusita, alde teknikoa ahantz daiteke, ikuste hutsarekin gozatuz.
Gure trenak Austerlitzeko geltokia uzten du, eta, kasualitatez, abiadura moteltzen du
Ivryko zabor biltokitik pasatzen ari garela.
Gaiari helduko diogu berriz,
Pradesera bait goaz, Joana musikariak esana.
Han gazte batzuk legearekin arazoak izan omen dituzte, supermerkatu bateko zaborrontziak hondatzeagatik.
Itxuraz, norbaitek lixiba isuri zuen zaborrontziko janariaren gainean.
Erreportaia egitea pentsatu nuen, protagonista guztiekin bilduta:
plazan bildutako gazte koadrila, supermerkatuko zuzendaria,
baita epailea ere, emakume konprometitua eta adeitsua.
Gehiago jakin nahi nuen etxegabeko gazte hauei buruz, eta legearekin duten arazoaz.
Hutsik dauden etxeak ezin al dira ireki?
Horren alde nengoke soineko hau jantziko ez banu.
Ederto geratzen zaizu bada!
Ekintza biolentoa erreprimitu dut.
Lixiba isuri aurretik?
Zaborrontziak iraultzen zituzten janari bila, eta nire langileek zaborra jaso behar zuten goizero.
Horrek legea betearaztera bultzatu nau, lixiba isuriz; ez zaie gustatu noski.
Zaborrontzi batzu irauli, hiru graffiti eta tomate batzu hormaren kontra.
Kamera hori hautsi zuten.
Itxita zegoen, pixka bat eskalatu behar izan genuen.
Hesiaren gainetik pasa ziren, jabego pribatuan sartuz.
Epaitegira etortze hutsa zigorra da arau guztiei bizkar ematen dieten gazte hauentzako.
Zaborra besterik ez dugu hartu.
Helburua ez da isuna jartzea, helburua arauak gogoraraztea da.
Bakoitza bere paperean mantentzen da.
Gazteak haiengandik espero dena diote.
Ez naiz hain antisoziala.
Haien edertasuna pena bihurtzen zaigu, zakarrontzietatik elikatzen direla ulertzen dugunean.
Epelak esateko aprobetxatu zuten.
Haluzinatzen ari al zen galdetu nion, eta tribunalari men ez egitea egotzi zidan.
Burua joanda zuela esan genion, eta berak: "Idatzi hori!".
Saio epiko hau kontatzen hasita, gazteek ez dute amaitzen.
Ni ere gaiari bueltaka nabil, hoteleko gelan.
Zabortegietan dabilen jendea filmatu eta filmatuko dugu.
Arrazoi desberdinengatik aritzen dira.
Bakoitzak bere erara bizi du.
Zer moduz?
edozer birziklatzen du".
Bai, errekuperatutako gauzetatik bizi naiz ni, ia %100ean.
Ergelkeria hutsez!
Yogurt batek adibidez, iraungitze fetxa pasatua badu,
"Ene bada, hau ezin da jan, hil egingo nau!".
Hori tontakeria!
Oso erraza da janaria ongi dagoen edo ez jakitea, usainari erreparatzea nahikoa da.
Lana, soldata, segurantza sozialeko zenbakia...
Beraz ez duzu premiarengatik buruxkatzen?
Ez, inondik inora.
Niretzat etika kontua da.
Eskandalugarria baita niretzat kaleetan alferrik galtzen den guztia.
"Erika" bezalako katastrofeengatik berreskuratzen da hainbeste.
"MAREA BELTZA HELDU DA".
Burua eskubira.
Gaixoa...
Itsas txoriak, martinak, pottorroak, pinguinoak,
Total Finaren petrolioak zeharo izorratu dituenak, zeharo izorratuak jarraituko dutenak gehiegi kontsumitzen duen gizarte honen erruz...
Garbituak izan arren, hegaztiak sareetan trabatuko dira.
Haiengatik borrokatzen naiz ni.
Besteak etxean leher daitezela, haien zaborraren gainean.
Beti erabiltzen dituzu botak?
Bai, katiuskek bi abantaila dituzte.
Inguru latzetarako egokiak dira.
Alde psikologikotik, berriz, bota hauekin herriko jauna sentitzen naiz.
Ergel hauek dena botatzen dute, eta ni atzetik nator pagotxa aprobetxatuz.
ZABOR EDERRA
Zaborrontziei buruzko erakusketa bat antolatu zen, haurrei erakusteko zaborra nola bereiztu behar den.
"Zabor Ederra" gunean koloreak maite dituzte, eta haurrek zabor piezatxoekin jolasten dute.
Hau kalean jasotako plastikoa da.
Gino Rizzik brikolaje tailerra darama.
"Petit Suisse" ontziekin loreak egiten ditu eta plastikozko botilekin, mobilak.
Non amaitzen da jolasa, eta non hasten da artea?
CARTIER FUNDAZIOA ARTE GARAIKIDERAKO
Sze artista amerikarrak mobil erraldoiak egiten ditu gauza txiki pilarekin.
Errekuperatutako tresnak arte-merkatuan saltzen dira, bai prezio altuetan saldu ere.
Edonola ere, museoetan hondakinak txikiak, politak, garbiak eta koloretsuak izaten dira.
Ikusi al dute inoiz umeek nola erabiltzen diren erratz hauek?
Eman al diote inoiz bostekoa kale garbitzaile bati?
Hau da auzoko bizitza.
Hementxe bizi naiz,
Benetan pozik nago hemen egoteaz, naturaz inguraturik.
Ikus dezakezunez, paradisua baino txarragoa da.
Salomon txori erraria bezelakoa da.
Ailegatzen da, etxean sartzen zaizu, eta egun batean desagertu egiten da.
Halako batean itzultzen da, gero badoa berriz...
Hemen den hirugarren aldia da hau.
Egunero, hemendik ateratzen naiz.
Alde guztietatik ibiltzen naiz, ezker-eskubi begira, botatako gauzen bila.
Ez ukitu ezer!
Ez al duzu esandakoa ulertzen?
Goizero ibiltzen naiz, gauzaren bat edo beste hartzen...
Loteria bezalakoa da.
Bai goxoa!
Pila bat dago.
Behar al duzu?
Egon, hark agian...
Ogirik nahi?
Hemen behar dudana hartzen dut.
Batzutan txarkuteriako gauza onak daude, bestetan oilaskoa... denetik pixka bat.
Salomonek aurkitu dituen oilasko izterrak dira.
Labean erreko ditut hondatu baino lehen.
Hilebetez jango duzue untxia eta oilaskoa!
Ez arduratu horregatik.
Beti dago norekin partekatu.
Auzokoei ematen diegu, alboko emakumeari bereziki.
Hau ongi dago.
Orain momentuan, 1, 2, 3... 4 hozkailu eta 2 izozkailu ditugu, geuk jaso eta konpondutakoak.
Neuk konpontzen ditut, eta gero saldu edo... auzokoei ematen diet.
Kalean hozkailu pila bat aurki daitezke.
Batzutan badabiltza, bestetan ez.
Villeneuve sur Lot herriko kolektibo batek hozkailuak biltzen ditu, dekorazio elementu bihurtzeko.
FRIGO MANIFESTAZIOA
Gure kideak askatu!
Nire bizilaguna, Denfert Rochereauko lehoia brontzezkoa da.
Nire laguna, Arleseko lehoia harrizkoa da.
Goizean goiz iritsi ginen hara.
Barraketako jendea lotan zegoen oraindik, eta gizon bat ikusi nuen ibaiari begira.
Ez nekien berarekin hitzegin edo ez.
Urrutixeago, Rhone ibaian behera, paradisuko baratze batean, badatoz buruxkaketariak.
Ezagun dira haien kaxa, zaku eta plastikozko poltsengatik, sagar-biltzaileen ontzi estandarrekin zerikusi gutxi dutenak.
David naiz, Mas La Cape baserriko enkargatua.
Sarri ematen dugu baimena buruxkaketan aritzeko, gure sagar-biltzaileen ostean, betiere 10 metro atzetik mantenduta.
Hara, arboletan asko daude oraindik.
Guk aprobetxatzen ditugu.
Galdu ez daitezen hartzen ditut, norbaiti emateko, konpota egiteko, edo zerbait.
Zulorik ez dutenak baino ez ditut hartzen, nire haurrak oso bereziak direlako.
Fruta onenarekin ohituak daude.
Hau hondatua dago; bota egingo dut.
Buruxkaketan ere aukeratu behar baita.
Sagar honek ez du zereginik.
Pertsona itsusi eta ergela bezelakoa da.
Txikia, eta eguzkiak errea.
Balio komertziala: zero.
Jendeari ezin diogu galerazi sagarrak hartzera etortzea behin uzta amaitu dugunean.
Beraz buruxkatzea baimentzen dugu data jakin batzuetan.
Autoen matrikulak hartzen ditugu, edo motozikletei NAN-aren fotokopia, eta halako eta halako daten artean buruxka dezakeela esaten diogu.
Ez al da arau zorrotzegia?
Aukeran dago: hori, edo ezer ez.
Behin pertsonaren izena hartuta, 200 kg. hartu ditzake, baina ez dit inporta gehiago hartzen badu ere.
Harentzat hobe.
3 hektarea duen soro honetan, gutxienez 10 tona jaso gabe utziko dira.
Buruxkaketarientzat nahikoa lan.
Adarren eta hostoen atzean arakatu behar duzu.
Otzara betetzeak denbora eramaten du.
Hara: hemen nahikoa erori dira.
Orain jasoko ditugu.
Orain pinazi bila ari naiz.
Zurekin ez da ezer alferrik galtzen!
Negutegi honetan tomate uzta amaitu dute.
Hemen utzitakoak hartuko ditugu, tokia garbitu baino lehen.
Hona tomateak...
Hau natura da; berreskuratu behar dugu.
Nahiago dute guk aprobetxatzea.
Edonor sartu al daiteke negutegietan?
Ez dut uste; ez dakit legeak zer dioen...
Negutegiak uzta egiteko tresnak dira.
Buruxkaketariak legea errespetatu ezkero, nekazariak ezin du ezer esan, ezin ditu salatu.
Nahiz eta jabego pribatuan izan?
Gure nekazal abokatuak, Dessaud jaunak, buruxkaketaren arauak azaldu dizkigu.
Eta Espie andereak, hiri abokatuak, berreskuraketari buruz hitzegingo digu.
Buruxkaketaren arauek ez dute balio objektu hauentzat.
"Res derelictae" dira, jaberik gabeko gauzak.
Jabeak argi azaldu du bere nahia:
objektu hauek abandonatzea.
Kode Penalak bakarrik aipatzen ditu, zera esateko: jaberik ez dutenez, ezin direla ohostu.
Objektua hartzen dutenek jabetza legala eskuratzen dute.
Adkisizio berezia da, ez baitzaio inori hartzen.
Baina behin hartuta, hartzailearenak dira, atzera bueltarik gabe.
Eskerrikasko.
Ez horregatik.
Koltxoiak kalean, garbigailuak, hozkailuak...
Makurtu zaitez eta hartu behar duzun tresna, sukaldeak, besaulkiak, kuxinak, aulkiak eta telebistak...
Makurtu zaitez eta har itzazu, kaleko berreskuraketaren rap-a!
Hondatutako telebistak.
Pila bat telebista ikusi ditut;
minutu gutxitara, norbaitek kobrea hartzen zuen.
Deflekzio bobinen haria da.
Pantaila majikoari begira hasi nintzen film honi buruz pentsatzen,
TB-an emandako eklipsearen ostean.
2000 urtearen ospakizuna TB-an ematen ari zirela jarraitu nuen.
Eta filma maiatzaren 1ean amaitu nuen.
Batzu, hainbesteko biolentziarik gabe, etxera eramaten dituzte TB-ak, konpontzeko asmoz.
Traste zaharrak ateratzeko gau batean,
François Wertheimerrekin buelta bat eman nuen.
Nire pelikula bateko musikaren egilea da, baita kantaria ere.
Badira 25 urte beti zuriz jantzita ibiltzen dela.
François kuriosoa da, buruxkaketa maite du, baina ez zuen gustoko ezer aurkitu.
Erloju hutsa begiratuta, bertan utzi zuen.
Neuk jaso nuen, etxera ekarrita.
Orratzik gabeko erlojua, niretzako egokia.
Horrela denbora ez da pasatzen.
Zaborra, hondakinak, errefusa, ustela eta zikinkeria filmatzea maite dut.
Baina ez dut sekulan ahazten, azokaren ostean hortik bizi den jendea dagoela.
Ordu bi eta gero, nire erosketak eginak ditut, eta zain nago azoka amaitu arte.
Perrexila jaten ari zen batean hurbildu egin nintzaion.
Sarri jaten al duzu perrexila?
Bere erantzunak txundituta utzi ninduen.
Hurrengo asteetan behin eta berriz filmatu nuen, soinuarekin eta soinu gabe, eta tarteka hitzegin zidan.
Azoketako buruxkak hartuta, gauza gutxiago erosi behar dut.
Ia-ia barazkijalea naizenez, janaria aukeran dut.
Ez dut asko irabazten, baina jan egin behar dut halere!
Botatzen den guztia ikustea...!
Merkatuetan fruta lortzen dut, barazkiak ere bai...
Gazta ere, gutxi batzutan.
Fruta asko jaten dut, sagarrak-eta.
Hemen nahi adina sagar aurkitzen dut.
Zure elikaduraren oinarria al da?
Ogia ere jaten dut.
4:00etan jaikitzen naiz, trena hartu eta 5:45etan heltzen naiz Parisera, Montparnasseko geltokira.
6:00 eta 7:00ak artean, bezperako ogi guztia botatzen dute.
Ogitegi ondoan zakarrontzi bat egon ezkero, seguraski sandwitxak, ogia eta horrelakoak daude bertan.
Deigarria egiten zait zure kezka...
Biologia ikasi nuenez, normala da gauza hoiei erreparatzea.
Irakasle laguntzailea izandakoa naiz.
Ikasketak ditudala dakitenean, jendeari arraroa egiten zaio nire lana.
Kalean aldizkariak saltzen ditut.
Gehienetan geltoki parean.
Ni bizi naizen aterpetxean, bizilagunen %50a analfabetoa da.
Gehienak Mali eta Senegaleko etorkinak.
Duela 8 urte ailegatu nintzen aterpetxera, eta 6 urte daramatzat alfabetatze eskolak ematen.
Ez dut eskola sistemarekin zerikusirik, bolondres bezela aritzen naiz.
Arratsaldero irakasten dut 19:00ak inguruan hasita, 21:00ak ingurura arte.
Ikasgela Alainek berak apaindu du, nahi dutenean sartu eta irteten diren ikasleentzat.
Ac, ec, ic, oc...
Hemen duzue adibidea:
"ak-tibitate nok-turnoa".
Hori da, aktibitate nokturnoa.
Zer da "nokturnoa"?
Zer da arrakasta?
Arrakasta... ez al da portaera bat?
Bizitzan garaitzea.
Norbaitek garaipena lortzea.
Ospetsua?
Gehiago da, zeraren izpiritua...
Arrakasta.
In-tsek-tu... era-bil-garri bat.
Adibidez?
Labezomorroa.
Ez dakit erabilgarria den, baina intsektua da.
Gizon hau aurkitzea izan da film hau egiterakoan gehien inpresionatu nauena.
Bere gaueko lanaren berri izatea, bolondres bezela, periferiako soto batean.
Beste inpresio gogorra gauza erabat desberdinarekin hartu dut.
Nire eskariz, Villefranche-sur-Saôneko museoak sotoko biltegietatik
Hédouinen koadro bat atera zuen.
Nik argazkian ikusia nuen, zuri-beltzezko katalogo batean.
Brigitte kontserbatzaileak, Julie laguntzailearekin, lo zeuden koadro asko "esnatu" behar izan zituzten nik ikusi nahi nuena aurkitzeko:
"Buruxkaketariak ekaitzari ihes egiten".
Egun argiz ikustea, eta ekaitz aurreko haize boladak oihala mugitzen sentitzea, plazer handia izan zen.
# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2010
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Everest mendia... 8.848 metro...
Lurreko punturik garaiena...
Liluragarria eta hilgarria.
1920. hamarkadan mendi hau konkistatzea zen desafiorik handiena, eta abenturaren urrezko arotik zetorren.
Everest zen zeruaren ertza, eta askok uste zuten gizakiak ezin zuela bertatik bizirik atera.
Baina ez George Malloryk.
"Everest da gizakiaren azken konkista handia... ametsik zoroena".
George Malloryk amets egin zuen bera izango zela 1. gizakia Everest igotzen.
1924ko ekainaren 8an, gabardinaz jantzita eta iltzedun botekin, bera eta bere eskalada-kidea, Sandy Irvine, tontorretik 244 metrora ikusi zituzten azkenengoz.
Orduan, hodeiak iritsi ziren...
Sekula gehiago ez zituzten berriro bizirik ikusi.
Askok uste zuten Everest ofizialki konkistatu baino 30 urte lehenago,
Hirurogeita hamabost urte igarota Mallory eta Irvine desagertu zirenetik,
Conrad Anker mendizaleak parte hartu zuen espedizio batean haien gorpuak bilatzeko Everesten goi aldean.
Conrad, etorri mesedez.
Jaitsi egin naiz 26,7ra - txanda.
Anker bere kasa zebilen.
Conrad, bilaketa-eremua baino askoz beherago zaude.
Gorago jo behar duzu - txanda.
Jakinminak jota nenbilen.
Gelditu eta jiratu egin nintzen... gune zuri bat zegoen han.
Kolore hark argia zurrupatzen zuen, eta marmola bezalakoa zen.
Hurbildu ahala, konturatu nintzen eskalatzaile ingeles aitzindari haietako baten gorpua zela, mendian izoztua.
Une batez pentsatu nuen:
aurrera egin dezaket eta neuk gorde aurkikuntza.
Talde-bilera.
Talde-bilera derrigorrezkoa - txanda.
Jainkoarren!
Jainkoarren!
George Mallory eta biok, 75 urtek banatzen zituzten gure bideak.
Gure izekok deitu eta esan zidan ahots txikiz telefonoan:
"Suzie, gure aitaren gorpua aurkitu dute Everest mendian".
Txundituta nengoen, erabat hunkituta.
Oso zirraragarria izan zen jakitea non zegoen gure aitona, eta zelan hil zen.
Haustura bikoitza zeukan eskuineko hankan, belaunaren gainean, hilgarria Everesten.
Besoak zabalduta zeuzkan, saiatu izan balitz bezala bere atzamarrekin zulatzen mendiaren alde hau.
Azkenengoz ikusi zuten bizkarrean goian, mendebalerantz egiten, tontorrera.
Baina aurkitu nuen handik urruti, ekialderantz.
Beraz, Mallory itzulerako bidean zen, beharbada gailurretik bueltan.
Bere eguzki-betaurrekoak, ezinbestekoak elurraren distiratik babesteko, bere poltsikoan zeuden.
Beraz, iluntzen ariko zuen.
Bera eta Irvine lotuta zeuden kotoizko soka fin batekin.
Nekatuta zeuden, erabat akituta, bat ere energia barik, eta buruak ondo erantzun ezinik.
Malloryk gurutzatu egin zuen ezker hanka apurtutakoaren gainean, mina gutxitzeko.
Minutu kontua zen, ordu erdi asko jota, hil aurretik.
Gailurra egin al zuen Malloryk ia hiru hamarkada lehenago lehen igoera ofiziala baino?
Gauza asko aurkitu genituen haren gorpuan...
Dokumentuak eta gutunak, egoera onean 75 urte geroago.
Eskumuturreko erlojua, ugertuta eta geldi 5:10ean.
Betaurrekoak, bere txalekoaren barruan.
Altimetro bat, apurtuta eta orratz barik.
Baina gauza bat falta zen, oso inportantea:
Ruth emaztearen argazkia, zeina agindu baitzuen tontorrean utziko zuela.
Argazkia falta zen
Mallory gailurrera iritsi eta bertan utzi al zuelako, azken adierazpena Ruthekiko maitasunari?
Azkenengoz ikusi zuten gailurretik 244 metro beherago,
Bigarren Maila nabarmen zailetik gertu.
Mallory gai izan bazen gailurra egiteko 1924an, berak eta Irvinek eskalatu behar izan zuten amildegi hau
8.534 metrora, hor nonbait.
Sekula ez da egin igoera libre baieztatua Bigarren Mailara.
Gaur egun igotzen duten guztiek erabiltzen dute metalezko eskailera bat
1975ean txinatarrek haitzean iltzatu zutena.
Itzuli nahi dut Everestera, igoteko Bigarren Maila,
Malloryk aurre egindako egoera berdinean.
Amildegi hutsa zen Mallory eta Irvine hara iritsi zirenean.
Aurretik inor ez zen hantxe izan.
Izango zen mendizaletasunaren balentria izugarria, baldin eta lortu balute.
Abentura, arriskua...
Zenbait jende hazi egiten da egoera horietan, bilatu egiten dute, gainditu nahi dituzte euren mugak.
Mallory da horietako bat.
Mallory Cheshiren hazi zen, Ipar Ingalaterran.
Lehen eskalada inportantea Mobberleyn egin zuen, bere jaioterrian.
Malloryren aita bikarioa izan zen eliza honetan.
Eta hementxe izan zen mutikoak ihes egin eta eskalatu zuela elizaren gailurreraino, 7 urte zituela.
Imajina dezakezue hura...
Eskalatzeko lekuak bilatzea, horixe haren pasioa bizitzan.
Pentsatzen dut zenbait eskalatzaile beste era batera daudela eginda, gurekin alderatuz gero.
Gure aitonak ez zion beldurrik altuerari, ez amildegiei, ezta halako ezeri ere.
Eskalatzeko modu bat zeukan, erabat bestelakoa besteen ondoan.
Ematen zuen haren besoek eta hankek jan egingo zutela mendia, eta bera hasiko zela gainetik zabaltzen, olatu baten gisa.
19 urte zituela, Mallory Cambridgeko Unibertsitatean sartu zen kultur nahasmen handiko garai batean.
Mallory iritsi zen Cambridgera 1905ean, eta murgildu zen ideia-zurrunbilo hartan, elkarte sekretuetan, sexu, gizarte eta bestelako gaiak lantzen.
Begi-bistakoa zen karisma nabarmena zuela, presentzia xarmangarri moduko bat, atentzioa ematen zuena, eta begiratzera behartzen zintuena.
"Nire burua dago matxinada etengabean.
Uste dut beti izango dela horrela".
Ameslaria zen...
Eta Cambridgen zegoen amets indartsuetako garai batean.
Azkenean, amets hark Everest mendiaren itxura hartu zuen.
Garai hura zen esplorazioaren urrezko aroa.
Malloryk ikusi zuen munduko beste guztiek bezala zelan Amerika, Norvegia eta Britainia Handiko esploratzaileak lehiatzen ziren lehendabizi Ipar Polora eta gero Hego Polora iristeko.
1912an Scott kapitaina, abenturazale britainiar gogoangarria, hil egin zen, saiatu zenean lehena iristen Hego Polora.
Tragedia hark Mallory ere inspiratu zuen.
Garai hartan gainbehera zihoan Britainia Handiaren inperioa.
Hura berrindartzeko moduak bilatzen ari ziren.
Beraz, arreta Everest mendian zentratu zen, azken aukera moduan:
Hirugarren poloa.
Neurtzaileek kalkulatu zuten Everest zela mendirik altuena munduan.
Baina sekula mendebaldarrik ez zen izan 65 km. baino hurbilago.
Mallory obsesionatu egin zen mendi batekin, sekula ikusi ez zuena.
"Everest da mendirik altuena munduan.
Gizakirik ez da iritsi bere gailurrera.
"Bere existentzia desafio bat da unibertsoa konkistatu nahi duenarentzat",
Mallory liluratuta zegoen ez bakarrik Everestekin...
Maitemindu ere egin zen Ruth Turner 21 urteko gaztearekin.
Hasiera-hasieratik, adoraziozko gutunak idatzi zizkioten elkarri.
"Nire laztana,"
Zu ikusteko irrikitan nago.
Zure ezpanak musukatu eta zure begietara begiratuko nuke eta zu, zu, zu, neure ondoan,
"indartsu eta lorios, eta maitakor eta irribarretsu".
"Ezin dut berbarik aurkitu adierazteko zer sentitzen dudan zuganako.
Benetan zu ezagutu nahi zaitut, eta maitatu gero eta gehiago.
"Nire potxoloa, zure Ruth maitea".
George eta gure amama Ruth zoroki maitemindu ziren 1914an.
Biak ziren idealistak, eta kideko espirituak ikusten zituzten batak besteagan.
Ezkondu ziren Lehen Mundu Gerra hasi baino hiru egun lehenago.
Mallory armadan sartu zen eta aurrez aurre begiratu zion heriotzari beste behin,
Sommen gudukatuta, gizakiak bizi izandako batailarik handiena.
"Hemen ez dago kalkulurik heriotzarekin.
Bitzitza agertzen zait opari gisa".
Malloryk ikusi zuen Lehen Mundu Gerrak eragindako sarraskia.
Bere soldadu lagunak, batzuk metro pare batera, alemanen bonbek hilda.
Bazekien bizitza zein hauskorra den.
Eta hori jakinda, nahi zuen topera bizi.
Nahi zuen azken desafioa.
Eta hori, 20. hamarraldian, Everest mendia zen.
Behin gerra amaituta,
Londresko Geografia Elkarteak planeatu zuen lehen espedizioa Everestera.
Mallory behar zuten, izugarri trebea zelako eskalatzen;
Berak haien babesa behar zuen, bere obsesioa gauzatzeko.
Malloryk bere gain hartu zuenean lehen espedizioa 1921ean, hurbildu behar izan zen Everestera Tibet zehar, iparraldetik.
Nepaldarrek ukatu egin zieten sarbidea hego alde errazagotik, 1953an erabili zena Everest ofizialki 1. aldiz igo zenean.
Zortzi asteko bidaia eginda, azkenean Malloryk begirada jarri zuen mendian, hain denbora luzez burutik kendu ezinik izan zuena.
Erraldoi malkartsua...
Letagin zuri miragarria...
Haitz kolosala, elurrez estalia.
Mendizalearen ikuspegitik,
"ezin liteke imajinatu ikuspegi izugarriagorik".
Lehenbizi ikusi zuenean Everest, deskribatu zuen ia aurkari bat balitz bezala.
Oso ederra da, baina baita zatarra edo beldurgarria, ogro baten modukoa.
Ez zegoen maparik.
Inork ez zuen ezagutzen lur-eremu menditsu hura.
Eta lehen bidaia hartan, 1921eko bidaian, ezinbestekoa zen taldeak bide bat aurkitzea, eramango zituena gailurrera.
Hiletan, Malloryk zuzendu zuen bilaketa, baina gailurrerako bideak itzuri egiten zion.
Azkenean, abuztuaren bukaeran, aurkitu zuen bilatzen zuena...
Haran izoztu izugarri bat, kilometroetan sigi-saga egiten zuena beste tontor erraldoien inguruan, Everesten oinarri-oinarrirantz.
"Nire Ruth bihotzekoa,
Bide bat aurkitu dugu mendi handira doana".
Haranaren amaieran elurrezko horma bat zegoen, 300 m. garai.
Eta zeraman gain batera, Malloryk izendatu zuena 'Ipar Muinoa'.
Eta handik aurrera, munduko sabairaino.
"Finkatu dugu gailurrerako bidea abenturarik handiena probatu nahi duen edonorentzat".
Baina udaro montzoiarekin datozen elurte handiek ezinezko egin zuten eskalada.
Etxerako bidea hartu behar izan zuten.
Baina handik sei hilabetera, Mallory itzuli egin zen... orduko hartan kamera eta guzti, erakusteko munduari Everest.
Sekula inor lehenago baino gorago igo zen.
Baina sasoiaren amaieran,
Malloryk zamaketariak gidatzen zituela, hondamendia gertatu zen.
Elurtza handia jausi zen.
Iritsi ziren leku delikatu batera, malda hartara, erabat izoztua, eta abalantxa bat eragin zuten.
"Nire Ruth bihotzekoa,"
Zazpi gizon ausart hilda... eta nire errua da.
Betiko gertatu da,
"eta ezin dut ezer egin hori konpontzeko".
Abalantxaren ostean, George itzuli zenean Europara, ez zuen itzuli nahi Everestera.
Urrun egon nahi zuen gabeziatik eta arriskutik, eta baita abalantxaren oroimenetik ere.
Urruti egon zen denbora luzez, bi urte jarraian baino luzeago.
Berriro egon nahi zuen emaztearekin eta familiarekin.
Hiru haur zeuzkaten.
Gure ama zen George Malloryren 2. alaba.
Une hartan, uste dut, hasita zegoen pentsatzen etxean denbora gehiago egin behar zuela,
Ruthekin gehiago egon, eta umeak hazteko.
Baina beste espedizio bat ari ziren prestatzen...
Eta Malloryk etsituki nahi zuen bertan parte hartu,
Ruthen desioen kontra.
"Maite zaitut, eta zuk ere maite nauzu,"
eta horrek zoriona beharko liguke ekarri bizitza guztirako.
Baina benetan nahi zaitut.
Elkarrekin bizi nahi dugu beti, partekatuta pentsamenduak, pozak eta tristurak.
"Eta hori ezin dugu egin aparte, baina bai elkarrekin egonda".
"Oso gaizki pasatzen ari naiz, orekarien soka batean".
Tirakada latza litzateke alde egitea hemen geratu beharrean Ruthekin batera.
Baina latza litzateke beste batzuk ikustea,
"ni barik, zelan konkistatzen duten gailurra".
Malloryk izugarri maite zuen Ruth.
Hura zen bere etxeko ezkontide gozoa, eta ordezkatzen zuen erakargarritasuna etxean, familian,
Cambridgeko lautadetan itsasmailan.
Baina Everestek ordezkatzen zuen zirrara, abentura, bisioa eta mistizismoa.
Bere nortasuna bi polo haien artean zegoen.
1923aren hasieran krisiak gailurra jo zuen
Mallory itsasoratu zenean AEBetara, hitz egitera bere Everesteko abenturaz.
Bera izan zen izarra New Yorkeko Esploratzaileen klubean.
Irudika ditzaket entzuleak euren jarlekuen ertzetan jarrita
Malloryk hitz egin zien bitartean haizearen haginkadaz, apetitu faltaz, hotz izugarriaz.
New York Timesko kazetari batek galdetu zuen:
"Zergatik igo Everestera?"
Malloryk eman zion erantzun gogoangarria:
"Hortxe dagoelako".
Bi hitz horiek seguruenik bihurtu dira Mallory bera baino ospetsuago, eta iradokitzen dute fatalismo moduko bat, Malloryri zeriona.
Mendia hortxe dago, inork ez du igo, beraz, desafioa ere hortxe dago.
Horra gizona, zelanbait harrapatuta mendiarekin duen harremanean, ia maitagarri-ipuinen estilokoa.
Birritan izan da han, baina hirugarrenez joan behar da.
Beste norbaitek beraren lanean oinarrituta gailurra egitea, hori kostatu egiten zitzaion onartzea.
Azken batean, haiek ziren bere bidea eta bere mendia.
Egia esan, oso berekoia ematen du Mallory bezalako batek hori sentitzeak.
Baina barru-barruan mendizale guztiek dute halako berekoikeria puntu bat.
38 urte zituela, hauxe zen Malloryren azken aukera mendia konkistatzeko.
Conrad Ankerrek haren pausoei jarraituko die, bere espedizioa gidatuta, bai Everestera eta baita Bigarren Mailara ere.
Bere igoeran, Conradek asmoa du probatzeko arropak eta botak erreplikatzen dituztenak Malloryren gorpuan aurkitutakoak.
Haren arroparen erreplika erabilita, aukera izango dut hara itzuli eta ikusteko zelakoa izan zen Malloryrentzat Everest igotea 1924an.
Baina Mallory bezala, Conrad ere sufritzen dago
Everestekiko pasioa eta familiarekiko maitasunaren artean.
Nire familia kezkatuta dago bidaia honen inguruan.
Everestera noa...
Mendi hilgarria da.
Merezi du?
Merezi du zure umeak atzean uztea?
Zergatik zoaz mendi horretara?
Seguru ibiliko zara?
Badakizu maite zaitudala.
Eta hor ikus nezake, saiatzen ari nintzela esplikatzen nire emazteari eta umeei gauza segurua dela, eta ondo dagoela Everestera joatea, eta gauza zintzoa dela, erantzun berak zirela Malloryk izan zituenak Ruthentzat.
Badakit zer den mendizale baten emaztea izatea.
Eta badakit zer den etxeratzen ez den mendizale baten emaztea izatea.
Aurretik, Jennifer ezkonduta egon zen
AEBetako mendizalerik onenetako batekin, Alex Lowe,
Conraden mendikidea eta lagun minena.
Hil batzuk igarota Malloryren gorpua aurkitu ondoren,
Conrad Alexekin ari zen eskalatzen, mendiak beste bizi bat erreklamatu zuenean.
Abalantxa batek harrapatu gintuen Alex eta biok, eskalatzen ari ginela Himalaian.
Bera hil egin zen, eta ni, harengandik metro batera.
Begi-bistakoa zen erruduntasunaren eta minaren zama zeramatzala, zelanbait saihets zezakeelako Alexen heriotza.
Tragedia haren ondorenetan, elkarrekin komunikatu eta, halako batean, maitemintzera iritsi ginen.
Ez nintzen Jenniferrez soilik maitemindu, baita mutilez ere.
Jenniferri benetan gustatu behar mendizaleak, ni bere bizitzan sartu, ondoren ezkondu eta uzteko nik mutikoak adoptatzea, berak badaki-eta lan arriskutsua dela.
Mutilak, begira zer aurkitu dudan hor behean.
Jainko maitea!
Hau al da nire Halloween jantzia, ala hau jantziko ote dut Everestera noanean?
Uste izatekoa da serio hartu behar nauzuela.
Amak uler dezake.
Harrigarria da pentsatzea morroi haiek horrela joan zirela gailurrera.
Igoko zinateke Everestera arropa horrekin?
Ez nintzateke igoko Everestera.
Everestera igo aurretik,
Malloryk aukeratu behar zuen bere eskalada-kidea.
Hautagaien artean kimika-ikasle bat zegoen, 21 urtekoa,
Andrew 'Sandy' Irvine, mendizale hasiberri bat.
Sandy Irvine gure birraitonak adarretatik hartu zuen bizitza, eta aukeraren bat ikusiz gero bere aurrean, hartu egingo zuen.
Maite zuen antzerkia, maite zituen autoak, eta, denen gainetik, maite zituen emakumeak.
Izan zuen oso amodioaldi indiskretua bere lagun onenaren amaordearekin.
Izan zen eskandalu itzela.
Baina Sandy izan zen lehenik eta behin arraunlaria.
Eta Oxfordera iritsi zenean, aukeratu zuten parte hartzeko
Oxford eta Cambridgeren arteko estropadan.
Garai hartan, urteroko estropada izaten zen kirol ekitaldirik ospetsuena.
Irabazi egin zuten.
Eta Malloryk ikusi zuen Sandyrengan arraunlari handiek izaten duten ahalmena, arraunean segitzekoa, minetan egonda ere, norbere burua bultzatzekoa gizaki normalen mugak baino harago.
Baina bazegoen beste arrazoi bat Irvine aukeratzeko.
Malloryk behar zuen norbait teknikoa kontrolatzeko oxigeno-ekipoa, ezinbestekoa goi altitudean.
Eta Mallory ez bezala, Irvine oso praktikoa zen.
Sandyk eskatu zion Everest Mendiko batzordeari bidaltzeko berari 1922ko ekipo bat, plano eta guzti.
Orduak eta orduak igaro zituen bere gelan, Oxforden, hura hobetu guran, izan zedin arinagoa, gogorragoa eta ez hain hauskorra, eskalatzaileek erabil zezaten konfiantza handiagoz.
Sandy aparailuarekin hain praktikoa izateak garbi erakutsi zion Malloryri hura gizon egokia zela berarekin batera eskalatzeko.
Irvine bezala, Leo gaztea da, indartsua, berezko atleta, eta sekula ez du eskalatu goi altitudean.
Bigarren Mailaren 27,5 metroak saio arriskutsua izango da ezezagunerantz.
Oso kezkatuta nago altitudearen inguruan eta aklimatizazioaren gainean, aurretik sekula ez bainaiz izan hain goi, jakiteko ea ondo jasaten ez duten horietako bat izan naitekeen edo ez.
Ez diot huts egin nahi Conradi, eta seguru nago Irvinek ere antzeko presioa jasan zuela.
Leo sekula ez da ibili altitudean, horra galdera marka.
Ezin zara joan ospitale batera, eta bertan froga bat egin, esango dizuna, tira, ondo moldatuko zara altitudean.
Batzuk oso ondo moldatzen dira.
Baina ikusi ditut batzuk, oso sasoikoak, okertuta eta sekulako buruko minekin.
Gonbidatua izatea munduko mendirik garaiena igotera Conradekin batera, bere belaunaldiko eskalatzailerik onenetako bat, sekulako pribilegioa da.
Irvinentzat, George Malloryk gonbidatzea eskalatzera, bere belaunaldiko eskalatzailerik onena, artean igo gabeko Everestera, ezin dut imajinatu zelan sentituko zen.
"Aire metaforikoaren gainean nabil".
Denok joango gara gailurra egitera.
Hil behar bagara, ez da izango heriotza hoberik
"Everest konkistatzeko ahalegin batean baino".
1924ko otsailaren 29an, Mallory Liverpooletik itsasoratu zen,
Ruthi promesa solemnea eginda.
Gure aitona Ingalaterratik irteten ari zela, amona hemen utzita, agindu zion bere argazki bat utziko zuela
Everest mendiaren gailurrean.
Uste dut sinetsita zegoela hara iritsi eta argazkia hantxe utziko zuela.
Munduko begiak eurengan jarrita,
Mallory eta Irvine abiatu ziren hiru asteko bidaian Indiara.
Martxo amaieran, konboiak ekin zion 564 km.ko martxari.
8.000 km. baino gehiagok bereizten zituztela,
Malloryk eta Ruthek sarri idatzi zioten elkarri.
Mezulariek garraiatu zituzten haien gutunak munduan zehar, eta tentsio handiko hilabeteak igarota, berak eta Ruthek bakeak egin zituzten.
"Faltan sentitzen zaitut izugarri".
Badakit sarri umore txarrez ibili naizela eta ez oso atsegin, eta izugarri sentitzen dut.
Triste nengoen zugandik hain gutxi jasota.
Maitasun guztia zuri, nire laztana,
"Zure Ruth maitatua."
"Nire bihotzekoa,"
Udazkenean garai zailak igaro genituen elkarrekin.
Zure gutunek dezente hurbilagotzen zaituzte
"Nahiko nuke zu nirekin egotea".
Mallory, Everest eta Ruthen arteko harremana maitasun-triangelu baten modukoa zen.
Etxean zegoenean Ruthekin, Everestekin egiten zuen amets.
Everesten zebilenean, aldiz, Ruthekin egiten zuen amets, harik eta, menditik hurbil egonda, haren lilurak hartzen zuen arte.
Konboiak zeramatzan 300 zamari eta 70 garraiolari, eta bidaiatu zuen Tibeten zehar.
Horniduretan sartzen ziren lau kaxa Montebello xanpain eta 60 lata galeper eta foie gras.
Apirilaren 25ean, 5.100 metrora zeudela, iritsi ziren azken pasabidera Everestera iritsi aurretik:
Pang La.
Pang La pasabidean hartzen da Everesten lehen ikuspegi harrigarria, ezta?
Bai, eta hauxe da.
Leku beretik ikus ditzakezu munduko bost gailur altuenetakoak.
Hori da Everest.
Besteak baino dezente handiagoa da, ezta?
Bai.
Harrigarria da zelan orain arte ez dugun arrastorik ikusi mendiarena, eta pasabide garai honetara iritsitakoan agertzen zaigun bere loria erabatekoan...
Chomolungma, Lurraren Ama Jainkosa, horixe baita guk Everest deitzen duguna.
Bat-batean... bum!
Argazki eder hau, 1924ko apirilaren 26an egina, harrigarria da.
Everest hor dago, eta Mallory eta Irvine, eurekin ekarritako pare bat xerpa eta haien poneya.
Ia leku berean gaude, ezta?
Oso hurbil.
Hiru aste egin zituzten goi-ordeka horretan, hona iristeko, ikusteko.
Eta oinez etorri ziren, alegia, egunero oinez ibiltzen.
Gu, berriz, Jeep batean etorri gara.
Mallory bezala, Conrad ere xerpa zamaketariengan oinarrituko da, ohituta baitaude goialdeetara.
Hala ere, hau mendi arriskutsua da, 200 lagun baino gehiago hil dira hemen, euren artean xerpa asko.
Inportanteena segurtasuna da.
Hamar atzamar, hamar behatz, sudur bat, denak etxeratu behar...
Espedizio batean abiatu aurretik, ohitura da "puja" bat egitea, bedeinkapen-zeremonia bat.
Chomolungma denez Lurreko Ama Jainkosa, mendia jainko bat da tibetarrentzat eta xerpentzat.
Komeni da "puja" ona izatea, zeharkaldia ona izan dadin.
Zorte on denoi!
Zorte handia.
Ondoko monasterioko fraideek ongietorri gazi-gozoa eman zioten Malloryri hurbildu zenean Chomolungmara, euren mendi sakratua.
Gaurko egunez izan zen, maiatzaren 15ean, orain 83 urte,
Mallory eta bere taldea hona etorri ziren lamak bedeinka zitzan.
Lama nagusiak ongietorria egin zien mendizale zuri arrotzei, baina izan zen mehatxuzko topaketa bat.
Bedeinkapenarekin batera, lamak abisu gogorra zeukan espedizioarentzat.
Hitz egin zuen etortzekoak ziren hondamendiez, profetizatuz mendiko demonioek atsegin hartuko zutela eskalatzaileak Everestetik kanpo bidaltzen.
Fraideek ilustrazio bat ere egin zuten, beldurgarria oso, bertan jainkoak agertzen ziren tripak ateratzen mendebaldeko gizon bati, eta hura infernura jaurtitzen.
Une beldurgarria izan behar zen Malloryrentzat.
Bera ez zen superstiziosoa, baina uste dut gogorra izango zela paraje hartan egotea hirugarren espedizioaren garaian sentitu barik atmosfera saturatua zegoela, seinale, iragarpen, iradokizun eta premonizio askorekin.
Iragarpen txarrak gorabehera,
Malloryk espero zuen oraingoan tontorra egitea.
Eguraldia ona zen.
Asmoa zuen gailurra egitea maiatzaren erdian-edo, saihesteko montzoiek zekartzaten elurrak.
1924ko maiatzaren 2an, konboi erraldoiak utzi egin zuen kanpaleku nagusia eskalatzaile eta zamaketariekin.
"Nire Ruth bihotzekoa,
Zure pentsamendua presente egongo da erabaki inportanteenetan...
Desiatzen nago noiz hasiko diren gertakizun handiak".
Mallory konturatu zen Everesti aurre egiteko modua zela kanpalekuak erabilita, ia militarren estiloan.
Gora egiten duzu apur bat, eta itzuli egiten zara, indarrak berreskuratu, eta berriro gora.
Horrela aklimatatzen zara.
Aitzindaria izan zen teknika hau aplikatzen, eta oraindik ere horixe erabiltzen dugu Everesten.
Conradek eta Leok Malloryren bidea jarraitzen dute izotz-erpinen baso bat zeharkatuta, 3. kanpalekuraino.
Duda barik, ezin dituzu engainatu altitudea eta aklimatazioa.
Dena bihurtzen da lan gogorra.
3. kanpalekua 1924koentzat.
3. kanpalekuan, altitudea hasten da erakusten albo ondorio itsusiak.
Arnas bakoitzarekin, oxigeno-molekula gutxiago sartzen dituzu.
Gaiztoa da.
Galdu egiten duzu jateko gogoa, buruko min izugarriak dituzu, kosta egiten zaizu egitekorik sinpleenak egitea.
Eta oraindik ere 2.700 metro gorago, Everesteko gailurra, zuri deika.
2. kanpalekuaren gainean nonbaiten,
Malloryk eta Irvinek bizi izan zuten eguraldi txarraren lehen oldarra.
Ekaitza iritsi zen, tenperaturak behea jo zuen, eta Mallory konturatu zen ez zela izango bide erraza Everesteko gailurreraino.
"Nire neskato maitea, zaldi bakarti batek moduan niharduen, eta lehena iritsi nintzen 3. kanpalekura.
Glaziarra edonon dago harripeetan...
Nire botak gogor-gogor zeuden, izoztuta nire hanketan.
Lur jota nengoen, egoerak hartaratuta...
Beti maite zaitut, bihotza".
Probatuko dugu?
Bai, irrikitan nago jakiteko zelan dabilen.
Begira honi.
Imajina dezakezu gora igotzen gauza hauekin?
Beste zerbait dira.
Jantzi ditut geruza guztiak.
Malloryk eta Irvinek zazpi geruza zeuzkaten jantzita 1924an gailurrerantz abiatu zirenean.
Baina alderik handiena hemen dago, oinetakoetan.
Gainerako jantziak nahiko onak iruditzen zaizkit.
Baina alderatuz gero gaur egun janzten digutun botekin, hauek erabat desegokiak iruditzen zaizkit.
Bota iltzedunak eta gabardinak jantzita,
Conradek eta Leok ausart ekin diote mendian gora.
Oso gertu geunden puntutik, non Malloryren 7 zamaketarik bizia galdu zuten abalantxan.
Eta, 1924an bezala, kotoizko soka fin batek lotzen gintuen elkarrekin.
Malloryren teknika erabilita,
Conradek mailak egiten ditu malda aldapatsu izoztuetan.
Hau benetako lur menditsua da.
Oreka galtzen baduzu, eroriko zara 300 bat metro, bere oinarriraino.
Eta orain kontuz ibili behar gara, pitzadurak daude, eta abalantxa-arriskua dago.
Geratzen zarenean pitzadura baten ertzean, ikus dezakezu zirrikitu hau zelan desagertzen den glaziarrean, ehunka metro sakon.
Baina arriskutsuenak dira ikusi ezin direnak.
Ibil zaitezke elurrezko zubi baten gainean eta jausi heriotza segurura.
Zubian bertan nago!
Hiru metro soka!
Kontuz ibili, adiskidea.
Harrigarria da zelan igo ziren 8.500 metrora oinarri-oinarrian basoan ibiltzeko jantzietan.
Lan ona, Leo.
Lur jota nago!
1924an eguraldi txarrak erabat geldiarazi zuen Malloryren taldea etaSandyIrvinebeldurzen hil egingo ote zen.
"Maiatzaren 10a...
Gaua ikaragarria izan da, haizeak eta elurrak jota.
Ez dakit taldeak zelan eutsi dion.
Oso lo gutxi, eta 5 cm. elur denda gainean.
Goizean, sekulako buruko mina".
Irvine mendiko gaitza sufritzen ari zen.
Bere egitekoa Malloryren eskalada-lagun moduan, zalantzan zegoen.
Egoera latzak behartu zuen taldea berriz jaistera kanpaleku nagusira.
Hara iritsi zirenean, ikusi zuten taldeko bi hilda zeudela.
Prestatu beharrean gailurra egiteko, jendea lurperatzen ari ziren kanpaleku nagusian.
Oso zaila izan behar zen Irvinentzat hori onartzea.
"Gure azpiofizial bat bat-batean paralisiak jo zuen, seguruenik garunean odolbildu batek eraginda, atzamarrak izoztu zitzaizkiolako.
Koitadua hil egin zen kanpaleku nagusitik oso gertu".
Bitartean, Malloryk prestatu zuen beste eraso bat gailurra egiteko.
Baina ez zuen utzi azaltzerik taldearen sufrimendu-aztarnarik
Clare, bere alaba zaharrenari idatzitako gutun batean,
"Nire laztana,
Gaur ez dabil hainbeste haizerik, beraz, atsegin eta bero egiten du.
Orain tea daukagu, eta lehen aldiz ez dakit noiztik, pastela.
Abuztuan te-festa txiki bat egingo al dugu elkarrekin, pastel lau, epel eta beste barik?
Zure aitatxo bai jatuna!"
Maiatzaren erdia zen ordurako.
Eta laster, elurra etorriko zen.
Montzoia ekain hasieran iristen da urtero.
Eta botatzen du elur piloa.
Eskalatzea ezinezkoa izaten da.
Guk ere Malloryk 1924an zuen desafio bera genuen.
Sasoi amaieran geunden han.
ez baginen iristen gailurrera montzoiak jo aurretik, arazo handiak izango genituen.
6.700 bat metrora,
Conrad eta Leo hasi dira Everest bera igotzen.
Mendiaren alderdirik arriskutsuenetako batean daude:
izotzezko eta elurrezko horma erraldoia, eramaten duena Ipar Muinora, gailurrerako tranpolina.
Jantzi modernoak gorabehera, altitudeak gogor jo du Leo.
Lehen aldia da halako altitudean nagoela, izugarri motel mugitzen zara, sinestezina da, ezin duzu sinetsi.
Bi pauso eman, eta arnas barik geratzen zara, eta seguru nago okerragoa izango dela, gora egin ahala.
Bota iltzedunekin eta gidatzeko soka barik,
Malloryk Ipar Muinoko erasoa gidatu zuen, mailak eginez bere hitzetan 'izotz-almena handietan'.
"Ipar Muinoa garaipen handia izan zen.
Gozatu egin nuen izotz-horma konkistatu eta mailak egiten.
Horren ondoren, erabat akituta geratu nintzen".
Beheko haranera begiratuz gero, gorago zegoen Europako eta Amerikako gailurrik handienak baino.
Baina artean tontorra 1.800 metro gorago zegoen.
Hemen, muinoan, Malloryk Everesterako zubiburua ipini du:
4. kanpalekua
Planak egin zituen gorago kanpaleku gehiago egiteko.
Horiek eramango zuten gailurretik izugarri gertu.
Malloryk eztul gogorra zeukan, eta ez zitzaion joaten.
Irvinek, berriz, beherakoa zuen, eta hotzak sekula ez zituen utzi.
"Nire Ruth bihotzekoa,
Ezin nuen lorik egin, eztul-kolpe mingarriekin, barrenak apurtzeko modukoak.
Zurrunbilo ikaragarrik astindu dituzte gure dendak, eta mehatxua sentitu dugu errotik erauziko zituztela.
Sekula ez da izan etsai tinkoago eta garratzagorik".
7.000 metroko altueran,
Conradek eta Leok azkenengoz probatzen dute Malloryren jantzia.
Bat-batean, tenperaturak behea jo du, 20 gradu zero azpitik.
Izozteko arrisku bizian daude.
Eskerrik asko, Mingma.
Aipatu ere ez.
Ezin dut imajinatu 8.500 metrora joatea bota hauekin.
Nire teoriaren arabera, morroi haiek mugitzen ziren bitartean ondo zebiltzan... baina geldituz gero, erlojua hasten zen tiki-taka, eta jokoa erabat aldatzen zen.
Nire behatzak izoztuta daude.
1922an Malloryri atzamar bat izoztu zitzaion...
Esan zuen txarra zela, baina ez horrenbesterako.
Eta gero, alboko ohar batean, esan zuen:
"Ez litzaidake inportako atzamar bat galtzea tontorra egiteagatik".
Eta ni haren larruan egon banintz, seguruenik pentsatuko nuen gauza bera, esplorazioaren urrezko aroa zelako.
Horixe da.
Tira, nire edertxoak.
Jainkoa.
Eguraldi txarrak blokeatu egiten du Conraden bidea, eta montzoi-elurra berehala da iristekoa.
Bera eta Leo harrapatuta daude Everest goian, erreskate-eremutik kanpo.
Estres handiko unea zen.
Zer egiten ari gara?
Eskalatzen ari gara ekainaren bigarren astean, montzoia gure ipurdian dugula.
Deitu diot telefonoz Jenniferri, eta esan diot:
ez du merezi zuri eta familiari pasarazten ari naizena, eta gertu nago etxera joateko.
Begiratzen ari nintzen sateliteak bidalitako eguraldi-irudiak.
Ordenagailuaren pantailari ari natzaio begira, eta ikusten ari naiz horma izugarri bat:
montzoia da.
Baina aukera baduzu Bigarren Maila eskalatzeko, nahi dut aprobetxa dezazun.
"Nire laztana,
Zer gertatzen ari zaizu?
Neure buruari galdetzen diot sarri.
Pozik eta onik al zaude?
Nire arimaren maitasun hilezkorra zurekin dago...
Ruth".
1924ko ekain hasieran,
Malloryren taldeko bi, Norton eta Somervell, mendian gora abiatu ziren, baina Everestek atzera bidali zituen.
Elurrak itsututa, bestek lagunduta jaitsi zen.
Somervell ia itota hil zen bere laringe izoztuaren zati bat atera aurretik.
Akidurak ahulduta zeuden...
Montzoia iristekoa zen...
Baina Malloryk ez zuen nahi izan amore ematerik.
"Nire neskato maitea,
Garai latza izan da hau denontzat...
Baliteke zoramena izatea berriro ere gora joatea.
Baina zelan geratuko naiz ehizatik kanpo?
Sei egun gailurrera kanpaleku honetatik.
50 baten kontra da, baina oraindik ere aukera bat dugu geu ere harro senti gaitezen.
Nire maitasun guztia zuri, zure George maitea".
Galdera handia da zergatik George Malloryk pentsatu zuen merezi zuela ahalegin bat gehiago.
Uste dut bere bizitzako liskarra konpontzeko bidea zela mendia igo eta horrekin amaitzea, eta Ruthengana joan eta esatea: egin dut, bukatu da, orain segi dezakegu geure bizitzekin.
Bazekien huraxe zela aukera.
Ezingo zen geroago berriz itzuli gailurra egiten ez bazuen.
Ezinezkoa izango zen Ruthi berriro hori guztia jasanaraztea.
"Esan behar dizut, nire bihotzekoa, energiaz eta indarrez beteta nago.
Nire asmoa izango da ahalik eta gutxien eramanda, bizkor joan eta presaka egitea gailurra".
Malloryk oxigenoa eta Irvine behar zituen inoiz baino gehiago.
Nahi zuen bere bidaideak, mendiko gaitzaren okerrena nozitzen ari zena, aplikatzea bere jakintza teknikoa azken erasorako.
"Irvine izugarri trebea izan da oxigenoarekin.
Esan liteke aparailu berria asmatu duela".
"Ekainaren 5a...
Garaipen handia izango da, baldin eta nik inprobisatutako aparailuak eramaten bagaitu gailurrera.
Oso gogorra izan da denontzat, eta elurrak sekulako isla eragiten du.
Bi aparailu prestatu ditut oxigenorako, bihar goizean abiatzen garenerako".
Hauek dira Sandy Irvinek idatzitako azken berbak.
Joan egingo zen
Malloryk eskatutako edozein lekutara, eta seguru nago asmo sendoa zuela menditik itzultzeko bi oinak, bi hankak, eta bi besoak osorik.
Ez dut uste hausnartu zuenik, benetan hausnartu, hilgo zen pentsamendua.
Uste dut sinesten zuela bera hautsezina zela.
Ekainaren 6an, goizaldean,
Noel Odell eskalatzaile laguntzaileak argazkia egin zien, Mallory eta Irvine irteten zirela Ipar Muinotik.
"Nork geldiaraziko zituen halako garaipena, giza-ahaleginaren garaipena, euren eskura zegoenean".
"Konkistatu beharra dago, lortu, gailurrera iritsi... jakiteko ez dela ametsik, saiatu behar ez denik".
Ezer ez dago Everest mendiaren tontorrean.
Ez dago pote bat bete urre.
Orduan, zergatik ari gara hau egiten?
Nahi dituzu aintza eta ospea.
Nahi duzu sentipen hori, munduko gailurrean zaudenekoa.
Montzoiari irabaziko diolakoan, Conradek aukeratu du:
Malloryri jarraitzea Bigarren Mailaraino.
Hasi gara gailurrerako erasoa, ekainaren 10ean.
Uste dut inor ez dela igo ekainaren 5a baino geroago.
Atzeko hodeiek erakusten dute montzoia sartzen ari dela, beraz, igo ahala ikusiko dugu, egunetik egunera, baina hauxe da gure leihoa.
Izugarri nekagarria da, baten bat adarra jotzen ariko balitzaizu bezala...
Ematen duzu pauso bat, eta deprimitu egiten zara.
Sinestezina, ezta?
Ematen du gorputzez kanpoko esperientzia bat.
Ekainaren 7an, John Noel kameralariak filmatu zituen Mallory eta Irvinen azken irudiak.
Bera baino 3.200 m. gorago zeuden, euren zamaketariekin, heriotz-eremurantz igotzen, non oxigeno faltak ezinezkoa egiten baitu luzaro funtzionatzea.
Heriotz-eremuan, 7.900 metrotik gora, gorputza sartzen da nekrosi delakoan...
Norbera hiltzen ari da.
Gizakiak ez zeuden prestatuta altitude honetan bizirik irauteko, eta zure denbora mugatua da.
Heriotz-eremuan sartutakoan, Conradek eta Leok oxigenoa darabilte,
Malloryk eta Irvinek bezala euren aurretik.
Bat-batean, guk aurkitutako lehen gorpua agertu zen bide ondoan.
Izan zen benetako...
Non bestela ibiliko zara gorpuak inguruan dituzula?
Ez bada gerra-eremu batean zaudela, sekula ez duzu ikusiko horrelakorik.
Hain muturrekoa da ingurunea han goian, inork ezin baitu ezer egin hartaz, ezin dituzte garraiatu behera.
Han goian, heriotz-eremuan, gailurretik 600 bat metro beherago,
Malloryk eta Irvinek muntatu zuten euren azken kanpalekua.
Han, Malloryk idatzi zion John Noel kameralariari, beheragoitxarotenzegoena, grabatzeko garaipenaren unea:
"Kaixo Noel,
Seguruenik goiz abiatuko gara bihar, eguraldi garbia edukitzeko.
Has zaitez gure bila edo gurutzatzen dugunean harri-zerrenda piramidearen pean, edo zeruertzean gora goazela, arratsaldeko 08:00etan".
Begi-bistakoa da esan nahi zuela goizeko 08:00etan.
Nekatuta zegoen.
Hiru hilabete zeramatzan espedizioan, eta hiru egun pasatxo heriotz-eremuan.
Bagenekien montzoia hurbil-hurbil zegoela.
12 orduko tarte bat genuen...
Lehenbailehen jo behar genuen erasoa.
Hain nengoen urduri, ze esnatu egin nintzen alarmak jo aurretik, eta buruko argiak piztu nituen, eta prestatu nituen geruza sistemak.
Dendatik irteten zarenean, ematen du irteera-lerro bat dela.
Prest nengoen joateko.
Leo oso urduri zegoen, gailurra egin beharrak ematen zion energia gehigarria.
Seguruenik, Malloryk eta Irvinek ere antzeko zerbait sentitu zuten gailurra egiteko egunean, hain hurbil zutenean
Everest lehen aldiz igotea.
Imajinatu ekainaren 8ko goiza, 1924an...
Hotzak daude, oso gaizki egin dute lo.
Gehitu horri jateko gogorik eza, deshidratazio handia.
Euren gorputzak akituta daude.
Euren buruko ahalmenak arriskuan daude.
Gauza sinpleak bihurtzen dira eginbehar izugarriak.
8.500 metro gizakiak egin dezakeenaren muga dira.
Oxigeno osagarriarekin ere, arriskua izugarria da.
Eta euren gainetik, bide bat dago sekula inork ibili ez duena.
Eta lehena zarenean, gainditzea ezezagunaren sentsazioa da desafiorik handienetakoa.
Pentsatu horretaz:
Estutasuna, beldurra, aztoramena, euforiarekin uztartuta.
Gauza horiek guztiak biraka eragiten, beldurrak eta oinazeak trinkotuak.
Malloryk eta Irvinek Ipar Aldea igo zuten, gailurreko bizkarrerantz, eta han Bigarren Mailak blokeatzen zuen euren bidea.
Iritsi ginen bizkarrera garaiz, egunsentiaren ostean.
Benetan zoragarria.
1924ko ekainaren 8an, 12:50etan,
Noel Odell eskalatzaile laguntzaileak ikusi egin zituen Mallory eta Irvine hodeietan irekitako tarte batean.
"Nire begiak finkatu ziren puntu beltz txikitxo batean, distantzia gutxira azken piramidearen oinarritik.
Beste bat mugitu zen gora, harekin bat egitera.
Bizkor mugitzen ari ziren, denbora berreskuratzeko bezala.
Orduan, ikuskari liluragarri hura desegin egin zen, hodei batek inguratuta".
Mallory eta Irvine desagertu egin ziren.
"Ezin arrastorik aurkitu...
Aginduak itxaroten."
Haien garaipenezko igoera grabatu beharrean,
John Noel kameralariak grabatu behar izan zuen haien bilaketa.
Egun batzuk geroago, manta batzuek gurutze moduan jarrita elur gainean seinalatu zuten berri suntsitzailea.
Mallory eta Irvine galduta zeuden, seguruenik hilda.
Mallory andrea, Herschel etxea, Cambridge...
Batzordeak izugarri sentitzen du albiste txarra.
Everest espedizioan gaur...
Zure senarra hilda...
Azken igoera.
Batzordeak zuri eta familiari doluminik biziena.
Ruthek jaso zuen berria ilunabar batean.
Erabaki zuen gau hartan ez esatea bere haurrei ordurako ohean zeudelako.
Bera ere ohera joan zen, eta lo egin zuen albiste ikaragarri harekin.
Hurrengo goizean haurrak esnatu eta bere ohera eraman zituen, eta hantxe eman zien berri ikaragarria.
"Georgeren espiritua gertu zegoen beste bizitza baterako, eta benetan ederra izan zen hara zelan joan zen.
Garbi dakit ezin zuela hutsik egin ausardian eta sakrifizioan.
Gertatu izan ez balitz.
Hori ere izan zitekeen".
Esplorazioaren urrezko aroa tragedian amaitu zen.
Erregeak eta herri osoak egin zuten negar eroritako heroiarengatik.
Egun berezia izango zen, kanpaiak jotzen Britainia Handian haren doluz...
Eta hiletak San Paulo elizan, jende nahigabetua eserlekuak betetzen eta hango hitzaldiak Malloryren ohoretan.
Mallory gizona laster bilakatu zen Mallory mitoa.
Jende askok uste zuen iritsi zela Everesteko gailurrera.
Baina gailurra egiteko, lehendabizi eskalatu beharko zuen Bigarren Maila.
Ekainaren 14an, gure espedizioa Bigarren Mailara iritsi zen, haitzezko horma izugarri hura Mallory eta gailurraren artean zegoena.
Xerpek kendu egin zituzten soka finkoak eta eraman egin zuten eskailera, eta utzi zuten Bigarren Maila 1924an zegoen moduan.
Gaur helburua da eskailerak jaso eta libre eskalatzea, alegia, txinatarrek utzitako eskaileraren laguntza barik.
Hasieratik espedizio honetan, banekien dena ordu erdi honetan kontzentratuko zela, amildegi batean, 8.600 metrora.
Egin ote nezake Malloryren eta Irvinen eran eta haiek aurkitu zuten moduan, eskailera barik, soka barik, gizakiaren seinale barik?
Everest mendiaren Ipar Aldea beheraino daukazu, Rongbuk erdiko glaziarreraino.
2.400 bat metroko erorikoa.
Jainkoa, zer egiten ari naiz?
Mallory eta Irvine bezala,
Leo eta biok elkarri lotuta gindoazen.
Sokaren anaitasuna da.
Imajinatu hau... 1924ko ekainaren 8a.
Uau!
Ondo al zaude?
Bai...
Gizona!
Zer gertatu da?
Pauso txar bat.
Baldin eta eutsi ez banio neure buruari, seguruenik erori egingo nintzen ertzetik behera, eta Leo eramango nuen neurekin eta erori egingo nintzen Rongbuk erdiko glaziarreraino.
Uste dut istripuak astindu egin zuela zelanbait, eta denbora dezente behar izan zuen pentsatzen zer egin eta bere burua lasaitzen.
20 minutu bai.
Nahi duzu nire bizkar gainean egon?
Beste ahalegin bat egingo dut.
Banekien saiatu behar nintzela beste angelu batetik.
Tira...
Urrats garaia...
Uste dut lortu dudala, Leo.
Uste dut lortu dudala...
Zortzi urtez loa galarazi dit ia 28 metroko igoera hau igo beharrak...
Egin dut Bigarren Maila.
Ezin dut arnasik hartu.
Konturatu naiz behatzak erabat hozminduta ditudala.
Nire beldurrik handiena esperientzia honetan izan da behatzak izoztea.
Kezkatuta nengoen Bigarren Mailara iristeagatik ahalik eta lasterren.
Malloryz gogoratu nintzen.
Bigarren Mailara egin genuen igoerak aukera irekitzen du pentsatzeko haiek ere igo zezaketela.
Lehenago uste nuen Bigarren Maila ezinezkoa zela garai hartako eskalatzaileentzat.
Orain iritzia aldatu dut.
Zalantza barik, gai ziren eurek ere egiteko.
Bigarren Maila ez da hainbesteko oztopo haiek gaindi zezaten.
Erabakita zeukaten, eta indartsu bazeuden eta bizkor ibili baziren, baliteke gailurra egin izana.
"Laztana, zutaz pentsatuko dut gailurrerantz abiatzen zarenean.
Badakit lor dezakezula zure ametsik zoroena".
"Iristen bagara Everesteko gailurretik 180 bat metrora, joan egingo gara...
Eta joaneko txartela baldin bada, halaxe izan bedi".
Zortzi urte igarota Malloryren gorpua aurkitu nuenetik, zirkulua osatu egin da.
Montzoia iritsi baino ordu batzuk lehenago,
Leok eta biok Everest mendiko gailurra egin genuen.
Eta erakutsi dugu hauek izan zitezkeela
Malloryren eta Irvinen azken urratsak.
"Hau al da gailurra, eguna koroatzen duena?
Zein berezia eta zein isila...
Etsaia menderatu ote dugu?
Ala geure buruak baino ez?
George Mallory oraindik ere Everesten dago
Sandy Irvine oraindik ez dute aurkitu
# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2002
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

"Buruxkaketariak eta ni" 3 minutu eskasean laburturik.
BI URTE GEROAGO
Behin eta berriz ikus dezakezu gauzak jasotzeko keinu xumea.
Hiri hondakinak buruxkatzea, lurrak emandakoa buruxkatzea, edo lurrean utzitako janaria.
Europako hainbat herrialdetakoa.
Heimat Saria ("Heimat" = "sorterria") filme honek jaso duen saririk egokiena da, domina, diploma, piramide, kolumna etabarren artean,
baita nire zahartzaroan jasotako sarien artean ere.
Hemen dituzue, begirada bizkor batean.
Segi dezagun aurrera.
Beste sariak: gutunak eta opariak.
Nire film guztien artean gutun gehien honekin jaso ditut.
Asko gauza originalekin, eskuz egindako txartelak, forma xelebreko gutunazalak, zorro txikiak, idazki hauskorrak, lumak, argazkiak, irudi ederrak...
Batzuk erantzun ditut, ez denak.
Eta koloreak, kollageak...
Haiek aurkitzeko gogoz, nik ere tren txartela hartu dut, nire motxila berriarekin batera.
Loira ibarretik noala,
Mauves Zubiari begiratzen diot.
"Jacquot"ek animazio filma egin zuen bertan, 11 urterekin.
Zubiaren habeak ezagutu daitezke, baita bonbardaketa ere, irudiz irudi.
Hegazkinak badoaz.
Eta ni Trentemoultera ailegatu naiz.
Nire pasaportea!
Egun horretan abotsik gabe nengoen.
Sekula ez dugu elkar ikusi, baina aspaldi ezagutzen garela ematen du.
Gutun honek elkartu gaitu!
Etxera eraman naute, aintzinako harategia, orain tailer bihurtua, bertan, auzokoek ere materialak birziklatzen dituzte.
Ailegatu ginenean, gauza pilo bat jaso genituen merkatuetatik.
Janaria... eta kaxa hauek.
Gauza askotarako erabilgarriak dira.
Eguneroko gauzak gure erara moldatzen ditugu.
Forma desberdinak ematen diegu.
Liburu bihur daiteke, edo instalazio bat.
Objektuak ere bai.
Liburu kolektibo bat erakutsi didate, hondakinez, zirriborroz, paper txatalez eta marrazkiz egina.
Bakoitzak bere zatitxoa egin du.
Argazki albuma ere erakutsi didate.
Hara!
Hau ere partekatzen dugu.
Patata honek bihotza poztu dit!
"Mutikoari ez negarrik egiteko esan diote.
Malkoak begietara datozkit, gaur bigarrenez.
Gu biongatik idazten ari naiz."
Zein efektu du film batek?
Zer ailegatzen da ikuslearengana?
Horra nire galdera.
Zer eragin dizue?
Nire ustez film hau ikustea berriz jaiotzea bezelakoa izan zen.
Gertatutakoak gertaturik...
Lagun bat hil berria baitzen.
Baina hondakinetaz dihardu, utzitako gauzetaz.
Film egilea bizi-bizia da.
Horratio!
Jende asko pobrea da, estuasunetan dabil.
Eguzkitan izandako bazkari hura gogoratuko dut, ekilore-pipadun entsaladarekin.
Haien aurpegi irrifartsu maitagarriak gogoratuko ditut.
Philippe, berak idatzitako gutuna poliki irakurriz.
Delphineren orrazkera, harkatzarekin lotua, eskuak gorantz itzuliak, zerbait eskaintzen bezela.
Haizearen sentsazioa, handik joateko nengoenean.
fruitu-arbolaren loreak mugituz, haiek edariak amaitzen ari zirelarik.
Hormako irudiak ere gogoratzen zigun,
Nantes inguruan geundela, "Lu" gaileten sorlekua.
Etxerakoan, gutun gehiago nituen zain.
Filma gustuko izandako jendearen gutunak.
Batzuk haien bizitzaz hitz egiten zidaten, buruxkaketari buruz...
Filmeko buruxkaketariak aurkitu izanaz pozten ziren.
Alain F-rekin bereziki inpresionatuak zeuden.
Hitz batzuk sarri errepikatzen ziren:
"barazkijalea", "aurpegi beltzak",
"bolondresa", "barazkijalea",
"biologoa", "alfabetatze irakaslea"...
ALAIN F. AZOKAKO BURUXKAKETARIA,
EGUNKARI SALTZAILEA ETA IRAKASLEA
Azken 2 urteetan Alain sarri ikusi dut.
Larunbatetan, azoka bukatutakoan etortzen naiz.
Poltsa handia bete duenean, elkarrekin kafea hartzen dugu.
Poltsa urdina ohostu zioten, orain poltsa gorriarekin dabil.
Nire egoera ez da aldatu:
lan bolondresa, buruxkaketa eta aldizkariak saltzea.
Aldaketarik ez.
Lehen gelditzen ez zen jendea gelditzen zait orain, filma ikusi eta gero.
Nirekin gehiago hitz egiten dute.
Antzokietako zuzendariek bere kontaktua eskatu ziguten, eztabaida publikoetarako.
Filmaren ostean, 5 bider deitu zidaten.
Hizlari bezala ordaindu zuten.
Bere gai nagusia: munduko gosetea.
Informazioa eta datu zehatzekin.
Eta pelikula?
Zer iruditu ote zitzaidan?
Pertsonalki, nire ustez filmak arrakasta izan du.
Jende askorengana heldu da.
Eta zer gustatu zaizu gutxien?
Zure presentzia, batez ere!
Zure buruaren erretratua gaizki egina dago.
Nire ustez behintzat.
Gaizki egina ala soberan?
Soberan, nire ustez.
Jendeari ez zitzaion asko interesatu.
Horri buruz ez dut ezer entzun.
Nik ere irudiak buruxkatzen ditut, nire filmerako.
Ilea, eskuko orbainak erakusten dituzunean...
Zure zahartasuna erakustean...
Agian norbaiti interesatuko zaio, baina niri ez.
Hori uste dut nik ere, baina... iritzi guztiak interesgarriak dira.
Nik filma hainbat bider ikusi dut.
Grabatu zidaten, eta gustora ikusi nuen berriz.
Oraindik alfabetatze klaseak ematen al dituzu?
Lan handia egiten du.
Ez esajeratu.
Ez nago esajeratzen.
Pertsona bezela hobetzeko gogoa ematen du, jendeari laguntzeko gogoa.
Testuak eta argazkiek Alain erakusten dute gauez ikasleei eskolak ematen, eta egunez janaria buruxkatzen.
Famatua da, batez ere TB-an agertuz geroztik.
Bistan da Alainek hau gustuko duela.
Kideak bihurtu zarete?
Bai, topo egiten dugunean...
Kafea hartzera gonbidatzen zaituztet.
Ezagunak gara.
Txundigarria izan zen bolondresa zela ikustea, nahiz eta diruz txarto ibili.
Konsumismoaz, ekologiaz, buruxkaketaz hitz egin zuten.
Neska galdezka aritu zitzaion.
Behar zuen guztia aurkitzen al zuen?
Janari gordina, fruta, ogia eta barazki hotzak dieta osasuntsua al dira?
Versailleseko atea, karreraren bezperan.
Hemen hasiko da.
Udalak pasta plater bat eskeintzen die korrikalariei.
Alainek poliki jaten du.
Serioski hartzen du.
Poliki etxeratuko naiz, azeri-buztan ura hartuko dut, gero yogurra, eta listo.
Azeri-buztana edaten dut, marathoian belauneko minik ez izateko, artikulazioak sendotzeko.
Biharamuna, 7:30 Champs Elysees hiribidean.
Berotzen ari da.
Entrenamendurik egiten al duzu?
Ez; baina asko ibiltzen naiz oinez.
Batzutan La Verrieretik Parisera nator.
30 km. dira.
jertseak, manta termikoak, zabor poltsak, sudaderak.
Bera da "La Rue" kamiseta daraman bakarra, exklusioaren aurkako aldizkariarena.
Eta zure kirol zapatila berezi hoiek?
Reebok batzu, zaborrontzian aurkitutakoak!
Non?
Montparnasse.
Reebok pare on bat.
Azken laranja, eta badoa bere 10-garren marathoia egitera.
Arropak bertan botatzen dituzte.
Ez nuke uste hemen ere buruxkaketa aurkituko nuenik.
Zabor poltsen artean, utzitako jertseak hartzen dituzte.
Ongi begiratu eta aukeratzen dituzte, haien poltsak betez.
Gero zabor-kamioiak datoz.
Marathoilariak urrun daude jada.
Jendetzari begira nago.
Jean-Noelek bazterretik, Alain filmatzea lortu du.
Oharkabean, ia-ia galdu dut.
Kirol erreportari txarra naiz!
Aurrerago, hornidura postu baten,
Isabellek Alain filmatu du.
Bitartean, kotxez aurreratu naiz
Alainen bila nabil, alferrik.
Helmugara noa, grinaren eta nekearen ikuskizuna.
Heldu da, eta hasieran bezain lasai eta serio dago.
Mikrotxipa kendu diote.
Hasieran ezarri diote, lasterka egin duen denbora zehazki neurtzeko.
Alainek 42 eta piku kilometro egin ditu 3 ordu eta 37 minututan.
Gero oinez 4 ordutan ibili da muskuluak askatzeko.
Nolako gizona!
Poliki ibiltzen naiz, baina sarri.
Batzutan kamera lurrera begira daramat, filmatua izan nahi ez duen jendearen ahotsa grabatzeko.
Herriko kaleetan, zein landa eremuan.
Beauceko patata ekoizleengana noa berriz,
"villen" eskualdean.
PATATA EKOIZLEAK
Duela 2 urte filmatu zintuztegun.
Denek diote, "nolako baserritar ederrak!".
Hori diote?
Inork ez du gurekin ezkontzeko deitu, bada!
Filma ikusi al zenuten?
Izan ere, filma hasi eta 10 minutura ailegatu nintzen.
Eta gu agertzen garen tartea hasierakoa denez, zinean gelditu behar izan nintzen bigarren emanaldia ikusteko.
Bistan denez, ikusteko gogoa nuen!
Hemen inguruko jende askok hots egin zigun
TB-an ikusi gintuztela esanez.
Ez geunden "onen" alderdian, baina...
Ugazaben alderdian...
Bai, ugazaben alderdian gaude, baina alderdi guztiak behar dira ikuspegi osoa emateko.
Patatak botatzera zihoazten.
Nicolasek berarekin eraman ninduen.
Bidean, bere bizitzaz hitz egin zidan bere familiaz... haurretaz batez ere.
Traktorraren soinuaren gainetik, bere konfidantzak eta konfidentziek hunkitu ninduten.
Edukiontzia hustu du.
Bihotz formadun patata gehiago aurkitu nahiko nituzke.
Filmaren sinboloa bihurtu da.
Baita neurea ere, agian.
Cardonen marrazki orijinala jaso dut.
Zaldi hegoduna... eta ni, agian.
Nire paper birziklatuan erantzun diot:
Liburu osoa.
Nire buruari diotsat:
Jende bakartia, ulermen arazoak dituena...
Gizona oihuka.
Handik gutxira, Edward Munchen "Oihua" ikusi dut
Oslon, filma aurkeztera joan naizenean.
"Oihua" eta haren beste pintura batzuk.
Film aurkezpenei errazago esaten diet baietz, herri hoietan museo interesgarria dagoenean Nire filmaren izenburua, frantsesez "Les Glaneurs et la Glaneuse", ingelesez "eta ni" bihurtu da.
Japonen, "O Chi Bo Hi Lo Hi", uste dut.
Edo horrelako zerbait.
"Eroritako garia buruxkatzen".
Bidaiatzea beti antzekoa da:
zerua leihatiletan, te oso iluna, eta lokartutako oinak.
Etxean berriz.
Zgougouk esnea edaten du, eta nik te arina.
Beste opari bat Japonetik,
Haurren Egunaren harira:
gozoki nimiñoak.
Sophiek, "101 Gauetako" ekipotik,
Guillaume anaiak eginiko liburua bidali dit.
"Idazteko Gauza" bat omen da.
Ezin naiz ohitu ikusleen opari guzti hauetara.
Liluratuta nago.
Gaiari buruzko liburuak eta proiektuak ere jasotzen ditut.
Baita "Hondakin Ederrei" buruzkoak ere.
KONTSOLAEZINEZKO GAUZEN BILTZAILEA
Objektu hau aparta da, seinalea bezelakoa.
Gauza ttiki hauek...
Chaillot Jauregi erraldoiaren ondoan,
Machak bere objektu txiki hautsiak ateratzen ditu.
Buruxkatzea nire misioa bezelakoa da.
Gauzak jasotzen ditut gure historia kontatzeko.
Nire ustez objektuek gure zati bat dute barruan.
Hauskorra da...
Ez naiz bildumagilea.
Ez dut objektua bera bilatzen.
Gauzen joan-etorri handia dago, galtzen, eta aurkitzen direnak...
Trafiko handia dago munduan...
Loturak, joan-etorrian dabiltzan gauzak...
Arrastoak uzten dituzte...
Jendeak objektu hauekin izandako harremana imajinatzen dut.
Zeharka, apalki, jende hauekin biltzeko modua da.
Ezkontza-pastel bateko bikotea al da?
Paperean bilduta zeuden.
Objektu inertea bizitzari buruz hizketan, bizitza goraipatzen.
Erakustea goraipatzea da.
Zerbait mingarria dago guzti honetan.
Ordenak mina baretzen du.
Horrekin batera, umore saiakera ere badago.
Lore lehorrak, utziak, artifizialak.
Horrela utzi ditut, mahaian erori berri balira bezala.
Mahaia, ohea: etxeko haltzari garrantzitsuena.
Hau ohea da.
Desioaren zein desastrearen lekua.
Ohe hau berdin izan daiteke ezkonberriena, hilobia, ametsa... egun ahaztezinaren hondarra.
Buruxkaketari sentimentala, bistan da.
Aintzinako buruxkaketaria, agian.
Eskuz idatzitako gutunak, batzuk taldean idatziak, denak adeitsuak.
Batzuk makinaz txukun idatziak.
Michelek botoi-festak egiten ditu.
BOTOI JAUNA banoa hura ikustera.
Jostura egingo al dugu?
Zure filmaren pasarte guzti-guztiekin identifikatu naiz.
Zure orratzik gabeko erlojua perfektua da.
Handik eta hemendik sakabanatutako gauza txikiak biltzen ditut erabilpenik gabekoak.
Duela 5 bat urte botoiekiko interesa piztu zitzaidan.
Botoi saldo baten idearekin hasi nintzen.
Forma kontuetan...
Botoi ala ardi saldoa?
Borobila da, bi zulo borobilekin.
Esploratzeko moduko forma interesgarria.
Mugagabeko aukerekin.
Malevichen Koadro Zuriaren omenez.
Txikitan amaren botoi-kaxarekin jolasten nuen.
Amaren botoi-kaxa gordetzen dut.
Alabak soinekoak josten ditu, beraz botoiak biltzen ditu.
Azkenean, konturatu naiz emozioekin zerikusia duela, oroimenak garraiatzen dituztela.
Gaur hamaika jaso ditut.
Non?
Hau, Pierre Plantèe kalean.
Botoi buruxkaketaria al zara?
Beharbada gure bilerarengatik izango da:
botoia galdu dut, duela ordu erdi.
Agian bat hartu diezazuket.
Larrosa koloreko txikia behar duzu, bi zulokoa.
Horixe, bai.
Botoia galdu duenak faltan botatzen du.
Beraz, galdu duenarekin kontaktuan zaude.
Karabanetako jendearekin kontaktua galdua nuen.
KARABANETAKO JENDEA CLAUDE M.
Claude ez zegoen filmatu nuen kanpalekuan.
Esan zidatenez, Frantzia erdikaldean zegoen.
Errepidera atera nintzen.
Aurkitu nuen.
Etampes inguruan gauzak ez zebiltzan ongi.
Karabana batean bizitzea...
Tira, lagun batek lagunduko ninduela esan zidan:
"Hona etor zaitezke, arazorik gabe".
Zerbait esango dizut.
Momentuz hemen bizi da.
Hona ekarri nuen.
Estimatzekoa da.
Hilabete batzutarako, gero...
George Txikia kanpalekura etorri zen bere ama zainduko ote nuen galdetzera.
Bere amarengatik bada, konforme.
Etxeko konponketak, hau eta hori, jardina...
Hostoak bildu behar badira, egiten dut.
Etxe osoa jagoten dut.
Trukean, etxea eta janaria du.
Tira: egunean otordu bat.
Zure familia?
Zure haurrak?
Berririk ez.
Une baten, nire burua utzi nuen.
Zintzoa zirudien, eta edan gabe zegoen, baina kotxean, ardo kiratsa zuen.
Tragoren bat edo beste, baina lehen 2 edo 3 botila ziren.
Zeharo aldatu naiz!
CLAUDEREN LEHENGO LAGUNAK
Etampesen , filmatzen ari naizela,
Gislaine ezagutu dut eta hurbiltzen natzaio.
Duela 2 urte egon ginen.
Bai, nomaden kanpalekuan.
Lagun baten txabolan.
Baina ez da erraza.
Janaria partekatzen dugu.
Elkarri laguntzen diogu.
Bada, lehen baino itxura hobea duzu.
Mutil-laguna dut eta... ikusiko dugu.
Jende askok ez du atsegin.
Zergatik?
Indiarra da.
Hilabetez ez dut ikusi, baina astean behin egoten gara.
Bihar egongo naiz berarekin.
Maitemindua al zaude?
Baina horretarako ez dago adinik.
Nik 49 ditut, berak 31.
Orain 5 edo 6 egun pasa ditzaket edan gabe.
Asko edaten al zenuen?
Lehen baino gutxiago, baina asko.
Zenbat da "asko"?
Zein edari?
Duela 2 urte, oihuka filmatu zintudan.
Claude, goazen Gislaine ikustera, harekin egon gaitezke?
Saiatuko gara.
Zoaz hemendik.
Andreak zurekin hitz egin nahi du.
Haserre al zaude?
Edo gaisorik?
Itxi atea edo garbituko zaituztet!
Jendeak hori ikustea nahi dut, eta ulertzea nolakoa den pobrezian bizitzea, kalean ibiltzea, eta edatea.
Batzuk edaria utzi nahi dute, baina laguntzarik gabe ez dute sekula lortuko.
Larunbatean ikusiko al zaitut?
Gaur hemen eguzkia dugu.
Ez al duzue hor eguzkirik?
6 hile geroago, kasualitatez, beste norbaiten bila ari nintzela katolikoen ongintza jantokian, ustekabean Claude aurkitu nuen.
Lasai utzi nuen bazkari katoliko ederra jaten:
entsalada, oilaskoa, patatak, gazta eta fruta.
Patioan bildu ginen.
Jaka eta alkandora dotoreak zituen.
Orain mikrofonoa jartzen ari da.
Berriz etorri nintzen, lagunak ditut hemen.
Gislainek hartu ninduen.
Pare bat hilez hor bizi izan nintzen.
Gauzak nola zeuden ikusita,
Coluche, Bihotzeko Jatetxeak abiatu zituena.
Han P.Querette ezagutzen dut.
Jatetxea eramaten duena.
Hark lagundu ninduen Sonacotra aterpean sartzeko.
Segituan hartu ninduten.
Orain ez dut lo egiten karabanetan, edo kanpoan, epeletan baino.
Telebistarik al duzu?
Iluntzean albisteak ikustea gustatzen zait.
Gislaine Sonacotran sartzen lagundu nuen.
Hantxe dago orain, jardinean barik.
Ez gaude elkarrekin, baina ongi gaude, sarri ikusten dugu elkar.
Harentzat ere aldaketa?
Maitemindua jarraitzen al du?
Orain independienteagoa naiz.
Ez nago mesedeen menpe, hau egizu edo hori egizu...
AIX-EKO BOTA HANDIDUN GIZONA
Muxu bat.
Aixen egotekoak ginen, baina François Parisera etorri da.
Horrela da.
Aix inguruan bueltaka ikusi zintuztegun, harrotasunez, gauzak berreskuratzeko eskubidea aldarrikatuz.
2 urte geroago, oraindik hori aldarrikatzen dut.
Halere, eskubide hori ezin dut erabili.
Arazoak izan ziren.
Behin telefonoz deitu ninduzun, baina ez etxetik.
Ez zen nire etxea, zehazki, ospitale psikiatrikoa baizik.
Françoisek ekarritako gauzak sotoan eta pegoran gordetzen zituen.
Auzokoek polizia abisatu zuten.
Liskarra izan genuen.
Nola sentitu zinen?
Gogorra izan zen.
Biktima eta kondenatua izan nintzen, bi gauzak batera.
Gizarteak, nolabait.
Ez dute gustuko nire bizitzeko era.
Auzoan inork ez al zizun sinpatiarik erakutsi?
Zer gertatu da zure botekin?
Botak oso sinbolikoak dira.
Izan ere, ingresatzearekin batera, kendu eta zaborretara bota zizkidaten.
Hara: zaborrak emandakoa, zaborrera bueltatu da.
Jada ez naiz herriko jauna.
Nolabait, herriak preso nauka.
Denbora gutxi zen oraindik, telebista saio batean, bere eskubideez eta aukeretaz ziurtasunez hitz egin zuela.
10 urtez %100an birziklatzetik bizi izan zara.
Zuk horrela aukeratuta izan al da?
Bai. %100 zaborretik elikatzen naiz.
Etika kontua da.
Munduko gosea handituz doa, eta hori gorroto dut.
Hori beti horrela izango da, baina gehienbat jendeak botatzen duen guztia ikusteak haserretzen nau.
Zer da aurkitu duzun gauzarik onena?
Foie-gras osoa, hutsean ontziratua, kalitate bikaineko ahatearena.
Bihotza hausten didan beste gauza:
izoztutako arrain kopuru handia.
Iraungi duen yogurta ez botatzea zentzuzkoa da.
Arrainarekin berdin.
Elikadura industriak ziurtasun estandar altuegiak ditu.
Ez al zara inoiz gaisotzen?
Sekula ere ez.
BIRZIKLATZEAREN RAPA
Jendea goseak egotearekin konforme al zaude?
Inori ez dio ardura
Begira azokako postuak
Begira botatako janaria
Makurtu, baina umiliatu gabe
Makurtzean ikusten ditudanean haiengatik sufritzen dut
Janari bila dabiltzanek min ematen didate
Usteltzen ari den janaria hartu beharra
Azoka inguruetan, zaborra janez
Utzita dauden gauzak
Guretzat baliorik ez duten gauzak hartzen dituzte
Kale garbitzaileak etorri baino lehen
ALKATXOFAREN GIZONA
Janaria buruxkatzeaz gain, barazkijalea naiz.
Ahal dudana hartzen saiatzen naiz.
Gure oraingo eta geroko gobernuekin, ez baitut uste prekarietatetik ateratzeko asko aurreratuko dugunik.
Hona, ongi zuritutako alkatxofa.
Herrialde pobreetan ere, klase sozial batzuk gauza asko alferrik galtzen dituzte.
Zerbait alferrik galtzea errespetu falta da ekoitzi duen langilearekiko.
Buruxkatzeko dudan arrazoi nagusietakoa da.
Nire burua birziklatu dut, kontsumismoaren aurkakoa bihurtuz.
Barazkijalea naizenez, ez dut arazorik izaten galdutako haragiarekin.
Barazkia galduta dagoenean, begibistakoa da.
Ez duzu hartzen, eta kito.
Eta teorikoki ez da toxikoa.
Ez dugu etxerik, okupazioan bizi gara.
Zertarako ari zara hau filmatzen?
Dokumentala dela esan diot.
2 urte pasa ditut buruxkaketariekin hitz eginez, eta haiek filmatzen.
Gizon hau filmatzea gustatu zait.
Gustatzen zait baita ere patatak, eguneroko bizitza, eta katuak filmatzea.
KAIXO SALOMON, AGUR CHARLY
Kaixo Salomon.
Nola doa dena?
Bi urte!
Salomonek filmatu genuen etxera narama.
Charlyren etxea.
Ho Chi Minh-en antzeko aurpegia.
Charly ez dago.
Duela hilabete batzu hila da.
Zure laguna zen.
Pena handia dut.
Charly asteazkenero etortzen zen posta bulegora, eta ni ikustera.
Bezeroa baino, laguna zen.
Gogoratzen dut behin txanpaina ekarri zidala Eguberri bezperan.
Zer esan dezakezu Charlyri buruz?
Jakintsua eta zuhurra zen.
HANDIK ETA HEMENDIK, PIXKANAKA
Merkatariekin ibiltzen naiz asteazkenero eta igandero.
Kamioien deskargan.
Gauzak ipintzen laguntzen diet.
Gaur goizean 150 libera (= 25 euro) eman dizkidate.
Eta azoka amaitu eta gero zerbait gehiago emango didate.
Laguntzatxo bat.
Gutxi laguntzen dut eta.
Handik eta hemendik, pixkanaka...
Bizitzeko nahikoa al duzu?
Ez dago gaizki.
Hona nire logela.
Non aurkitzen duzu ura etabar?
Ez zait urik falta.
Moldatzea lortzen baduzu, beti ongi egongo zara.
Inorekin haserre al zaude?
Ez, inorekin ere ez!
Jendeari irri eragitea nahiago dut, haiek zoriontsuago bihurtu, animatu.
Logela furgoneta zaharrean, garbigailua espaloiean, besaulkia, bi besaulki, sofa bat...
Horrek zerbait gogorarazi dit.
AGNESEN BESTE FILM BATEAN DOCUMENTEUR (1980)
Bueltaka eraman dezagun.
Minik hartu gabe.
3 haur pasatu dira korrika.
3 haur.
Zeru mehatxagarriak ekaitza dakar.
Haurrak beldur dira, seguraski.
Chambaudoineko buruxkaketariak ere ekaitzaren mehatxupean daude.
Hedouinek pintatu zituen 1852an, Milletek baino lehenago.
KOADROAK GORDELEKUA UZTEN DUENEAN
Orain koadroa laztandu dezakegu!
Gonbidapena jaso nuen:
irudi hau argitara ekarri nuenez, erakusketan berrezartzen laguntzeko.
Zoragarria da niretzat koadroaren kontu honetan partehartzea.
Filmaren ostean, jende askok koadro hau ikustea eskatu zuen.
Beraz, koadro hau izan da museo zaharraren biltokitik erakusketara atera dugun lehena.
Hona Brigitte Laurençon kontserbatzailea, istorio osoa kontatzen:
koadro honi buruz galdetzen hots egin niola, filmatzera etorri nintzela, eta horrela koadroak sototik egun argira atera genuela.
Eta patio txikira atera genuenean, bapatean haizea hasi zen.
Zure ilea eta gona nahastuz...
Ekaitzaren aurretiko haizea hor zegoen, bapatean.
Eta halako batean, haize zoragarri hau.
Zineman inortxok ere ezin du horrelakorik enkargatu.
Egutegi hau ere ez nuen enkargatu.
Jules Bretonen "Buruxkaketarien itzulera".
Bonnieuxeko postariak aukeratu zuen niretzat.
Hauxe da postari margolaria, Jackie Patin.
Gustatu zait bere oparia.
Beste opari xelebrea.
Orain alderantziz:
ni erraldoia naiz, hori dio behintzat burutik jotako Jacques Arnaudek.
"Immemory" izeneko bere CD-ROMean (lan aparta) buruxkaketariak agertzen dira, odolezko silueta jasotzen, tanke beldurgarriak zapaldua.
Buruxkaketariak barra-barra!
Erakusten dizkidate, jasotzen ditut, nonahi ikusten ditut.
Imajinatu al zezakeen Jean-François Milletek bere Buruxkaketariak hainbeste formatan?
Eskuz margotutako postalak...
Kolore bizienak Paonik bidalitakoak ditu.
Orijinalena Preverten bertsioa da.
Laurent Rothek collagearen fotokopia bidali zidan.
Museo Nazionalera joan nintzen orijinala ikustera, collagea hurbiletik aztertzeko.
"7 akatsak" aurkitzeko jokoa bezelakoa izan zen!
Mantalak alderatzeko, fotokopia eta postala erabili nituen.
Begizta helize bihurtu da.
Eskuinekoa buruxkaketari hegalaria da!
Lubtchanskyk bere "kromo-buruxkaketarien" bildumaren argazkia bidali dit.
Ni bezala, biltzaileen zalea da.
Leendert de Jongek, berriz, marko holandarra bidali dit barruan Buruxkaketariak dituela.
Bai, markoak aldatzen dira.
Orsaykoa kenduta, xumeak dira.
Koadroa famatua bihurtu da.
Brodatzaileek ere hartu dute.
Eta iragarleek.
Hau Buruxkaketarien irudi txikiena da, atzean iragarki txiki batekin.
Togoko zigiluak ere txikiak dira.
Izar buruxkaketariak: idea xarmanta!
Utzitako izarrak.
Izarren hautsa buruxkatzen.
Azter dezagun gaia serioski.
Bihotz formako patata bidali nuen, eta bueltan dator:
buzoian jasotzen ditut, baita gutun barruan ere.
Edo argazkietan.
Hau haur bati eskainia da;
nor ez da hunkituko honekin?
Ekarri ere egiten dizkidate.
Altxorrak bezala hartzen ditut.
Zahartzen ikusten ditut.
Eta hara non ailegatzen zaidan bihotz formako azenarioa.
Bi bentrikulotako edo buruko azenarioa.
Argazkia dokumentalgile batek hartua zen, Remy Batteault.
Gutun hau bidali al zizun?
Ez nekien.
"Bihotz-formako patata famatuaren ostean, nire ama Josettek aurkitu du..."
Hunkitua nago, ezin dut hitz egin!
Semeak egin duena hunkigarria baita.
Horrela da.
Irakur iezadazu.
"Bihotz-formako patata famatuaren ostean, nire ama Josettek bihotz-formako azenarioa aurkitu du zuretzat.
Inolako trikimailurik ez dago hemen, eta "Buruxkaketariak eta ni" filmaren bigarren partean erabil dezakezu".
Hamaika ikusteko!
Gutunean bere proiektuak kontatzen dizkit.
"Zutaz sarri gogoratzen naiz, nire familiaren txarkuteriari buruzko dokumentala egiten ari bainaiz".
Dendan jendearekin komunikatu naiteke.
Bezero askorekin berriketan aritzen naiz.
Eta "Buruxkaketariak eta ni" pelikula hemengo jende guztiarentzat...
Filmak jendea sakon hunkitu zuen.
Sentimenduak hain dira indartsuak...
Bertan agertzen den jendearengatik da.
Zalantzarik gabe.
Filmaren aktoreak dira, benetan hunkigarriak.
Rosette bana eman behar dizkizuet, nik neuk eginak.
Rosetteak nire espezialitatea dira, haiek egitea dut gustukoen.
12 urrezko domina irabazi ditut,
Rosetteak egiten hasi nintzenetik.
Jendeak probatzea gustuko dut, gero haien iritzia jasotzeko.
Milesker Josette, milesker Roger.
Rosette Roger eta Josette izenetatik dator.
"Ro" eta "sette".
Zoriak ekarri zuen Rogerrek Josette aurkitzea, eta Rosetteak egitea!
Josette gustuko nuela!
Orain Rosettetik klaretera joango gara.
Beauneko kaletik Pommardeko maldetara.
PSIKOANALISIA BURUXKAKETA DA
Dena irekiko dut.
Duela bi urte etorri zinen filmatzera.
Nik ez nekien psikoanalisiaren filosofoa zinenik.
Ezta liburuak idatziak zenituenik, ezta psikoanalisiaren hizkeraren bilduma egina zenuenik.
Egia esan, dokumentalak espontaneoki, instintiboki datoz.
Pelikulan, ardogintzatik psikoanalisira pasatu ginen.
Mahats buruxkaketari buruz aritu nintzen, hori baitzen zure intereseko gaia:
lurrean hainbeste mahats ikusita, nola erabil zitekeen jakin nahian.
Ez zitzaidan burutik pasa ere psikoanalisia ere buruxkaketa zenik.
Nik esandakoen artean hori falta zen.
Joan nintzenean tontoa sentitu nintzen...
Ni bai izan nintzela tontoa, gaia ez ateratzeagatik.
Norbait analizatzea,
Freuden erara, dibanean, nolabait buruxkaketan aritzea da.
Benetan horrela da.
Beste hitz batzuetan esanda, beste inork aintzat hartzen ez duenari erreparatzen diogu.
Hizketaldian eroritako hitzei.
Eroritakoa biltzen dugu.
Bildutako hitz hoiek balio handia dute psikoanalistarentzat.
Alegia: buruxkek, guretzat, uzta baino balio handiagoa dute.
Ez al da hor pobretasun bat ere,
Psikoanalista pobrea da, ezjakina den neurrian.
Aldez aurretik ez daki zer buruxkatuko duen,
Ez al dator pazientea analistarengana zerbait falta zaiolako?
Zer gertatzen zait?".
Baina doktoreak ez daki pazienteak baino gehiago.
Izan ere... biak dira pobreak, jakindurian.
Eta doktoreak zerbait baldin badaki, dakien hori baztertu behar du gauza berriei rezeptibo izateko.
Zure forma bereziko patatak gustatu zitzaizkidan.
Bihotz formako patatak sekula ikusi gabe genituen.
Forma sinbolikoa da.
Naturala baino hobea!
Polita da, baietz?
Argazki hau nire sukaldean hartua da, biltegi batean aurkitutako koadroaren aurrean.
BIHOTZERA ZUZENEAN
Argazki hori Adenen agertu zen,
Philippe Piazzok elkarrizketa egin zidalako.
Gauza arraroa gertatu zen.
Philippe Buruxkaketariei buruz ari zitzaidan.
Plano batzuk bereziki hunkitu omen zuten:
eskuak eta ilea erakusten nituenak.
Bere esanetan:
"Hunkitu nintzen, Jacquot de Nantes filma gogoratu zidatelako,
Jacques Demyren planoak, bere beso eta eskuak erakutsiz, eta bereziki iletik begira mugitzen zen planoa".
Hori esan zuenean, negarrez hasi nintzen.
Ez nintzen negarrez ari
Jacquesengatik zehazki, baizik eta... konturatu gabe egina izan zelako.
Gauza harrigarriaz jabetu nintzen:
nahi gabe, nire buruarekin,
Jacques Demyrekin eginikoa berregin nuen.
Baina testuingurua desberdina zenez, zahartzea erakutsi nahi nuenez, buruxkaketariak bezain zintzoki, ez nuen parekotasunik ikusi.
Baina hura entzutean ikusi nuen bi filmen arteko lotura:
Jacquesen eskuak, haren azala, gaixotasunak hondatua, eta nirea, adinak hondatua.
Haren ile zuria, eta nirea.
Alabari eta besteei esan nien:
"Piazzok esan dit Jacquot de Nantes filma gogoratu ziola,
Jacquesen hurbileko planoengatik".
Denok, neu izan ezik.
Ez dut ergel itxura eman nahi, baina inpresio handia egin zidan gure buruak nola funtzionatzen duen ikusteak.
Ez dugu esanahia lantzen, edo aurretikoa jarraitzeko...
Gustatzen zaiena esaten dute, noski, baina nik... dakidan bezala lan egiten dut, besterik ez.
Batzutan, denbora batera, norbaitek zerbait esaten dit...
Eta horrek zur eta lur utzi ninduen.
Asko estimatu nion Piazzori hori esatea.
Harritua nengoen inork ez zidalako esan;
eta oraindik harrituago ni neu konturatu ez nintzelako.
2000ko maiatzaren 1ean, mugeta filmatu nuen "Buruxkaketarien" azken planoetarako.
Bizkor sartu nituen, Cannesera begira.
Film hau ere horrela bukatuko dut, maiatzaren leheneko mugetarekin.
Nolako Maiatzaren Lehena!
Fronte Nazionalaren aurkako martxa,
Le Penen eskuin muturraren aurka.
Behera Fronte Nazionala!
F faszistarena, N naziarena!
Lehen, bigarren, hirugarren belaunaldiko etorkinen seme-alabak gara!
LOTSA EZABATU EZAZU BOTOA EMAN
LE PEN KANPORA
Azpitituluak: @txikillana
# language_name_wals:	Basque
# language_name_glotto:	Basque
# iso639_3:	eus
# year_composed:	NA
# year_published:	2010
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Hau Ardeche ibaia da, Frantziako hegoaldean.
Hemendik 400 bat metrora, hiru esploratzaile atera ziren 1994ko eguberriak baino egun batzuk lehenago.
Bide hau hartu zuten
Lurretik irteten diren aire korronteak bilatzen zituzten kobazuloak daudela iragartzen duelako.
Hondarrerako korronte fin bat nabaritu zuten eta harriak kentzeari ekin zioten harkaitzean tarte mehar bat begiztatu zuten arte.
Hain zen meharra non pertsona bat justu-justuan pasatzen zen.
Ezezagunerantz jaitsi ziren.
Giza kulturaren aurkikuntza haundienetako bat egiteko zorian zeuden.
Hasieran, kobazuloak ez zirudien aparteko ezer zuenik biziki ederra izateaz haratago.
Baino orduan, sakon-sakonean, hauxe aurkitu zuten.
Kobazuloa egoera bikainean zegoela suertatu zen.
Hamarna milaka urtetan erabat itxita.
Duela 32.000 urte egindako labar-pinturak zeuden.
Inoiz aurkitu diren pinturarik zaharrenak dira bertze edozein baino bi aldiz zaharragoak.
Jean-Marie Chauvet kobaren aurkitzaile nagusiaren ohoretan
Chauvet Kobazuloa izena jarri zioten.
Hau da, Ardeche departamentuan, kobara daraman bidea.
Udaberri hasieran gaude.
Aurrekaririk gabeko laguntza jaso dugu
Frantziako Kultura Ministeritzaren eskutik kobazuloaren barnean filmatzeko.
Aurkikuntzaren lehen egunetik, kobazuloaren garrantzia berehala onartua izan zen eta sarbide guziak itxi ziren.
Zientzialari talde ttiki bati bakarrik baimendu zitzaion sarrera.
Arkeologoak dira, artearen historialariak, paleontologoak eta geologoak, bertzeak bertze.
Hemen daude martxoaren bukaera eta apirila hasierako aste bakanetan beraien ikerketak elkarrekin egiteko.
Hau da aldi bakarrenetakoa, bi zaindariez gain, kobazuloan bertze inor sartzen dena.
Kobazuloa denboran izozturiko instante baten gisakoa da.
Labar honetan dago bere kontserbazio egoera bikainaren arrazoia.
Orain 20.000 urte eratu zen, lur-erorka masibo baten ondorioz kobaren sarrera originala zigilatuz eta denbora kapsula perfektua sortuz.
Zurezko bide batek eramaten gaitu Chauvet Kobazuloko sarrerara.
Esploratzaileak arrastaka sartu zireneko tarte meharra zabaldua izan da eta altzairuzko ate sendo batekin itxia, kamera blindatu baten gisan.
Atea hau gurutzatzen dugularik, gure atzean itxiko da barneko klima delikatua arriskuan ez jartzeko.
Gure lehen sarrera honetarako kamera ekipo ttiki bat erabiltzen ari gara, ez profesionala.
Lehen gela estuan bota esterilizatuak eta segurtasun argibideak jasotzen ditugu.
Hau dugu.

Behin erreian jarriz gero, ez da ukitu behar.
Jean Clottes izan zen aurkikuntzaren ondoko egunetan kobazuloa behatu zuen lehen zientzialaria.
5 urtez, erretiroa hartu arte, zientzialari taldearen buru izan zen.
Gure gidariak tunel aldapatsu batetik garamatza kobazuloaren zolaraino doan zulo batean bukatzen dena.
Gure filmatze taldea lau lagunetara mugatua izan denez denek egin behar ditugu lan teknikoak.
Gainera, kobazuloan emanen dugun denbora mugatua da.
Jarri argi bat hemen 3:05ak dira
Ordubete daukagu
Denbora mugaz gainera, ez dugu baimenik deus ukitzeko pasabidearen metro erdiaz haratago.
Argi hotzezko hiru panel erabil ditzakegu soilik, gerriko bateriekin elikatuak.
Begira nola babestu zituzten estalagmitak pasabidea egin zutenek.
Detaile polita da.
Halabeharrez, banakako lerroan mugitu behar dugulako, taldekideek ez dute tokirik kamararen ezkutuan jartzeko.
Sartzen garen lehen gela haundia kobazuloaren sarrera originala da.
Aurrehistoriako denboretan, lur-erorka baino lehen eguzkiaren argiak hau dena argituko zuen.
Ezkerrean, harkaitzetik sartzen zirelarik, sarrera ikus zitekeen;

Jendea oinez sartzen zen kobara ez gu bezala, beherantza.
Eta orduan harkaitza jausi egin zen
Eta hor ditugu erorkaren hondakinak.
Kanpotik ez da ikusten, barnetik bai,
hor daude puntuak puntu gorriak
Sartu nintzen lehen aldian ikusi nituen puntu gorriak dira
Puntu haundiak, esku-ahurrarekin eginak.
Hemen dugu leize-hartz baten kaskezurra arra seguraski
hau bezalako asko daude
Gela haundi honetan, haundienean, pinturarik ez dago salbu bukaeran.
Hau garrantzitsua da, zeren sarrera oraindik irekia zelarik hemen argi pixka bat izango baitzen.
Hortaz pinturak toki ilunenetan pintatu zituzten.
Kontuz hemen
Leize-hartz bat beltzez pintatua
PInturak hain berriak ziruditen ezen hasieran egiazkoak ote ziren zalantzak sortu ziren.
Baina irudi hau kaltzita eta sedimentuz estalia dago eta milaka urte behar ditu eratzeko.
Hau izan zen faltsuak ez zirelaren lehen froga.
Zaldi eder bat hemen kobazuloko ederrenetako bat
Hunkigarria da atzo bertan egina ematen duela begira ze berria ematen duen teknika horrekin
eta zaldiaren gibelean bi mamut daude mamut haundiak.
Hemen hartz baten marrakoa ageri da;

Kobazuloko toki nagusienetako batera iritsi gara.
Zaldien panel famatua.
Horma-hobi honetako alde batean dago, eta horko zulo ttiki horretatik ura ateratzen da astebetez edo euria egiten duenean.
Beharbada horrek azaltzen du zergatik pintatu ziren animalia hoiek zulo horren ondoan.
Munduko arte lanik haundienetakoa da.
Margolari paleolitiko hauentzat beraien suziek sortutako argi eta itzalen jokoak horrelako zerbaiten antza izan zezakeen.
Beraientzat, agian, animaliak mugimenduan bezala zeuden, bizirik.
8 hankadun bisonte hau mugimendua irudikatuz pintatu zuen artistak.
Kasik protozinema modu batean.
Paretak ere ez dira lauak hiru dimentsiotako dinamika propioa dute.
Berezko mugimendu hori erabili egin zuten artistek.
Goiko ezkerreko ertzean, bertze animali bat kapa aniztuna.
Eskuineko errinozeroak ere mugimendu ilusioa sortzen duela dirudi.
Animaziozko filme bateko frameak bezala.
Kobazuloko margolariek unibertso ezagun batetik hitzegiten digutela dirudi baina urrunekoa, aldiberean.
Hemen ikusten duguna milioika puntu espazialetatik sortzen da.
Zientzialariek haitzuloaren milimetro bakoitza eskaneatu dute, laserrak erabiliz.
Kobazuloko gauza bakoitzaren posizioa ezagutzen da.
Hauxe da koba osoaren itxura.
Aldetik aldera, 400 bat metro neurtzen du.
Mapa hau da hemen egin den zientzia proiektu ororen oinarria.
Kobazuloa ulertzeko modu berri baterantz goaz, zehaztasunaren bidez, neurketa zientifikoaren bidez.
Bainan uste dut hori ez dela helburua.
Helburua da iraganean kobazuloan gertatu zenaren inguruko istorioak sortzea da.
Manhattango orrialde horiak sortu nahiko balituzte bezala da, milioi bat sarrerarekin... baina amets egiten dute?

zer nahi dute?

Hori ez dute kontatzen orrialde horiek.
Inoiz ez dugula jakinen uste dut, iragana galdu egin delako.
Sekula ez dugu iragana berreraikiko, egin dezakegun bakarra orain dagoenaren errepresentazioa sortzea da.
Zu gizakia zara, ni gizakia naiz.
Eta batek kobazuloa ikertzen duenean, noski baduela bere iritzia,
Nik nere ibilbide propioa daukat.
Atrebentziarekin, zein da zure ibilbidea?
Zirkuan lan egin ohi nuen, baina arkeologiarengatik utzi nuen zer egiten zenuen?

Ez, enintzen lehoi domatzailea monozikloa eta malabarismoa batez ere.
Chauveten kobazuloan egon nintzen lehen aldian 5 egunez egon nintzen
Hain izan zen indartsua, non gauero lehoiekin amets egiten nuen eta egunero shock bat zen neretzat.
Zirrara hunkigarria zen.

Barneratzeko?

Eta amets, egiazko lehoiekin egiten zenuen, ez pinturazko lehoiekin...
Noski.

Zure ametsetan beldur zinen?

Ez, gehiago zen... gauza indartsuen eta sakonen sentsazioa, zuzen-zuzena ez den gauzak ulertzeko modu bat
Isiltasuna, mesedez
Ez mugitu, mesedez
Kobazuloaren isiltasuna aditu behar dugu.
Beharbada baita gure taupadak ere.
Irudi hauek aspaldi ahazturiko ametsen oroitzapenak dira.
Hau zer da, beraien taupada, edo gurea?
Egunen batean ulertuko al dugu artistaren begirada horrelako denbora amildegia iragan ondoren?
Inguru honek aura melodramatikoa du,
Wagnerren opera batetik hartua izan liteke edo margolari erromantiko alemaniar baten obra izan.
Hori izan liteke beraiekin dugun lotura?
Paisaia konposizio hau gertakari operistikoa da, baina ez da soilik erromantikoen jabetza,
Harri-aroko gizonak antzeko sentsibilitate bat eduki zezakeen barneko paisaiei dagokienean.
Eta erreza da imaginatzen izan daitezkeela haitzulo paleolitiko gehiago inguruetan.
Chauveten koba hementxe dago, amildegi honen tontorrean baina paisaiaren ezaugarri honi lotua dago,
Pont d'Arc izeneko arku eder honi.
Izan liteke Pont d'Arc hau, orduko jendearen artean ez bakarrik gertaera natural bat izatea, baita beraien imaginazioaren baitako gertaera bat, beraien historian, beraien mitologian, mundua azaltzeko baliagarria zitzaien zerbait izatea.
Baina nolakoa zen mundua Paleolitikoko jendearentzat?
Orain 30.000 Europa glaziarrez estalia zegoen.
Klima lehor eta hotza imaginatu behar dugu baina baita eguzkiarekin ere, hori garrantzitsua zen.
Toki honetan errinozero iletsuak zeuden, mamutak erreketan, basoetan, megalozeroak, karibuak bisonteak, basahuntzak, antilopeak.
Fauna oso ugaria.
Biomasa Europako parte honetan oso garrantzitsua zen gizakien garapenerako.

Eta haragijale eta harrapari hauen artean gizakia.
Izan liteke, adibidez, aurkitu diren arrastoengatik kobazuloan sua piztu eta beraien itzalak proiektatzea zaldien panelaren kontra?
Sua beharrezkoa zen margoak ikusteko eta beharbada, jendearen aurrean antzezteko.
Sugar baten edo mugitzen den argi baten argitan ikusten dituzunean, jendea imagina daiteke beren itzalekin dantzan
Fred Astaire bezala.

Uste dut irudi hori, norbere itzalarekin dantzatzea, gizakiak irudikaturiko imajina indartsu eta zaharrenetakoa dela.
Zeren eta lehen irudikapena itzal beltz bat izan zen pareta zuri baten gainean.
Giza presentzia itzal baten gisan hegan zebilen kobazuloan
Hartzen kaskezurrak alde guzietan barna.
Haitzuloetako hartzarenak dira, mamuta eta errinozero iletsuaren antzera, aspaldi lurrazaletik desagertu ziren espezie batekoak.
Hamarna milaka urteko ttanttakariaren pazientziak, kaskezur horri kaltzita azal lodi bat ezarri dio,
Orain portzelana dirudi.
Hezur kolekzio guzi honetan ez da giza-hezur bakar bat ere.
Zientzilariek ondorioztatu dute gizakiak inoiz ez zirela kobazuloan bizitu, margotzeko bakarrik erabili zuten, eta seguraski errituetarako ere bai.
Michel Philippek haitzuloko hezurrak ikertu ditu.
Kobazuloak hezurren kontserbatzeko toki oso egokia dira.
99% hartzen hezurrak dira.
baina badaude otsoen bi kaskezur eta zenbait hezur ere.
Zenbait basahuntza, kaltzitaz estalitako kaskezurra ere badugu, erabat xarmangarria.

Badaude zenbait zaldi.

Hortaz, hezurrak daude kobazulo guzian.
Ez ditugu hezurrak identifikatu bakarrik egiten, jakin nahi dugu nola ekartzen zituzten, ia kobazuloan bizi ziren.
Hartzek ekarri zituzten hezurrak?

Zientzilari guztiek hurbileko kirol-zentru batean hartzen dute ostatu norberak bere lan-eremua baldin badu ere elkar konparatu eta konbinatu egiten dituzte beraien aurkikuntzak.
Bi hauen lana interesgarria iruditu zitzaigun.
Carole, azaldu dezakezu zein den honen funtsa?
Begi hutsez sumatzen zailak diren diseinu gainjarrien siluetak azaleratzen saiatzen ari gara.
Ezin dugunez harria ukitu, argazkiak egiten ditugu eta mosaiko batean juntatzen ahalik eta detaile handiena lortzeko.
Gero transparentzia bat jartzen dugu argazkiaren gainean eta azpian egon litezkeen grabatuak bilatzen ditugu.
Gero haitzulora itzultzen gara eta diseinuak siluetekin konparatzen ditugu eta hartzen marka guziak irudi eta gertakari bakoitza ulertu ahal izateko.
Hartzen hatzaparkadak ditugu, eta gero mamut baten marrazkia behatz batekin egina, eta harramazka gehiago mamutaren gainean.
Beraz azpisailkatze honek laguntzen digu nola gertatu zen jakiten.
Ordenagailuan 3 fase ikus ditzakegu.
Lehenak 40.000 urte garamatza atzera.
Hartzak pareta marrakatu zuenean.
Bigarren fasean marrazkiak daude, 2,5 metroko alturara bitarte makil batekin eginak beraz.
Gero fase nagusia, orain 33.000 urte edo guttiago,
Pareta arbastatu zuten txuri antzean utzi arte
Gero lehen figurak pintatu zituzten azpian, bi errinozero borrokan
gero, hiru zezenak eta azkenik, zaldi multzo bat, aurretik atzera.
Azken fasean, berriz, zaldi eder hau kobazuloko bisitariaren aurrean agertzen dena sartu eta berehala.
Konposizioa aztertzen baduzu, badago halako dinamika bat atzetik eskuinaldera, zentzu zirkularrean.
Oso dinamika indartsua sortzen du, zaldien mugimendu zeiharrak indartua.
Kontrastearen indarra da, kontrestearekin jokatu dute eta paretaren formarekin
kaballete bat bezalakoa da azalera eta materialea erabili zuten inpresio indartsu hori eratzeko.
Kobazuloko margo guziak konparatzerakoan segurua dirudi zaldi hauek gizaki berdinak sortuak direla
baina zaldien inguruetan, gainjartzen diren animalien irudiak daude.
Harrigarria zera da, karbono 14aren arabera, zantzuak daude gainjarritako irudi hauetako batzuk
5000 urteko tartearekin margotuak egon litezkela.
Sekuentzia hau eta iraupena gaur egun imaginaezina zaigu, historian preso gaude, eta beraiek berriz ez.
Denboraren lausotze honetaz eta artisten anonimotasunaz gain bada azpimarratu beharreko emakume bat
Dominique Baffier kultura paleolitikoan jakintsua da.
Hemen, eskuinean, bere lankide Valerie Ferugliorekin batera esku irudi multzo bat aztertzen ari da.
Orain panel honetan ari gara lanean, esku-ahurrekin estalia izan zen positiboan.
Jakin ditzakegu gizaki harek hartu zituen posizioak eta bere mugimenduak.
Kokoriko hasi zen eta gero luzatu egin zen goikoak egiteko gizaki bakarraren aztarnak dira
1,80 neurtuko zuen
Gizaki bakarra - 1,84koa
Gizaki bakarra?

Eta aztarna hauetatik detaile esanguratsua atera daiteke hatz ttikia apur bat okerra du.
Hori ikaragarria da, gorputza jartzen baitio gizon prehistoriko bati gu baino 32.000 urte lehenago kobazulora etorri zena eta oraindik harrigarriago, bere aztarnak daudela kobazuloko toki sakonagoetan.
Bere hatz ttiki okerrarengatik ezagutzen dugu zeren haitzuloan aurrerago ere inprimitu baitzuen bere esku-ahurra.
Bere arrastoa segi dezakegu.
Madame Baffier gidari etorri zitzaigun kobazuloko begirale lanak egiten ditu eta bere konpromezu arauak zorrotzak dira, baina erabat ulergarriak kontutan hartuta toki paregabe honen izaera hauskor eta ederra.
Hemen hartz oinatzak daude, aurrekoak eta atzekoak, ezagutzen diren hartz oinatzik zaharrenak dira.
Arras diztiratsua da.

Ertz honetan panteraren panela dago pantera baten marrazkia ageri da pintura paleolitikoan ezagutzen den bakarra, orain arte.
Toki honetan sedimentu pilaketa izugarria izan da lurrean eta paretetan gandor dirdiratsuak ikusten dira azufre kaltzitak dena estali du.
Urjauzi antzeko bat
olatuekin
Begira, hartz baten ornoa kaltzitaz estalia kaltzita kristalez josia.
Gure parean, paretan, zapien forman gainezka egiten duten sedimentuak.
Eta hemen nitxo antzeko bat, kolore gorriko pintura zaharren arrastoekin gerora urak ezabatu dituenak.
Eta hemen zenbait irudi oso originalak hau bezala intsektu formarekin edo hau pinpilinpauxa batekin edo txori bat hegaka
irudi bera ikus daiteke zintzilik dagoen arroka honetan handia eta oso ttikia okre koloreko bi marra bertikalez lagunduak formazioaren inguruneari segika.
Hemen dago pintura gorrien panel haundia.
Badago jakinmina pizten duen gauza bat arroka multzo hau.

Panel honetan dauzkagu, lehenik, errinozero ttiki bat adar luzeduna eta sabelean marra batekin.
Azpian esku-ahur multzoa dago eskuarekin positiboan egina.
Hantxe daude kobako lehen salan pintatu zuen gizonaren esku-ahurrak.
Bere behatz okerra ezagutu dezakegu.
Bertze hitzetan, honeraino segitu diogu.
Hemen animalia batzuk daude, eta hemen, errinozero haundi baten aitzinaldea adar izugarri batekin.
Hemen zuzi bat itzali zen gizakiek beren bidea zuziarekin argitzen zuten eta egurra erreegia zegoelarik zuzia paretaren kontra igurzten zuten sugarra bizitzeko.
Arrastoak freskoak dira, eroritako ikatz puska ttiki hauek ikus daitezke.
Zatitxo hauetako bat radiokarbonoz datatua izan zen zuzi hau orain 28.000 urte izan zen igurtzia.
Hemen margo aski interesgarria dugu haitzuloetako lehoi parea irudikatzen duelako, gaur egun desagertua.
Arra, haundiagoa, atzean dago bere silueta metro erdiko trazo bakarrarekin sortua izan da
aurrerago, ttikiagoa, emea dago eta arraren kontra igurzten ari dela dirudi.
Haitzuloetako lehoien irudikapen honek ahalbidetu digu misterio bat argitzea, arkeozoologoek ez zekitelako haitzuloetako lehoiak kalparra ote zuen, oraingo afrikar lehoiak bezalaxe.
Eta 30.000 urte baino gehiago dituen haitzuloetako lehoiaren irudi honek agertzen digu ezetz, ez zutela kalparrik.
Begira bere buruaren ingurua, argi eta garbi delineatua.
Eta dudarik gabe arra da, buztan azpian eskrotoa ageri zaiolako.
Kobazuloko paneletan ederrenetakoa da hau, bukaera aldeko lehoiarekin batera.
Hemen ikusten dugu historiaurreko gizakiaren teknika, baita animalien munduaren bere ezagutza sakona ere.
Istorioak kontatzen dizkigu.

Pinturak entzungarri bihurtzen dira.
Bi errinozeroak borrokan ari dira
Elkarrenganako amorru bizia ikusten da
Hanken mugimendua, zabaldurik
Eta beraien adarren talka ere aditzen ahal da kasik
Hemen bertze istorio bat dago:

Ar bat emea gorteiatzen baina emea ez dago estalia izateko prest
Eseri eta mar-mar egiten du
Emearen mar-marra entzun dezakezu
Ezpainak altxatu, hortzak erakutsi ez dago pozik
eta bukatzeko, bisonte bat lasterka
Bere apatxak entzuten ditugu
Hanka multzoak mugimendua irudikatzen du
Horma-hobi honetatik ihes egiten du, ingurua segituz.
Madame Parffaitek sakoneko gelara gidatzen gaitu
Lehoien gela misteriotsua
CO2 pilaketa arriskutsua dago arbolen sustraietatik dator kareharrian barna bidea egiten baitute.
Gure denbora are mugatuagoa da toki honetan eta margoetara hurbiltzea ezinezkoa da
Zoritxarrez, badira zure filmean erakutsi ezin izanen dituzun gauzak.
Ezingo dituzu ikusi.

Adibidez sakoneko gela honetako pintura zoragarriak.
Lehoi talde hau
Apendize honen beheko partean emakumearen gorputza dago pintatuta.
Pubis-triangelua, eta zangoak, belaunetatik bereizten direnak.
Harri Aroko lehen estatua ezagunak ekartzen ditu gogora.
Alemanian, Suabiako Jurako aztarnategi arkeologikoan.
Emakume baten behe aldea dakusagu soilik ezin dugulako hurbildu marrazkiaren bertze aldera.
Ezin da lur honetan ibili hauskorregia da, ikatz begetal arrastoak hondatuko lirateke eta hartz eta gizakien oinatzak.
Beraz irudi zati honekin egin behar dugu lan bertze aldea osatuko balitz, gainerako hankekin, simetrikoki, ikusiko litzateke bisonte buru batekin lotua dagoela giza beso batekin.
eta hor dugu, 30.000 urte beranduago, egun arte iraun duen mito bat.
Picassoren margoetan ere asoziazio bera dugu emakumea minotauroarekin
Hauxe da gizaki baten irudikatze partzial bakarra kobazulo osoan
Momentuz, koskaren bertze aldea ez da gure esku izanen.
Hau sortu zuen jendea misteriotsua egiten zaigu.
Atzean utzi zituzten tresnak gutti batzuk, trepeta praktikoak, hala nola silex zatiak, interpretatzen errazagoak dira.
Herri museoa eskualdeko trepetez betea dago.
Aztarnategian eskabazioa egin dugu baina Jean-Michel Genestek ez digu Chauveteko aurkikuntza haundirik erakusten ahal.
Hiru kutxa bertzerik ez dugu area honetarako.

Ikus dezakezu, Willendorfeko Venus honetan
Kareharrizko kopia bat da
Austrian aurkitua, garai berekoa
Chauveten sabelaren behekaldea ikusten duzu soilik eta bisonte batean bihurtua dago.
Hondartzako Begiraleetaraino iritsi den irudi-arau bat izan dela iduri luke.
Ez da gizon irudikapen argirik aurkitu baina bai giza-lehoi hau
Hohlenstein Stadel izeneko aztarnategitik dator, Suabiako Juran.
Harrigarria da forma nahasketa, erdi antropomorfa erdi gizaki, eta lehoiaren burua.
Soilik lehoi larrua da gizon baten gainean?
Gurutzaketa bat da?

Hori da produkzio mota honen aurrean egin dezakegun galdera.
Haran honetan bizitu zen jendeak atzean utzi zuena bere arte zoragarria izan zen.
Ez zen hasiera primitibo bat izan edo eboluzio mantso bat.
Bapatean agertua izan zen gehiago, gertaera lehergarri bat bezala.
Giza arima modernoa hemen ernatu balitz bezala da.
Harrigarria da garai haietan neandertalak oraindik bailara honetan ibiltzea.
Baina izanen ziren bertze adierazpide artistiko batzuk ere, musika, adibidez.
Horregatik behatu behar diegu aborigenei.
Alemaniako hegoekialdea, orain 30.000 edo 40.000 urte, haran honekin elkartzen zen izotzik gabeko pasabide baten bidez.
Kontutan hartu behar da mendi alpinoak 2.743 metro izotzez estaliak zeudela eta hainbertzeko ura pilatzen zuten ezen itsasoaren maila orain baino 91 metro baxuagoa baitzen.
Ehiztari bat oinez joan zitekeen Paristik Londonera
Mantxako kanal idorra gurutzatuz.
Norabide honetan 600 km ibiliz
Suabiako Alpeetara iritsiko ginateke, Alemanian.
Han, Blaubeurengo museoan
Paleolitoko Venus famatuenen erreplikak aurkitzen ditugu.
Baina hau, Hohle Felseko Venus, denen artean gailentzen da.
2008an aurkitua, duen adinerako paregabea da.
Hohle Felseko Venus da, seguraski, ezagutzen den objektu figuratibo baten errepresentaziorik zaharrena.
Gizaki baten errepresentaziorik zaharrena da.
Eta... erabat garatu gabea da.
"Irudikapen figuratiboa" deitzen zaio.
Aurrerago ikus dezakegu animalien irudikapen serie oso bat.
Hemen ditugun marfilezko animaliak bezala edo Chauvet kobazuloko errepresentazio zoragarriak mamutak, lehoiak...
Lotura argia ikus daiteke
Suebiako aurkikuntzen eta Chauveteko irudien artean.
Zirraragarria da baita ere orain dela 40.000 urtekoak diren musika tresnen zantzuak aurkitzea edo apaingarri pertsonalak, edo kontzeptu erlijiosoa zutela frogatzen duen iruditeria mitikoa tartean gizaki eta animalien arteko transformazioa agertzen dutenak.
Mamut baten letaginean zizelkaturiko estatua originala da hau.
Hohle Fehlseko Venus hurbiletik behatuz gero argi ikusiko dugu ez duela bururik.
Uztaitxo bat du haren tokian.
Beharbada bertze garai batean soka moduko batetik zintzilik egonen zen.
Sexu ezaugarriak ere mugarri dira, irudikapena erreprodukzioaren ideiarekin lotzen dutelako, ugalkortasuna, sexualitatea... egun ere gizateriarentzat oinarrizko kontzeptuak direnak.
Kontutan eduki behar da garai hartan
Europako zati handi bat Neandertalek hartua zegoela.
Giza eboluzioan momentu kritikoa izan zen bi gizaki mota desberdinek beren mugak aproban jartzen baitituzte.
Eta etengabe ikusten duguna da, azkenean, nahiz eta jende arront sofistikatua izan, behinere ez zutela hau bezalako tresna sinbolikorik eduki.
Marfilezko mamut ttiki hau ere
Hohle Fels ondoan aurkitua izan zen.
Eta zaldi eder hau eskualde berdinean agertu zen.
Txirula zatitxoak ere aurkitu ziren.
Conard doktoreari eskatu diogu original bat erakusteko.
Marfilezko txirula aparteko tresna da
Maria Malinak aurkitu zuena duela zenbait urte.
Uste dut oso garrantzitsua dela kontutan hartzea gaur egun arkeologia ez dela abentura heroikoa pikotza eta palekin baizik eta lan zientifiko-teknikoa zehaztasun handiz egina.
Milimetroz milimetro sedimentuak kentzen dira
Chauvetekoa bezain aztarnategi zaharretan 30.000 eta 40.000 urte artekoak, eta lan zehatz honek baimendu zion Mariari aurkikuntza serie oso bat identifikatzea eta ondoren berreraikitzea.
Azaldu dezakezu nola izan zen.
Bai, pieza guztien inbentarioa egiten ari ginen batzuk 70. hamarkadan aurkitu ziren lehen indusketa urteetan eta oso pieza ttikiak ziren.

Marfilezko pieza niminoak misterioa izan ziren hiru hamarkadatan.
Haietako 31k itxura oso esanguratsua zuten.
Behatzentzat zuloak zituzten piezak aurkitu genituen eta ez ertzetan bakarrik eta orduan pentsatu nuen izan zitezkeela marfilezko flauta baten zatiak.
Jakina, nola egina zen jakitea garrantzitsua zen.
Ikusi nuen ardatzean txirula osoa zeharkatzen duen ebaki bat dagoela.
Eta bi erdien artean...

Alemaniako hegoekialdean aurkitu diren 18 txiruletako bat bakarrik da hau.
Hemen kobazuloek ez dituzte pinturak gordetzen baina bai bertze arte objektu aunitz.
Hemengo koba honetan
Izotz Aroko aurkikuntza garrantzitsu aunitz egin ziren.
Marfilezko estatuatxoak aurkitu genituen hartzenak, mamutenak...

Eta 1992an indusketa taldeko partaide izandu nintzen.
Hemen pertsonak bizitu ziren duela 30.000 edo 40.000 urte eta orduan hotz haundia egiten zuen
Alpeetako mendiak 2.500 bat metro lodierako glaziar batek estaliak zeudelako.
Eta behean, bailara horretan elur-oreinak eta mamutak zeuden.
Eta hotz handia zegoen.
Horregatik nago Inuit bat bezala jantzita.
Uste dugu horrela janzten zirela Izotz Aroan orein larruekin eta orein larrruarekin egindako botekin
gainerakoan ez baitzuten hotza jasan ahal izanen.
Haitzuloan egin genituen aurkikuntzetan garrantzitsuenetako bat txirula fin-fin bat izan zen putre baten erradioarekin egina.
Txirula honek duen harrigarriena pentatonikoa dela da.
Gaur egun entzuten ohituak gauden tonalidade berdina du.
Ongi iruditzen bazaizue melodia ttiki batzuk zuentzat jotzen saiatuko naiz.
Instrumentua berregin nuenean eta melodia batzuk jotzen saiatu hauxe atera nuen.
Antzik badu?
"Star-Spanled Banner" da.
Frantziara itzulita, Chauveten Haitzulotik hurbil esploratzaileek, teknika zaharragoak erabiliz, paisaia orrazten dute, oraindik gorderik egon daitezkeen lurrazpiko haitzuloen bila.
Esploratzaile profesionalek lurrazpiko kobak aurkitzeko teknika bereziak dituzte.
Aire korronteak daudelako.
Eskugaineko eta mateletako sentsibilitatea erabiltzen dute haitzulo batetik etor daitezkeen aire korronte xuabeak bilatzeko.
Ni gauzak bertze modu batean egiten saiatzen naiz nere lanbidean usaimena erabiltzen usatua nagoelako.
Haitzuloen barnekaldeetatik datozen usainak aditzen saiatzen naiz.
Hemen ez dut deus ere usaindu, kanpoko naturaz landa.
Lurra usaindu daiteke, harriak, huntza...
Gauza aunitz usaindu daiteke baina ez milaka urtez itxita egondu den kobazulo baten usainarekin lotura duenik.
Hau da nere teknika pertsonala, nik lurrinak diseinatzen baititut.
Bertze modu batean esperimentatzeko saiakera da.
Nik beti...

Eta Frantziako Lurringileen Elkarteko lehendakari izatera iritsi nintzen zenbait urtez eta...
Hemendik kilometro gutti batzutara kobazuloaren erreplika zehatza egin eta turistentzat parke tematikoa egiteko planak daude.
Erreplika honetan aurrehistoriako usainak ere berreginen dituzte beharbada.
Bistan dena, orain aditzen den usaina hagitz fina da, hagitz leuna.
Ez dago emari handirik baina gure imaginazioak eszena berregiten saiatzea baimentzen digu.
Eszena eta duela 25.000 urteko bere usainak.
Hemen aurkituko genituzkeen animalia guztiekin.
Hartzak, otsoak...

Eta gizakiak.
Eta haien presentziaren arrastoa.
Hau da, egur errea, erretxinak... haitzulo hau inguratzen zuten naturaren usainak.
Hara itzul gaitezke imaginazioarekin.
Imaginazio gaitasun horrekin kobazuloa alegiazko mundu magiko bihurtzen da denborak eta espazioak bere erranahia galtzeraino.
Kristalezko eraketa hauek milaka urte behar dituzte garatzeko.
Haitzuloko artistak ez zituen ikusi ere egin haietako aunitz lur-erorkak atea itxi ondotik eratzen hasi zirelako.
Haitzuloko zoko debekatu batean zortzi urteko haur baten hanka arrastoa dago otso baten arrastoaren ondoan.
Otso goseti batek umea mehatxatu zuen?
Edo elkarrekin zebiltzan, lagun bezala?
Edo beharbada arrastoak milaka urteko diferentziarekin eginak izan ziren?
Ez dugu sekulan jakinen.
Gure argi errariek iluminatutako gela haundi hauetan barna ibiltzean gizaki paleolitikoak lanean ari eta gu traba egiten ari ginelaren sentsazio arraro eta irrazionalak hartzen gintuen batzutan.
Begiratuak sentitzen ginen.
Zientzilari batzuk ere sentitu zuten sentsazio hori eta kobazuloa aurkitu zutenek.
Lurrazalera ateratzean atsegin hartu genuen.
Behin kanpoan ginela, Jean-Michel Genesteri galdetu genion arkua eta geziak asmatu baino milaka urte lehenagoko
Paleolitikoko gizakien ehiza teknikei buruz.
Chauvet Kobazuloko bizilagunak ehiztariak ziren.
Eta ehiza larri ugari zegoen
Frantzia eta Europako edozein tokitan.
Aztarnategian elur-oreinen, bisonteen, zaldien hezur ugari aurkitu ziren.
Eta, batzuetan, mamutak.
Beraz bazen halako garapen berezi bat ehiza tekniketan.
Adibidez, hezur puntaren sistema hagitz burutsua da.
Hezur baten punta egurrezko kirten batean.
Punta kirtenari fermuki lotua dago.
Bihortzeko bat eta barnean pieza bat erabiltzen duen sistema da.
Oso gogorra da beraz.
Bisonteak edo zaldiak hiltzeko egina eta garatua izan da, horrela.
Oso oldarkorra da eta baita gogor eta indartsua ere.
Lanza mota hau ez zen eskuekin bakarrik jaurtitzen hori ez delako sobera eraginkorra.
Paleolitikoaren hasieran estolikaren teknologia garatu zutelako susmoa dugu.
Hasieran estolika gako bat zen bakarrik hortz bat edo adar bat, hau bezalakoa, kider luze batetan.
Luzatzen da... eta abiada haundia hartzen du
baita zehaztasun handia ere, lantzek norabide egokia mantendu dezaten.
Erakutsiko dizuet, bai.
Ikusten, harrizko punta duen lantza da baina zuzen erabiltzeko beharrezkoa da zulo bat izan dezan ertzean.
Uste dugu batzutan lumak erabiltzen zituztela jaurtiketaren norabidea kontrolatzeko.
Zaldi bat nola hiltzen den erakusten saiatuko naiz.
Ados.
Bere saiakerak sobera sinesgarriak ez izanagatik ere hau arma boteretsua da.
Lantza puntak aurkitu izan dira zaldi eta mamuten omoplatoetan sartuta.
Ikusi duzu norabidea?

Baina... zaude hor.
Pentsatzen dut Paleolitoko gizakiak zuk baino hobeki botako zuela... ba, arras zaila litzateke horrelako tiraldi batekin zaldi bat hiltzea, egia erran.
Apirilaren erdialdera urte guztiko ikerketa zientifikoa bukatu da.
Orain kobazuloara sarrera mugagabea dugu baina astebetez bakarrik, egunean lau ordu.
Lacauxeko kobazulo famatua itxi egin behar izan zuten turisten hatsarengatik paretak lizuntzen hasiak zirelako.
Kobazuloan sartzen gara barnekaldean filmatzeko dugun azken aukera izan litekeela jakinez.
Minotauroa eta emakumea gure aurrean agertu zen gidariek baimendu zigutenean kamera ttiki bat makil baten gainean montatu eta haraino ailegatzea.
Bisonteak emakume biluzi baten alua besarkatzen duela dirudi.
Pertsona tradizionalek eta nere ustez Paleolitikokoek ere badituzte... bi kontzeptu munduaren gure pertzeptzioa aldatzen dutenak.
Jariakortasun kontzeptua eta iragazkortasun kontzeptua.
Jariakortasunak erran nahi du egiten ditugun sailkapenak... gizon, emakume, zaldi...
Ez dakit... arbola etab.

Zuhaitz bat mintzatu daiteke gizon bat animalia bihur daiteke eta alderantziz, baldintza berezi batzuk gertatuz gero.
Iragazkortasunaren kontzeptuak bizi dugun munduaren eta espirituen munduaren arteko hesirik ez dagoela erraten digu.
Pareta batek solas egiten ahal digu.
Onartu gaitzake edo, aldiz, baztertu.
Txaman batek, adibidez bere espiritua bertze mundu batera eraman dezake edo berdin bertze munduko espirituen bisita jaso.
Bi kontzeptu hoiek uztartzen badituzu konturatuko zara oraingo gure honen aldean ze desberdina izanen zen pertsona haien bizitza.
Gizakiak modu auniztan deskribatuak izan gara.
Denbora batean "homo sapiens" izan ginen eta oraindik "homo sapiens" dugu izena
"dakien gizona".
Ez zait definizio ona iruditzen.
Ez dakigu.

Nik erranen nuke "homo espiritualak" garela..
Espiritualitate horren zantzu argi bat da hartzaren kaskezur hau, kobazuloan ospatu zen nolabaiteko zeremonia erlijiosoa.
Harkaitz baten gainean jarria dago.
Altarea oroitarazten du.
Nahita jarrita dagoela dirudi.
Kaskezurra kobazulo sarrerarantz begira dago eta haren inguruan seguraski intzientso moduan erabilitako ikatz natural zatitxoak aurkitu zituzten.
Hemen zehatz-mehatz gertatu zena margoek konta dezakete soilik.
Ulertu nahi baduzu haitzulotik atera behar duzu.
Hau da, haitzuloan hasi... eta gero handik irten.
Nora irten?

Bon, nik erranen nuke edozein tokitara baino... kultura desberdin bat behatzea arras baliagarria litzateke haitzuloetako artea sortzen duten kulturak zeinen desberdinak diren konturatzeko.
Australian adibidez, edo Ipar-amerikan edo Hego-afrikan.
Australiako aborigenak orain dela berriki arte
Harri Aroan bezala bizi ziren?
Bai, adibidez.
70. hamarkada bitarte haitzuloetako artea egiten baitzuten eta badut uste toki batzuetan oraindik tradizioa dela haitzuloetako artea.
Bistan da, XX. mende hasieran deskubrituak izan zirenetik aldatu egin da, baina lagungarriak izan daitezke gureetatik hain urruti dauden ikuspuntuetatik haitzuloetako arteari so egiteko.
Adibiderik baduzu?
Bai, noski.
Australiako iparraldean, adibidez, 70. hamarkadan etnografo bat bere informazio emailea zen aborigen batekin ari zen lanean.
Eta harrizko aterpe batera iritsi zirenean pintura oso eder batzuk aurkitu zituzten baina hondatzen ari ziren.
Aborigen hori triste jarri zen hondatzea ikustean.
Eta han tarteka-tarteka pinturak moldatzeko ohitura dute.
Beraz, eseri eta pinturei ukituak ematen hasi zen.
Eta etnografoak edozein mendebaldeko pertsonak eginen liokeen galdera egin zion.
"Zergatik ari zara pintatzen?"
Gizonak erantzun zuen eta haren erantzuna arras... kezkagarria izan zen.
"Ez naiz pintatzen ari" erran zuen.
"Espirituaren eskua da pintatzen ari dena".
Espirituaren eskua?
Bai, gizakia espirituaren parte bat delako.
Uste duzu Chauveteko kobazuloko pinturak...?
giza arima modernoaren jaiotza suposatzen dutela?
Zertan datza gizateria?
Gizateria mundura ongi egokitzea da.
Gizarteak inguruari egokitu behar zatzaizkio bertze izaki bizidunei, animaliei... bertze giza taldeei...
Eta gauzak komunikatzeko beharra dute...
Komunikatu eta oroitzapenak toki oso espezifikoetan grabatu paretetan, egur pusketetan, hezurretan...
Hori Kromagnon gizakiaren asmakuntza da...
Eta musika?
Baita ere, mitologia, musika...
Baina arte figuratiboa asmatu zen... animalien irudikapenekin, gizakienak, gauzenak... gizakien arteko komunikazio modu bezala eta etorkizunarekin, iragana oroitzeko informazioa transmititzeko.
Eta hizkuntza baino askoz hobea da.
Gure komunikazioa baino hobea.
Eta asmakuntza horrek gaur egun indarrean dirau kamera honekin, adibidez.
EPILOGOA
Rodano ibaian Frantziako zentral nuklearrik handienetako bat dago.
Chauvet Kobazuloa hemendik 30 kmra dago soilik baso batean, hango mendien atzean.
Erreaktoreak hozteko erabiltzen den ur beroen soberakina hemendik 700 metrora bidaltzen da biosfera tropikal bat sortzeko.
Hedatzen ari den lurralde bateko negutegi erraldoiak lurrun beroz betetzen dira.
Krokodiloak sartu dituzte erreaktoretan erabilitako urez girotutako haztegietan.
Eta nola ugaritzen ari diren...
Ehundaka daude.
Ez da arraroa mutante albinoak egotea ur hauetan igeri egiten eta harnasten.
Giro surrealista honek gogoeta bat sortzen du.
Duela ez aunitz milaka urte batzuk atzera apenas hemen 2.700 metro lodi ziren glaziarrak zeuden
eta orain klima tropikal bat hedatzen ari da.
Laster albino hauek Chauvet kobazulora iritsi litezke.
Pinturak ikustean...

Deus ez da erreala.
Deus ez da egiazkoa.
Zaila da jakitea izaki hauek beraien
"doppelgangers"etan bihurtzen ari ote diren.
Eta benetan topo egiten dute?
Edo alegiazko ispilu batetan beren islada bertzerik ez dute ikusten?
Gu ote gara denboraren amildegira begiratzen duten krokodiloak bezalakoak Chauvet haitzuloko margoak behatzen ditugunean?
Pelikula hau haitzuloa aurkitu zutenei eskainia dago:
Jean-Marie Chauvet, Eliette Brunel eta Christian Hillaire.
Chauveteko kobazuloa Jean-Marie Chauvetek,
Eliette Brunelek eta Christian Hillairek aurkitu zuten espedizio pribatu batetan.
# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1959
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Iritsi da, nire bizitzako azken eguna.
SOLDADU EZEZAGUN BATEN EGUNEROKOA
Egunerokoa. 1916ko Irailak 24.
Combres-etik hurbil.
Tom maitea,
Horma hezeko zulo zahar batean eman dut gaua.
Eta orain nire jaka hezea berotzen doan eguzkiaz gozatzen ari naiz.
Goiza perfektua izan da.
Ez zen ezer entzuten, soldaduen noizbehinkako marmarra.
eta boten hotsa lokatzatan.
Bero goxo honetan, gerrak urrun zirudien;
hemen bakea sentitu dut.
Gogoan dut nola behin, konturatu nintzen ibaiaren beste aldean, gizonak lurra induskatzen ari zirela, ez dakit zehatz-mehatz zer zen bilatzen ari zirena, baina alai samar ziruditen, gehienbat, beraietako batek fonografoa piztu zuenean...
Atsegina izan zen musika alai hura entzutea, zeren goiz atsegina eta lasaia zen, eta horrek guztiak gerra ahantzarazi zidan.
Eta agian ez nintzen ni bakarra izan...
Nire inguruan, eremu suntsitu honetan, soldaduak atsedenean,
[FRANTZIAKO SOLDADUAK:

Gudaroste oso bat atsedena hartzen, ordulari geldi baten leihoa bezala.
Infernutik askaturiko gizonak, errukizko bakea bizitzen...
Baina bat-batean, eteten da bakea,
armen hotsa urrun eta leun antzematen da, baina hots hilgarria da.
tiro hotsen burrunba tematia, hemendik 3 kilometrora dagoen frontetik dator.
Beldurra gailentzen da nigan, haizeak zapore mikatz bat hartzen duen bitartean.
Nire taldeko beste kideei ere era honetan eragiten ote die?
Badirudi ezetz.
Pretzlav bere ohiko txantxa lizun horietako batekin ari da, beste batzuek itxura lasaia eta kezkagabea dute.
Ez dakit gizon hauek ni bezain beldurtuta dauden ala ez.
Ez dakit, agian izua ezkutatzen dakite.
Adibidez, bi soldadu frantses gurutzatzen dira aurretik, eta erreakzio bakarra, Pretzlav-en arrunkeria bat besterik ez da.
Baina niretzat, soldadu horiek pasatzen ikustea, gerraren errealitatea hurbilago sentiaraztea da,
Gero zarata entzuten dut, fusilak, kaskoak, botak... gizonak fronterantz doazela egiten duten zarata.
Boten hots horrek gerratik hurbilago jartzen gaitu.
Jainkoarren!

arrastaka noala, kainoi horietara zuzenean.
Kainioi puta horiek!
Honekin guztiarekin melodrama bat osatzen ari naiz... baina hain horrible iruditzen zait dena, eta hain absurdoa soldaduak ikustea, martxan doazela, automatak bezala, nire ondotik, birrindutako gizon honen ondotik.
Lasaitu beharra daukat, horko gizon horiek bezala.
Lasai daudela dirudi, eguzkia hartzen.
Pretzlav, adibidez, beti dabil bere istorioekin, moraltasunik gabeko bere ipuinekin.
Edo bestela Bill Richards.
Petzlav-i aditu, besterik ez du egiten horrek.
Tom Mason zaharra ere badaukagu.
1915. urtetik dago hori gerran.
Batzuetan antigoaleko ohiturak igartzen zaizkio, horrela portatzen da batez ere Ginger Morris gaztearekin, gudaroste ingeles honetan dugun soldadurik prestuenarekin.
Beti agertzen da, sasi batzuen atzetik, ohar nekagarriren bat egiten.
Tom gaixoa, azkenean serio jartzen da
Baina...
Ted Crompton... hori ez zait sekula gustatu.
Inpresioa daukat gerra gustatu egiten zaiola.
Eta Ferris lotinante gaztea...
Gudaldia baino lehenagoko uneak latzak izango dira berarentzat, suposatzen dut.
Baina bera beti lasai agertzen da.
Nerbioen kontrol osoa dauka; ez du axola zer sentitzen duen azpitik.
Errazagoa izango da Harlan sarjentuarentzat, fronteko lerroan sarri egon baita.
Berriro ere kainoiak.
Gertuago ditugula ematen du.
Gogor ari dira, errepikakor.
Goiz honek baketik eta ederretik zuena suntsitu dute.
Aireak kutsatua dirudi, zuhaitzak bihurrituta daude,
Zuhaitz adarrek itxura zorrotza dute, labainak balira bezala, burdina bezain gogorrak.

Ene jainkoa, gudaldia!
Beldur naiz, beldurrak hilda nago.
Badakit zer gertatuko den.
Irudikatzeko gai naiz.
Ikusteko gai naiz.
Gudaldia nola izango den, detaile osoz ikusten dut buruan.
Zarata entzun dezaket.
Nahasmena nabaritu.

hilzorian, edo hiltzen.

Jainkoarren!

Beldurrak izoztuta nago.
Esperientzia hori igaro beharko dut.
Begira, alai dabiltza... 200 metro lur konkistatu dutelako... lokatza besterik ez.
Lokatza zikin mordoa besterik ez.
Gutxi barru, alemanek gauza bera egingo dute.
Ospatzen utzi behar izaten da, halako lorpen zoragarri bat.
Eta horrelaxe, horrelaxe, gerta daiteke ni hiltzea.
Trapu zahar bat bezala abandonatua, gudalekuaren erdian.
Zure etorkizuna hori izango dela dakizunean, zure gorputza altxor preziatua iruditzen zaizu.
Zure haragia, samur eta beroa, zeurea da:
jabetza pertsonal bat, ez da inolaz ere haragi zati soila.
Horretaz hausnartzen hasten zara, eta ulertzen duzu zein zoragarria den zure gorputza.
Zein oker barkaezina den gorputza gaizki tratatzea.
Baina jada puntu hori atzean utzi dugu.
Gauza bakarra geratzen da oraingoz:

Lotinantea behatu, norbaiten zain egon;
seguruenik loturako ofizialen bat iritsiko da gudaldirako ordenekin.
Ordena horiek frontera zuzenduko gaituzte, zuzen kainoietara.
Ze demoniogatik ez da ezer gertatzen?
Denbora igarotzen da eta ez da ezer gertatzen.
Agian ez da ofizialik etorriko.
Agian..
Jainko maitea!
Nola ez dut...
Nola ez dut jakin ez zegoela irtenbiderik.
Besteek ere jakin behar zuten.
Ze ote darabilte buruan hauek.
Crompton, tipo hotza itxuraz:

Crompton-ek gutxienez 3 aleman sastakatu ditu baionetarekin.
Benetan ote da dirudien bezain gogor eta hotza?
Edo hoztasun hori babes bat ote da, bere benetako sentipenak babesteko?
Berak bakarrik jakingo du.
Ez diot inbidiarik Tom zaharrari,
Hainbeste bider bizi izan du egoera hau: badaki zer datorkion.
Terriblea izan behar du beretzat.
Terriblea izan behar du gu denontzat.
Kanpora begirako sentimentuak kontrolatu nahian, denok itxoiten, eta behan, isilpean.
Mugiezin, aurpegi-keinurik gabe.
Zer darama jendeak barrenean?
Beldurra?
Amorrua?
Ezin-ulertuak?
edo besterik gabe bakardadea?
Ofizial horrek, benetan sentitzen duena idazteko gauza balitz, eta hori irakurriko baliote gatazka honen erantzuleei...
Orduan, eurak, erantzuleek... baliteke haiek... zera...
Gure gerra txikia hasteko gertu gaude gu.
Gure ekipoa ateratzen dugu, eta jolaserako prestatzen gara, berunezko soldadutxoak bezala gara, lur metro gutxi batzuengatik borrokan.
Ni prest nago.
Fusila, kaskoa, munizioak.
Propaganda militarrak nahi lukeen bezalakoxea naiz une honetan.
Ez dizute esaten, ez, nolako beldurra igaroko duzun.
Zentzumenak ezabatu arte barneratzen zaizun beldur hori:
ezertxo ere ez sentitu arte.
Gorputz osoa pisu mortu bat da.
Beharbada eskuak sentituko dituzu, izerditan.
Soldadu on batek tarteka eskuak lehortzen ditu, keinu isil batzuk eginez, ezkutuan.
Eztarrian itolarria sentitzen duzu, eta burukomina hasiko zaizu.
Burua ideia batetik bestera darabilzu zorabioan:
ezin zaitezke kontzentratu.
Eskuak mugitzen hasten zaizkizu, ikaraz, zu konturatu gabe
Jainko maitea, hau buruko mina.
Norbaitek azal diezaidala zergatik hil behar dudan.
Laster...
Laster ez da ezer geratuko.

Ezereza...
Tom...
Tom, mesedez, lagundu.
Zure ausardiatik parte bat pasaidazu niri, beldurra uxatzeko.
Zuk ez duzu beldurrik.
Tom, lagundu, erregutzen dizut.
Baina Tom isilik geratu zen.
Ez zen laguntzen saiatu.
Ez dakit zergatik.

Ez dut sekula jakingo.
Orain joateko ordua da.
Suposatzen dut etorkizunean gutaz mintzatuko direla, esanez:
"Kantari egin genuen borroka".
"Gazteak ziren",
"indartsuak; bista ona zeukaten".
"Ausartak izan ziren metrallaren pean".
Jainkoarren, jakingo balute...
Muinoan gora nindoala, preso alemana ikusi nuen.
Sekula ikusi dudan lehen soldadu alemana.
Hari begira nengoela, hau guztia zein erridikulua den pentsatu nuen.
Gizona eserita zegoen, zopa hartzen.
Oso itxura normala zuen, ez zen arriskutsua.
Pretzlav edo Morris izan zitekeen, desberdintasun bakarra, beste uniforme bat zeukala.
Gizon hori derrigor gure etsaia izan behar zen,
Inperio Aleman gorrotatuaren soldadua zelako.
Horrelakoak hiltzeko entrenatu gaituzte.
Baina mutilak hain dirudi arriskugabea...
Gerrak duen gauzarik terribleena, ordea, ez da gu bezalako gizakiak hil behar izatea, gorrotatu behar izatea baizik.
Eta gorrotatzen jarraitu behar dugu.
Bitartean... gure unitateak egiteko bakarra du:
borrokan jarraitu eta bera bezalakoak hil.
Gu bezalako jendea hil.
Honek ez dauka zentzurik.
Kainoietara hurbiltzen ari gara.
Jainkoak daki zer espero behar dugun.
Bakarrik jainkoak daki.
Diotenez, zoragarria omen da... zure herrialdeagatik hiltzea.
Ba oso ondo, esaiezue bi hauei!
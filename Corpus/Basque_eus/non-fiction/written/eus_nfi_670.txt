# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1994
# mode:	written
# genre_(broad):	non-fiction
# genre_(narrow):	prepared speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	NA
# copyright_long:	NA
# sample_type:	whole
# comments:	P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016), http://www.opensubtitles.org/

FORREST GUMP Azpitituluak Euskaraz
Kaixo.
Nahi duzu bonboi bat?
Jan nitzake hauetako milioi eta erdi bai.
Amak beti esaten zuen bizitza zela kaxa bat bonboi bezalakoa.
Sekula ez dakizu zer tokatuko zaizun.
Horiek zapatila erosoak izango dira.
Ibili zaitezke egun osoa horiekin, ezer sentitu barik.
Nahiko nuke horrelakoak eduki.
Hankak minduta dauzkat.
Nora doazen, non izan diren.
Oinetako asko jantzi izan ditut.
Kontzentratuz gero, gogoratuko naiz nire lehen pareaz.
Amak zioen edonora eramango nindutela.
Nire oinetako magikoak zirela.
Ederto, Forrest, ireki ditzakezu begiak.
Ibili egingo gara apur bat.
Zer moduz?
Hanka gogorrak ditu, ikusi ditudan gogorrenak bezainbatekoak, baina bizkarra, politikari bat bezain bihurritua.
Baina zuzendu egingo dugu, ezta, Forrest?
Forrest!
Jaio nintzenean, amak Gerra Zibileko heroi baten izena jarri zidan.
Nathan Bedford Forrest jenerala.
Senitartekoak omen ginen.
Hark egin zuen klub bat, Ku Klux Klan izenekoa.
Janzten ziren tunika eta izarekin, eta ibiltzen ziren mamuak-edo balira bezala.
Zaldiei ere izarak jarri, eta inguruetan ibiltzen ziren.
Horrela jarri zidaten izena.
Forrest Gump.
Amak esan zuen "Forrest" partea zela niri gogorarazteko batzuetan denok egiten ditugula gauzak, zentzurik ez dutenak.
Egin atzera...
Ederto...
Zeri begiratzen diozue?
Sekula ez duzue mutiko bat ikusi aparatuekin?
Inork ez diezazula esan zu baino hobea denik, Forrest.
Jainkoak nahi bazuen denok berdinak izatea, denoi jarriko zizkigun aparatuak.
Amak modu berezia zuen gauzak esplikatzeko, nik ulertzeko moduan.
Bizi ginen 100 bat metrora 17. errepidetik,
Greenbow herritik 800 metrora, Alabaman.
Greenbow konterrian.
Gure etxea amaren familiarena zen, bere heren-aitonak itsasoa zeharkatu zuenetik, orain 1.000 bat urte, horrelako zerbait.
Gu biok baino ez ginenez, gela huts pilo batekin, amak erabaki zuen gela horiek alokatzea, batez ere pasoan zegoen jendeari,
Mobile, Montgomery eta halakoetatik etorria.
Horrela lortzen genuen dirua.
Ama oso emakume bizkorra zen.
Entzun didazu, Forrest?
Zure mutikoa diferentea da, Gump andrea.
Bere adimen-kozientea da 75.
Denok gara diferenteak, Hancock jauna.
Nahi zuen niretzat hezkuntzarik onena, beraz eraman ninduen konterriko eskolara.
Zuzendaria ere ezagutu nuen.
Gauza bat erakutsiko dizut, Gump andrea.
Hau da normala.
Forrest hementxe dago.
Estatuak eskatzen du koziente bat 80koa, eskola publikoan sartzeko.
Eskola berezi batera joan beharko da.
Ondo moldatuko da.
Edozelan ere, zer esan nahi du "normal" horrek?
Moteltxo samarra izan daiteke, baina nire mutilak izango ditu beste guztien aukera berdinak.
Ez da joango eskola berezira, ikastera zelan gomaztatu gurpilak.
Bost puntu txikitxoren gainean ari gara hemen.
Seguru zerbait egin daitekeela.
Gure eskola-sistema progresiboa da.
Ez dugu nahi inor atzean geratzea.
Bada Gump jaunik, Gump andrea?
Oporretan dago.
Zure amak benetan nahi du zu eskolatzea, seme.
Ez duzu asko hitz egiten, ala?
"Azkenean, saiatu beharra zuen.
"Erraza ematen zuen, baina,
"hara, zer gertatu zen.
Oporrak dira norabait zoazenean, itzultzeko asmo barik.
Esan zenezake ama eta biok bakarrik geundela.
Jendea beti zebilen sartu eta irten.
Afaltzera!
Batzuetan, jende mordoa izaten genuen gurekin, eta gela guztiak bidaiariz beteta egoten ziren.
Jende hura bizi zen bere maleta eta erakusgaiekin.
Behin, gazte bat izan genuen, eta zeukan gitarra-kaxa bat.
Ez, ondo da, andrea.
Erakusten ari nintzaion gauza pare bat gitarrarekin.
Erakutsidazu berriro ibilkera bitxi hori.
Apur bat polikiago.
Gustuko nuen gitarra hura.
Soinu ona zuen.
Hasi nintzen mugitzen musikari jarraika, nire mokorrak jiratuz.
Gau batean, amarekin nindoala, pasatu ginen Bensonen altzari dendaren aurrean, eta ezetz asmatu?
Hau ez da umeek ikustekoa.
Urte batzuk geroago, gazte itxura oneko hura, zeinari deitzen zioten "Erregea", abesti larregi kantatuta-edo, bihotzeko bat-edo izan zuen.
Zaila izan behar da errege izatea.
Oso gogoan dut autobusa lehen eskola-egunean.
Bazatoz?
Amak esaten dit ez inora joateko ezezagunekin.
Hau eskolako autobusa da.
Jarleku hau hartuta dago.
Hartuta!
Ezin zara hemen jarri.
Bitxia da gazte batek zer gogoratzen duen, zeren ez dut gogoratzen jaio nintzenekoa.
Ez dut gogoan zer jaso nuen lehen Gabonetan, eta ez dakit noiz joan nintzen nire lehen piknikera.
Baina gogoan dut noiz entzun nuen lehen aldiz ahotsik gozoena mundu osoan.
Hemen jar zaitezke, nahi baduzu.
Ikusi gabea nintzen halako edertasuna.
Aingeru bat bezalakoa zen.
Jarri egin behar zara ala ez?
Zer gertatzen zaie zure hankei?
Haren ondoan jarri, eta eskolaraino joan ginen hitz egiten.
...nire bizkarrak galdera marka bat dirudi.
Eta hurrengo egingo didate...
Amaz gain, inork ez zidan hitz egin edo galdetu.
Ergela zara edo halako zerbait?
Amak dio: "Ergela da ergelkeriak egiten dituena".
Egun hartatik aurrera, elkarrekin ibili ginen.
Jenny eta biok hezur eta mami izan ginen.
Erakutsi zidan zelan eskalatu.
Tira, Forrest, egin dezakezu.
Nik erakutsi nion zelan zintzilik egon.
"...tximino txiki bat eta..."
Berak erakutsi zidan irakurtzen, eta nik berari zelan zabukatu.
Batzuetan jarri egingo ginen, izarren zain.
Arrazoiren batengatik, Jennyk etxera joan nahi ez.
Ados, Jenny, geratu egingo naiz.
Nire lagunik lagunena zen.
Nire lagun bakarra.
Amak esaten zidan mirariak egunero gertatzen direla.
Batzuek uste dute ezetz, baina gertatu egiten dira.
Aizu, tentela!
Atzeratua zara, ala kirten hutsa?
Harrapatuko zaitugu!
Arin, Forrest, arin!
Itzuli hona!
Lasterka egin, Forrest!
Lasterka egin!
Ez zenuke sinetsiko esango banizu, baina lasterka egin dezaket haizeak bezala.
Egun hartatik aurrera, inora banindoan, lasterka joango nintzen!
Mutiko hori bai tentel lasterkaria.
Gogoratzen zelan esan nizun
Jennyk sekula ez zuela nahi izaten etxera joaterik?
Etxe batean bizi zen, Alabama bezain zaharra.
Ama zerura joan zen Jennyk 5 urte zituenean, eta aita nekazari modukoa zen.
Jenny?
Oso gizon maitagarria zen.
Beti musukatzen eta ukitzen Jenny eta bere ahizpak.
Orduko hartan, Jenny ez zen joan eskolara.
Gaur zergatik ez zara joan eskolara?
Aitatxo siestan dago.
Jenny, nora joan zara?
Hobe duzu etxera itzultzea, neskato!
Non zaude?
Jenny!
Egizu otoi nirekin, Forrest.
Jenny!
Jainko maitea, bihur nazazu txori, urruti hegan egiteko, hemendik oso urruti.
Jainko maitea, bihur nazazu txori, urruti hegan egiteko, hemendik oso urruti.
Amak beti zioen Jainkoa misteriotsua dela.
Jenny!
Egun hartan, ez zuen Jenny txori bihurtu.
Itzuli hona!
Aitzitik, polizia bidali zuen, esateko Jenny ez zela han gehiago biziko.
Bere amamarekin joan zen bizitzera, justu Creekmore hiribidean.
Izugarri poztu nintzen, bera hain hurbil izanda.
Gau batzuetan, Jenny gurera etortzen zen, beldurra zuelako.
Zeren beldur, ez dakit, baina uste dut zela bere amamaren txakurragatik.
Txakur gaiztoa zen.
Edozelan ere, Jenny eta biok lagunik lagunenak ginen, institutura iritsi arte.
Lasterka egin, Forrest!
Diego Garzia!
Bai!
Lasterka egin, Forrest!
Lasterka joaten nintzen leku guztietara, baina ez nuen uste inora eramango ninduenik.
Herriko ergela.
Egin lasterka, putakume ergel horrek!
Izango da munduko putakumerik ergelena, baina, bai bizkorra!
Garai nahasiak ziren unibertsitatean.
Auzitegiak aginduta, tropa federalak sartu dira
Alabamako unibertsitatean gaur.
Bi beltz onartu dira,
Wallace gobernadoreak bete ondoren mehatxu sinbolikoa, eskolako atea oztopatzekoa.
Gobernadorea, zure adierazpenean esan duzu...
Earl, zer gertatzen da?
Txipiroiak tintan prestatzen zituenean, amak parez-pare irekitzen zituen leihoak.
Horiek ez, ergela, negratak, eta gurekin sartu nahi dute eskolan.
Justu gobernadoreak esandakoa bete ondoren, ate nagusia blokeatuko zuela,
Kennedy presidenteak agindu dio Defentsa ministroari indar militarra erabiltzeko.
Horra, grabatuta, topaketa Graham jenerala,
Guardia Nazionaleko burua, eta gobernadorearen artean.
...zeren soldadu hauek hementxe daude gaur soldadu federal gisa alabamarrentzat.
Gure mugen barruan bizi dira, gure anaiak dira.
Irabazten ari gara borroka hau, ohartarazten ari baikara amerikarrak askotan hitz egindako arriskuez, gaur hain begi-bistakoak, hau diktadura militar bihurtzeko.
Beraz, egunaren akaberan, Alabamako Unibertsitatean integrazioa nagusitu da eta Jimmy Hood eta Vivian Malone ikasleak matrikulatu egin dira udako ikastaroetan.
Aizu, liburua jausi zaizu.
Gobernadoreak egin du agindutakoa.
Bertako campusean egonda, lortu du jendea ez elkartzea...
Hori ez zen Gump?
Urte batzuk geroago, gizontxo haserre hark, eskolako atean zegoena, pentsatu zuen ideia ona zela presidentegai moduan aurkeztea.
Baina norbaitek pentsatu zuen ezetz.
Baina ez zen hil.
Hemen dago nire autobusa.
Ederki pasatu dut zurekin hitz egiten.
Gogoratzen dut Wallaceri tiro egin ziotenean.
Unibertsitatean nenbilen.
Neskentzako unibertsitatera joan zinen, ala neska-mutilentzako batera?
Mistoa zen.
Jenny joan zen batera, mugatua.
Neskentzako unibertsitatea zen.
Baina ahal nuen guztietan joango nintzen bisitan.
Min egiten dit.
Zer egiten ari zara?
Ez daki zer egiten duen!
Forrest, zergatik egin duzu hori?
Bonboiak ekarri dizkizut.
Sentitzen dut.
Begiratu zelan zauden.
Goazen.
Inoiz egin duzu ametsik, Forrest, nor bihurtuko zaren?
Akaso ez ote naiz ni izango?
Beti izango zara zu, baina beste zu bat.
Famatu izan nahi dut.
Abeslaria izan nahi dut Joan Baez bezala.
Agertokian egon nahi dut, neure gitarrarekin, neure ahotsarekin.
Ni neu.
Nahi dut jendeagana iritsi maila pertsonalean.
Eta gauzak esan, aurrez aurre.
Egon zara inoiz neska batekin?
Haien ondoan jartzen naiz Ekonomia eskoletan.
Egon lasai.
Seguru ez zaizula holakorik gertatu Ekonomia eskoletan.
Ez.
Uste dut hondatu egin dudala zure gelakidearen txabusoia.
Egin lasterka!
Unibertsitatea ziplo joan zitzaidan, denbora guztian futbolean.
Unibertsitate-selekzioan ere sartu ninduten, eta han aukera duzu AEBetako presidentea ezagutzeko.
Gaur Kennedy presidenteak futboleko unibertsitate-selekzioa hartu du Etxe Zurian.
AEBetako presidentea ezagutzeak duen onena da janaria.
Jartzen zaituzte gelatxo batean, eta han denetik daukazu, jateko edo edateko.
Egarri nintzenez, eta dena doakoa zenez, edan nituen 15 bat botila freskagarri.
Ohore bat da, jauna.
Oso ondo, jauna.
Oso ondo, jauna.
Esan du txiza egin behar duela.
Geroago, ez dakit zergatik, baten batek tiro egin zion presidente gazte hari, bere automobilean zihoala.
Eta urte batzuk geroago, haren anaia gaztea ere hil zuten, hotel bateko sukaldean.
Gogorra izan behar da, anaiak izanda.
Ez nuke jakingo.
Forrest Gump.
Sinets dezakezu?
Bost urte futbolean jokatuta, graduatu egin nintzen unian.
Zorionak.
Ama oso harro zegoen.
Zorionak.
Pentsatu duzu zeure etorkizunaz?
Pentsatu?
Inori ez zaio ostiarik inporta nor zaren!
Har zorritsu, kakatsu eta mukizua baino ez zara!
Jarleku hau hartuta dago.
Hartuta.
Hasieran, ematen zuen erratu egin nintzela.
Lehen eguna zen, eta ordurako niri oihuka ari ziren.
Jar zaitezke, nahi baduzu.
Ez nekien nor ezagutuko nuen, edo zer galdetuko zidaten.
Izan zara inoiz izkira-ontzi batean?
Ez, baina izan naiz ontzi handi batean.
Hitz egiten ari naiz izkirak harrapatzeko ontzi batez.
Bizitza guztian egin dut lan izkira-ontzietan.
Hasi nintzen osabaren ontzian, nire amaren neba, 9 bat urte nituela.
Nire ontzia erosi nahi nuen, baina soldadutzara deitu didate.
Zuriei deitzen dieten bezala.
Bubba zen Bayou La Batrekoa, Alabaman, eta bere amamak izkirak prestatzen zituen,
eta haren amak ere izkirak prestatzen zituen, eta haren amaren amak ere, berdin.
Bubbaren familiak zekien jakin beharrekoa izkiren negozioaz.
Jakin beharreko guztia dakit izkiren negozioaz.
Ni neu ere izkiren negozioan hasiko naiz,
Armada uzten dudanean.
Konforme.
Egitea zuk agintzen didazuna, sarjentu!
Hori da sekula entzun dudan erantzunik bikainena.
Zure adimen-kozientea izango da 160koa!
Dohain handikoa zara, soldadu!
Entzun denok!
Egokitu nintzen Armadan puzzle bateko pieza bat bezala.
Ez da oso zaila.
Argi dago?
Narraz eraman behar dira sareak hondoan zehar.
Egun on batean, harrapa ditzakezu 50 kilo izkira.
Dena ondo badoa, bi gizon 10 ordu arrantzan, gasolina kenduta...
Zergatik muntatu duzu hain bizkor, Gump?
Zuk esan didazu, sarjentu.
Ene Jesus, konpainiako errekorra.
Denbora-galtzea ez balitz, halako soldadu bikainarentzat, ofizialen eskolarako gomendatuko nizuke.
Halako batean jenerala izango zara, Gump.
Desmuntatu zure arma eta segi!
Esaten nizun moduan, izkirak dira itsasoko fruitua.
Jan ditzakezu plantxan, egosita, labean... kebab edo kreole erara... zopatan, nahaskietan, frijituak.
Jan ditzakezu ananekin, limoiarekin, kokoarekin, piperrekin... zopan, saldan, entsaladan eta patatekin, hanburgerrekin, sandwicharekin...
Uste dut... hori dela dena.
Gauez Armadan oso bakarti sentitzen zara.
Oheratzen ginen, eta nik, ama sentitu faltan.
Baita Jenny ere.
Gump, begira zelako titiak!
Baina hori ez zen gauza txarra, zeren Memphisen antzoki bateko jabeak argazkiak ikusi eta lana eskaini zion abeslari gisa.
Aukera izan nuenean, autobusa hartu nuen, bera ikusteko.
Hau Amber izan da, Amber Flame.
Eta orain, zuen begi eta belarrien atseginerako, zuzenean Hollywoodetik, gure eder partikularra, txalo bero bat Bobbi Dylan liluragarriari.
Bere ametsa, egia bihurtua.
Folk-abeslaria zen.
Tira, laztana, gogor astindu.
Emaiozu harmonika bat.
Laztana, hau ez da telebista.
Gauza bat daukat zuretzat, bihotza.
Kantatzen ari naiz.
Polly, etorri hona!
Isildu zaitez!
Forrest, zer egiten duzu hemen?
Zer egiten ari zara?
Forrest, jaitsi nazazu!
Ezin zara horrela ibili, Forrest.
Ni erreskatatzen denbora guztian.
Ezin zara ibili beti gauza bera egiten.
Forrest, ez dakizu maitasuna zer den.
Gogoan duzu orduko hura, otoi egin genuenean?
Txoria izan nahi nuenean, hegan egiteko urrutira?
Bai.
Uste duzu hegan egin nezakeela zubi honetatik?
Zer esan nahi duzu, Jenny?
Ezer ez.
Alde egin behar dut hemendik.
Itxaron, Jenny...
Forrest, urrun zaitez nigandik, mesedez.
Eramango nauzu?
Igo kamioira.
Agur, Jenny.
Vietnamera bidaliko naute.
Herrialde bat, erabat bestelakoa.
Itxaron apurtxo bat.
Aginduidazu gauza bat.
Estuasun batean bazaude, lasterka egin, bai?
Ihes egin.
Ados.
Jenny.
Idatzi egingo dizut.
Eta bat-batean, joan egin zen.
Itzuli salbu eta onik, aditzen didazu?
Esan ziguten Vietnam oso bestelakoa izango zela
AEBen aldean.
Eta, garagardo eta barbakoagatik izan ezik, bazen, bai.
Egingo nuke ur hauetan izkirak daudela.
Esan didate hemengoak onak direla izkirak harrapatzen.
Gerra irabazi ondoren, eta dena gurea denean, ekarriko ditugu izkira-ontzi amerikarrak arrantza egiteko hemen.
Izkirak harrapatu eta harrapatu.
Hainbeste izkira, ez zenuke sinetsiko.
Zuek izango zarete nire hankagorriak.
Tiratzaile puta piloa dago inguru honetan, nahiko luketenak ofizial bat hil.
Zer gertatzen zaio zure ezpainari?
Entzia handiekin jaio nintzen.
Bada sartu barrura, edo mina bat lehertaraziko duzu.
Nongoak zarete, mutilak?
Bikiak zarete?
Ez, ez gara senideak, jauna.
Gauzak hemen errazak dira.
Nirekin eta beteranoekin segitzen baduzue, ondo ibiliko zarete.
Bada gauza bat soldadu baten ekipamenduan, diferentzia markatzen duena soldadu bizi edo hilen artean.
Saiatu oinak siku izaten.
Hortik zehar gabiltzanean, aldatu galtzerdiak geratzen garen aldiko.
Mekong ibaiak jan egingo ditu soldadu baten hankak.
Sims sarjentua, kabendios, non dago eskatu nizun soka?
Batailoian jarri dut.
Bada deitu putaseme horiei berriro...
Dan lotinantak bazekien gauzak zelan eraman.
Zorteko sentitu nintzen, bera nire lotinanta zelako.
Tradizio militar luzetik zetorren.
Bere familiako norbait borrokatu eta hil egin zen amerikarren gerra guztietan.
Egizu, bai!
Begi-bistakoa zen presio handia zuela.
Little Rock herri polita da.
Utzi zuen zorroak, eta joan sarjentua ikustera, zerrendatu zer behar duzuen basorako.
Gose bazarete, hortxe okela erretzen.
Bi agindu ezinbesteko pelotoi honetan:
Bat, ondo zaindu zuen oinak.
Bi, ez txorradarik egin, eta ez utzi hil zaitzateten.
Landa asko ikusi nituen han.
Ibilaldi luzeak egiten genituen.
"Charlie" izeneko morroiaren bila.
Beti ez zen dibertigarria.
...eta guk, horixe.
Ez dakit larregi ezertaz, baina uste dut AEBetako gazterik onenetakoek gerra hori egin zutela.
Adibidez, Dallas, Phoenixekoa,
Cleveland, berau Detroitekoa.
Aizu, Tex.
Zer gertatzen ari da?
Ezer ez.
Laugarren pelotoia, zutik.
Goazen, mugi!
Bizkorrago.
Vietnamen onena zen beti zegoela nora joan.
Sua zuloan!
Gump, aztertu zuloa.
Beti zegoen zer egin.
Egun batean, hasi zen euria, eta atertu ez lau hilabetean.
Probatu genituen era guztietako euriak:
Euri txiki ziztatzailea, eta euri potoloa, eta albozehar sartzen zena.
Batzuetan, ematen zuen behetik gora zetorrela.
Gauez ere, euria!
Horrela, ez dugu lorik egingo buruak lokatzetan ditugula.
Badakizu zergatik garen kide onak?
Elkar zaintzen dugulako, anaiek-eta bezala.
Forrest, pentsatzen ibili naiz.
Gauza inportante bat galdetu behar dizut.
Nahiko zenuke izkira-negozioan sartu nirekin?
Konforme.
Dena daukat pentsatuta.
Ez dugu zertan ordaindu errentarik.
Neu izango naiz kapitaina, elkarregin egingo dugu lan, dena erdibana: 50-50.
Eta jan ditzakezun izkira guztiak.
Oso ideia ona.
Bubbak oso ideia ona izan zuen.
Jennyri ere idatzi eta dena kontatu nion.
Gutunak bidaltzen nizkion, ez egunero, baina ia.
Kontatzen nion nirea, eta galdetzen nion bereaz, beti gogoratzen nintzela beraz,
eta idazteko, astia zuen aldiro.
Beti esan nion ondo nengoela.
Egun batean, bagindoazen, beti bezala, eta orduan, bat-batean, baten batek euriaren iturria itxi, eta eguzkia irten zen.
Segada!
Babestu zaitezte!
Makurtu!
Ekarri metrailadorea!
Ekarri txerri hori hona, kabendios!
Forrest, ondo zaude?
Zauritu bat daukagu!
Beso ahaltsua, Lima 6 hemen!
Kontuan izan zuhaitz lerrotik ematen digutela egurra metrailadoreak eta koheteak...
Huts egin dugu!
Izorra ezazue, ostia, zuhaitz lerroa!
Jode!
Zulatzen ari dira nire unitatea!
Itzuli egingo gara lerro urdinera.
Lasterka egin, Forrest!
Lasterka egin!
Lasterka egin, kabendios!
Lasterka egin nuen, Jennyk esan bezala.
Hain bizkor egin nuen, bakarrik geratu bainintzen, eta hori txarra zen.
Bubba!
Nire lagunik onena zen, ziurtatu behar nuen ondo zegoela.
Lagunik bai inguruan?
Bai, hiru hemen.
Non arraio zaudete?
Bubba?
Bubbaren bila nenbilela, mutil bat ikusi nuen lurrean.
Tex!
Ezin nuen han utzi, erabat ikaratuta bitzegoen.
Jaso eta arineketan atera nuen handik.
Ezin dut entzun...
Ondo jarriko zara.
Pentsatzen hasi nintzen ez nuela aurkituko Bubba.
Txanda.
Nire kokapena arriskutsua da.
Etsaiak nonahi daude hemen.
Badakit hilda dagoela!
Nire pelotoi osoa garbitu dute!
Hemen uzteko, kabendios!
Leg Lima 6, Leg Lima 6, Beso ahaltsua hemen, erne zuengana doaz-eta hegazkinak, txanda.
Bat-batean, sentitu nuen hozka moduko bat.
Zerbaitek hozka egin dit!
Putakume halakoa!
Ezin dut abandonatu pelotoia.
Entzun didazu?
Kabendios, utz nazazu behean!
Egizu alde hemendik!
Ez dizut eskatu handik ateratzeko, kabendios!
Nora ostia uste duzu zoazela?
Bubba ekartzera.
Aurkitu behar dut Bubba!
Forrest.
Ondo nago.
Bubba, ez...
Ondo egongo naiz.
Goazen.
Ondo nago, Forrest.
Ondo nago, motel.
Jakin banu hau izango zela hitz egingo genuen azken aldia, zerbait hobea esango nion.
Hepa, Bubba.
Hepa, Forrest.
Forrest, zer gertatu da?
Zauritu egin zaituzte.
Orduan Bubbak esan zuen gauza bat ahaztuko ez dudana.
Etxera joan nahi dut.
Bubba zen nire lagunik lagunena.
Ez pentsa gaur ere halakoak aurkitzen direnik.
Bera izan behar zen izkira-ontziko kapitaina, baina Vietnamen hil zen, ibai haren ondoan.
Besterik ez dut esango horretaz.
Bala bat izan zen, ezta?
Bai, jauna.
Ipurmasailetan egin zidan hozka.
Esan zidaten zauri horrek balio zuela milioi bat dolar, baina Armada geratuko zen diru horrekin, nik ez dut ikusi.
Zauri mota horrek gauza on bakarra du, eta da izozkia.
Eman zidaten jan nezakeen izozki guztia.
Eta badakizu zer?
Nire lagun on bat zegoen alboko ohean.
Lotinanta, izozkia ekarri dizut.
Lotinanta, izozkia.
Bainatzeko ordua da, lotinanta.
Harper!
Cooper, Larson,
Webster,
Kyle, Nichols,
McMill, Johnson, Tyler,
Holiday...
Ustekabea!
Gump, zelan ikus dezakezu kakazahar hori?
ikusten ari zara AEBetako Armadaren telebista.
Hau da 6. kanala, Saigonen.
Gelditu ona, Gump.
Badakizu zelan jokatu honekin?
Joko honek sekretu bat du:
edozer gertatzen dela, ez kendu begirik pilotari.
Konforme.
Ez dakit zergatik, ondo moldatzen nintzen ping-pongean.
Hasi nintzen jokatzen denbora guztian.
Jokatzen nuen baita ez nuenean ere norekin jokatu ere.
Ospitalekoek esaten zuten ematen nuela ahate bat uretan.
Ez dakit zer esan nahi zuten.
Dan lotinanta ere etortzen zen ni ikustera.
Piloa jokatzen nuen, baita lo nengoela ere.
Ezer ez da berez gertatzen, plan baten barruan sartzen da.
Ikusten duzu hau?
Badakizu zer den hankak ezin mugitzea?
Bai, badakit.
Entzun duzu zer esan dudan?
Tranpa egin zenidan.
Banuen nire patua.
Hiltzekoa nintzen zelaian, ohorez!
Hura zen nire patua, eta zuk aldatu egin zenidan!
Ulertzen duzu, Gump?
Hau ez zen gertatu behar, ez niri.
Nire patua nuen.
Dan Taylor lotinanta nintzen.
Oraindik ere Dan lotinanta zara.
Begiratu niri.
Zer egin behar dut orain?
Gump soldadua?
Bai, jauna!
Pausu.
Ohorezko domina eman dizute.
Badakizu zer, lotinanta, eman nahi didate...
Andrea, zer egin dute Dan lotinantarekin?
Etxera bidali dute.
Bi aste geroago, joan egin nintzen Vietnametik.
Zeremonia hasi zen presidentearen hitzaldi batekin, adieraziz areagotu beharko zela partehartzea Vietnamgo gerran.
Johnson presidenteak lau Ohorezko domina jarri zien lau armadetako gizon banari.
Amerika zorretan dago zurekin, seme.
Non zauritu zintuzten?
Nahiko nuke hori ikusi.
Jode.
Ondoren, ama hotelera joan eta etzan egin zen.
Paseatzera irten nintzen, hiriburua ikusteko.
Hilary, beteranoekin nago, zer egingo dut eurekin?
Zer egiten duzu hain berandu?
Eskerrak ama ohean zegoela, zeren kaleak jendez lepo zeuden, gehienak estatuei eta monumentuei begira, batzuk zarataka eta bultzaka.
Leku guztietan, iladan egon behar.
Goazen!
Zu egon hemen.
Ados.
Gizon bat ari zen hitz egiten.
Alkandoran AEBetako bandera zeukan.
Orain ekarriko ditut hona soldadu batzuk...
Eta sarri erabiltzen zuen "P" hitza.
"P" gora, eta "P" behera.
Eta "P" hitza esaten zuen bakoitzean, jendeak txalo egiten zion.
...amaitu dezaten gerra puta hau!
Tira, gizon, zatoz hona.
Kontaguzu apur bat gerrari buruz.
Vietnamgo gerra?
Bakea!
Tira, gizona, hasi!
Beno...
Gauza bakarra esan nezakeen Vietnamgo gerraz.
...gauza bakarra esan nezake Vietnamgo gerraz.
Vietnamen, zure...
Zer ostia egiten ari zara...
Txikitu egingo dizut burua, txerri halakoa!
Ene Jesus, zer egin dute hemen?
Ez dizugu entzuten!
Ez dugu ezer entzuten!
Hitz egin ozenago!
Orain!
...eta hori da esateko dudan guztia.
Zein da zure izena?
Forrest Gump!
Izan zen nire bizitzako unerik zoriontsuena.
Jenny eta biok berriz ginen hezur eta mami.
Ingurua erakutsi zidan, eta aurkeztu zizkidan bere lagun berrietako batzuk.
Itxi pertsiana hori.
Eta aldendu ipurdi zuri hori leihotik.
Ez dakizu gerran gaudela?
Gure helburua da babestea gure lider beltzak txerri arrazistengandik, gure liderrak zapaldu nahi dituzte-eta.
gure emakumeak bortxatu, eta gure komunitateak suntsitu.
Nor da haur-hiltzailea?
Forrest, hau Wesley da.
Elkarrekin bizi izan ginen Berkeleyn, eta zuzentzen du Ikasle Demokraten Elkartea.
Beste gauza bat esango dizut.
Babesa eta laguntza emango diegu behar duten guztiei, zeren gu, Pantera Beltzak, Vienamgo gerraren kontra gaude.
Edozein gerraren kontra, soldadu beltzak bidaltzen dituena hiltzera herri baten alde, zeinak gorroto dituen.
Edozein gerraren kontra, nora soldadu beltzak joan eta itzultzen diren, beren komunitateetan hiltzeko, lo egin bitartean.
Kabroi kakatsu bat zara!
Bai, arrazista eta inperialista guztien kontra gaude.
Forrest!
Gelditu!
Jode...
Ez zintudan ekarri behar hona.
Jakin behar nuen ostiaren bat gertatuko zela.
Ez zintuen jo behar, Jenny.
Goazen, Forrest.
Barkatu borroka egin izana Pantera beltzen festan.
Ez du asmo txarrik izaten horrelakoak egiten dituenean.
Nik sekula ez nizuke minik egingo, Jenny.
Badakit, Forrest.
Zure senargaia izan nahi nuen.
A zelako uniformea, Forrest.
Oso dotore ematen duzu.
Pozten naiz elkarrekin egon izana zurekin.
Ni ere bai, Forrest.
Gau osoa paseatu genuen, hitz egiten.
Hitz egin zidan egin zituen bidaiez.
Eta zelan aurkitu zituen bideak bere adimena zabaltzeko eta ikasteko zelan bizi harmonian, eta hori Mendebalean egongo da, zeren Kaliforniaraino joan baitzen.
♪ Saiatu elkar maitatzen orain ♪
Iepa!
San Frantziskora joan nahi?
Gau berezia izan zen biontzat.
Ez nuen nahi amaitzerik.
Nahiko nuke joango ez bazina, Jenny.
Joan beharra dut, Forrest.
Jenny?
Gauzak bere onetik atera ziren.
Gerra da, eta Johnson gezurti putakume hori!
Sekula ez nizuke minik egingo, badakizu.
Badakizu zer uste dudan?
Etxera itzuli beharko zinatekeela, Alabamara!
Forrest, bizimodu diferenteak ditugu.
Nahi dut zuk hau edukitzea.
Forrest, ezin dut hau gorde.
Lortu dut, zuk esandakoa eginda.
Zergatik zara hain ona nirekin?
Nire neska zara.
Beti izango naiz zure neska.
Eta bat-batean, joan egin zen, nire bizitzatik kanpo berriro.
Urrats txikia da gizakiarentzat, jauzi izugarria gizateriarentzat.
Uste nuen Vietnamera itzuliko nintzela, baina erabaki zuten komunistei borroka egiteko onena zela ping-pongean jokatzea.
Sartu nintzen Zerbitzu berezietan, eta bidaiatu nuen herrialde osoan beteranoak animatzen eta irakasten zelan jokatu ping-pongean.
Hain ona nintzen, urte batzuk geroago
Armadak sartu ninduen AEBetako selekzioan.
Geu izan ginen lehen amerikarrak Txina bisitatzen milioi bat urtean, edo horrelako zerbait.
Batek esan zuen munduko bakea gure eskuetan zegoela, baina nik ping-pongean jokatzen nuen, besterik ez.
Etxera itzuli nintzenean, ospetsua nintzen.
Telebistakoak baino ospetsuagoa.
Hementxe dago, Forrest Gump.
Jarri zaitez.
Forrest Gump, John Lennon.
Zelakoa da Txina?
Txinan, jendeak ia ez du ezer.
Jabegorik ez?
Eta Txinan, sekula ez doaz elizara.
Erlijiorik ere ez?
Urte batzuk geroago, Ingalaterrako gazte hura bere mutikoa ikustera zihoala eta autografoak sinatzen ari zela, motibo berezi barik, baten batek tiro egin zion.
Eman zizuten Kongresuaren Ohorezko domina.
Ene, Dan lotinanta.
Dan lotinanta!
Eman zizuten Kongresuaren Ohorezko domina!
Bai, jauna.
Zuri eman zizuten, ergel bati, telebistara doana eta erridikulua egiten duena herrialde osoaren aurrean,
Kongresuaren Ohorezko Domina.
Bai, jauna.
Perfektua!
Gauza bat dut horretaz esateko.
Jainko madarikatuak bedeinka dezala Amerika.
Jainkoa!
Dan lotinantak esan zuen hotel batean bizi zela.
Eta ez zeukanez hankarik, denbora ematen zuela besoak indartzen.
Egin eskuinera.
Tira, mutilak!
Zer egiten duzu New Yorken?
Gobernuaren kontura bizi naiz.
Agortzen den arte!
Itsu zaude, ala?
Lotinantarekin geratu nintzen, Gabon haietan.
Aurkitu duzu Jesus, Gump?
Ez nekien bilatu behar nuenik.
Beterano elbarriek horretaz hitz egiten dute.
Jesus gora, eta Jesus behera.
Aurkitu ote dudan Jesus?
Abade eta guzti bidali zidaten, nirekin hitz egitera.
Jainkoak entzuten duela, baina ni bakarrik konpontzeko.
Jesus onartzen banuen, harekin ibiliko nintzela zeruan.
Entzun duzu?
Harekin ibiliko nintzela zeruan.
Eman pot nire ipurdi elbarrituari.
Ni zerura joango naiz, lotinanta.
Beno, joan aurretik, zergatik ez zoaz kalekantoira,
New Yorken gaude, 45. kalean, One Astor plaza ondoan.
Hemen dago Astor hotela.
Zer arraio dago Bayou La Batren?
Nori ostia inporta zaizkio izkira-ontziak?
Horietako bat erosi behar dut, dirua eduki bezain laster.
Vietnamen agindu nion Bubbari gerra amaitutakoan bazkideak izango ginela.
Bera kapitaina, eta ni lehen ofiziala.
Baina hilda dagoenez, neu izango naiz kapitaina.
Agindua zor, lotinanta.
Entzun ondo!
Gump soldadu hau izkira-ontziko kapitaina izango da.
Gauza bat esango dizut, Gulliver, izkira-ontzi bateko kapitain egiten zarenean,
Kapitain zaren egunean, ni astronauta izango naiz.
Danny, zertaz kexatzen zara?
Hau Karla Bizkorra da, eta ni Lenore Hankaluze.
Hemen egon behar zinen Gabonetan,
Tommyk kopa batera gonbidatu, eta eman zigun sandwich bat.
Konpainia neukan.
Bitxia da, baina festaren erdian,
Jennyz pentsatzen hasi nintzen, zelan ospatuko zuen Urteberria Kalifornian.
Zortzi, zazpi, sei, bost, lau, hiru, bi, bat!
Urteberri on!
Urteberri on, lotinanta!
Zein da bere arazoa?
Txoritxoa galdu duzu gerran?
Zure laguna ergela da, edo zer?
Zer esan duzu?
Ea zure laguna ergela den.
Ez deitu ergela!
Zu bai bizarroa!
Alde hemendik!
Ez, ez.
Barkatu, hondatu egin dut zure festa, lotinanta.
Zigarro-gustua zeukan.
Dan lotinantak bazekien gauza batzuk ezin direla aldatu.
Urteberri on, Gump.
AEBetako ping-pong taldea
Nixon presidentearekin elkartu da Etxe zurian...
Hilabete batzuk geroago, gonbidatu ninduten ping-pong taldearekin Etxe zurira.
Beraz, joan egin nintzen, berriro.
Eta AEBetako presidentea ezagutu nuen, berriro.
Ordukoan ez gintuzten ipini hotel sofistikatu batean.
Disfrutatzen ari zara hiriburuan?
Ezagutzen dut beste bat, askoz politagoa, berri-berria.
Nire laguntzaileak arduratuko dira zutaz.
Sekuritatea, Frank Wills.
Bidali norbait beste aldeko bulegora.
Argiak itzalita daude, baina zerbaiten bila ari dira, linterna eta guzti, eta ez didate uzten lo egiten.
Beraz, bihar eguerdian dimisioa emango dut presidente gisa.
Ford presidenteordeak orduan egingo du zina, bere bulegoan.
Itxaropentsu hasi ginen bigarren agintaldia...
Gump sarjentua.
Ezin dut gehiago jokatu ping-pongean?
Ez Armadarentzat.
Bat-batean, nire soldadutza amaituta zegoen.
Beraz, etxera egin nuen.
Era guztietako bisitariak izan ditugu, Forrest.
Denek nahi dute zuk erabiltzea euren ping-pong materiala batek txeke bat utzi zuen, 25.000 dolarrekoa, esan dezazun bere palak erabiltzen dituzula.
Baina nik neureak erabiltzen ditut.
Badakit.
Baina 25.000 dolar dira.
Probatu egun batzuk, igoal gustatu egingo zaizu.
Ez nintzen luze geratu, promesa egin bainion Bubbari, eta saiatzen naiz agindutakoa betetzen.
Beraz, joan nintzen Bayou La Batrera,
Bubbaren familia ezagutzera.
Zoratuta zaude, ala ergela zara?
Ergelak ergelkeriak egiten ditu, Blue andrea.
Zuk diozuna.
Bubbaren hilobia bisitatu nuen.
Hepa, Bubba, ni naiz, Forrest Gump.
Gogoan dut zuk esandakoa, eta dena dut pentsatuta.
Hartuko ditut jasotako 24.562 dolar eta 47 zentimoak... edo geratzen direnak ilea moztu eta traje berria erosita, ama aterata afaltzera, eta autobus txartela eta 3 freskagarri erosita.
Esadazu.
Ergela zara edo zer?
Ergelak ergelkeriak egiten ditu.
Hori geratzen zait esan ondoren:
"Txinan nintzela AEBetako taldean ping-pong jokatzen,
"gustatzen zitzaidan jokatzea Flex-O-Light paletarekin".
Ez da egia, baina amak dio gezur zuria dela, inori ez diola minik egingo.
Horrekin, bada, erosiko dut gasolina, sokak, sare berriak eta izkira-ontzi berria.
Bubbak dena esan zidan izkiren gainean, baina badakizu zer aurkitu dudan?
Izkira negozio gogorra dela.
Bost bakarrik hartu ditut.
Pare bat gehiago, eta coktail bat presta dezakezu.
Pentsatu duzu zer izen jarri ontziari?
Zorte txarra ematen du ontzia izen barik edukitzeak.
Sekula ez nuen izendatu ontzirik, baina banuen izen bat, izenik ederrena mundu osoan.
Aspaldi ez nuen Jennyren berririk, baina asko pentsatu nuen hartaz, eta espero nuen zoriontsu izango zela.
Denbora guztian pentsatu nuen Jennyz.
Dan lotinanta, zer egiten duzu hemen?
Etorri naiz itsasoa probatzera.
Baina ez daukazu hankarik.
Badakit hori.
Gutun bat idatzi zenidan, txotxolo.
Baina ez dizut deituko "jauna".
Ez, jauna.
Nire ontzia da.
Susmoa dut ekialdera eginez, topatuko dugula izkira, beraz, jo ezkerrera.
Hantxe aurkitudko ditugu izkirak!
Hantxe aurkituko ditugu.
Zelan aurkituko ditugu?
Otoi egin beharko zenuke, akaso.
Beraz, elizara joan nintzen, igandero.
Batzuetan lotinanta ere bai, nahiz eta hark otoitza nire esku utzi.
Lotinantak hori esan, eta orduan agertu zen Jainkoa.
Tira!
Sekula ez duzu hondoratuko ontzi hau!
Atzo Karmen hurakana pasatu zen hemendik, eta ia dena suntsitu du.
Eta kostaldeko beste herri batzuetan bezala,
Bayou La Batren izkira-industria erabat hondoratuta geratu da.
Bertako agintarien arabera, izkira-ontzi bakarrak gainditu du ekaitza.
Louise, horra Forrest.
Haren ondoren, arrantza erraza izan zen.
Jendeak izkirak behar zituen coktailak egiteko barbakoak-eta, eta gurea zen ontzi bakarra, bakarrik zeukaten "Bubba-Gump izkirak".
Itxaron apur bat.
Esaten ari zara zeurea dela "Bubba-Gump izkira korporazioa"?
Motela, trola asko entzun ditut, bain hau, handiena.
Milionario baten ondoan jarri naiz.
Niri iruditu zait oso istorio polita, eta oso ondo kontatzen duzu, gogo bero handiarekin.
Ikusi nahi duzu zelakoa den Dan lotinanta?
Bai.
Hortxe dago.
Eta gauza bat esango dizut lotinantaz...
Forrest,
sekula ez dizut eskertu nire bizia salbatu izana.
Ez zuen esan, baina uste dut adiskidetu zela Jainkoarekin.
Bigarren aldiz 17 egunean,
Ford presidenteak izkin egin dio balizko asasinatzeari gaur.
Basea Jenny 1eri
Dei bat Forrestentzat.
Esan geroago deitzeko.
Kaixo, Forrest.
Zuzendu zintugun, ezta?
Erdu, eta jarri nire ondoan.
Iritsi zait ordua.
Ez beldurrik izan, laztana.
Heriotza bizitzaren parte da, denoi iritsiko zaigu.
Nire patua zen zure ama izatea, nik ez jakin arren.
Bakoitzak lantzen du bere patua.
Aprobetxatu behar duzu Jainkoak eman dizuna.
Zein da nire patua, ama?
Zuk zeuk argitu beharko duzu.
Bizitza da kaxa bat bonboi, Forrest.
Sekula ez dakizu zer tokatuko zaizun.
Amak beti esplikatzen zituen gauzak nik ulertzeko moduan.
Faltan sumatuko zaitut, Forrest.
Minbizia zuen, eta astearte batez hil zen.
Kapela berria erosi nion, lore txikiekin.
Ez dut besterik esango horretaz.
Ez duzu esan 7. autobusaren zain zeundela?
Laster etorriko da beste bat.
Izan nintzenez futbol-izarra eta gerrako heroia, ospe handikoa, eta izkira-ontziko kapitaina, eta unibertsitateko graduatua, Greenbowko agintariek erabaki zuten lan on bat ematea niri.
Beraz, ez nintzen itzuli lotinantarentzat lanera, nahiz eta berak zaintzen zuen Bubba-Gump dirua.
Inbertitu zuen nire dirua fruta-konpainia batean.
Deitu egin zidan esateko ez ginela gehiago kezkatu behar diruaz, eta nik:
Amak esaten zuen pertsonak diru kopuru bat behar duela, gainerakoa dela erakusteko.
Hortaz, diru kopuru bat eman nion Foursquare gospel-elizari, eta beste bat Bayou La Batreko arrantza-ospitaleari.
Eta Bubba hilda egon arren, eta lotinanta kexatu,
Bubbaren amari eman nion bere semearen partea.
Badakizu zer?
Ez zuen lan gehiago egin inoren sukaldean.
Zelako usain ederra!
Eta supermilionarioa izanda, eta gustatzen zitzaidanez, musutruke mozten nuen belarra.
Baina gauetan, ez zegoenean egitekorik, eta etxea hutsik,
beti pentsatzen nuen Jennyz.
Orduan, hantxe agertu zen.
Jenny itzuli eta nirekin geratu zen.
Beharbada ez zeukalako nora jo, edo akaso nekatuta zegoelako, zeren ohera joan eta lo eta lo egin zuen, urtetan egin ez balu bezala.
Zoragarria zen hura etxean izatea.
Gehienetan, Jenny isilik.
Zelan egin zenidan hori?
Batzuetan ez da egoten harri nahikorik.
Sekula ez nuen jakin izan zergatik itzuli zen, baina niri bost.
Aspaldi bezala, hezur eta mami ginen berriro.
Egunero lore ederrak jaso, eta bere gelan jartzen nituen, eta berak egin zidan munduko oparirik onena.
Erakutsi zidan zelan dantza egin.
Familia bat ginen ia, Jenny eta biok.
Nire bizitzako garairik zoriontsuena izan zen.
Amaitu duzu ikusten?
Ohera noa.
Ezkonduko zara nirekin?
Senar ona izango nintzateke.
Badakit, Forrest.
Baina ez zara ezkonduko nirekin.
Ez zenuke nirekin ezkondu behar.
Zergatik ez nauzu maite, Jenny?
Ez naiz gizon argia, baina badakit zer den maitasuna.
Jenny.
Forrest, maite zaitut.
Egun hartan, ez dakit zergatik, erabaki nuen lasterka egitea.
Joan nintzen errepide bukaeraino, eta hara heldutakoan, pentsatu nuen joatea herriaren bukaeraraino.
Eta hara iritsitakoan, pentsatu nuen zeharkatzea Greenbow konterria.
Eta behin haraino eginda, joan nintekeela Alabama estatuan zehar.
Eta horixe egin nuen.
Lasterka egin nuen Alabaman zehar.
Ez dakit zergatik, aurrera segitu nuen.
Aurrera egin nuen, itsasoraino.
Eta hara iritsitakoan, pentsatu nuen atzera egin, eta korrika egiten segitzea.
Iritsi nintzen beste itsasora, eta pentsatu nuen atzera egin eta korrika egiten segitzea.
Joan behar nintzenean,
Joan egiten nintzen.
Beraz, lasterka egiten zenuen.
Bai.
Asko pentsatu nuen amaz, Bubbaz eta Dan lotinantaz.
Baina, batez ere, Jennyz.
Asko pentsatu nuen berari buruz.
Bi urte pasatxo dira, Forrest Gump izeneko gizon bat,
Greenbowko lorezain bat, lasterka zeharkatu duela Amerika.
Charles Cooperrek landu du erreportaje hau.
Laugarren aldiz,
Forrest Gump, Greenbowko lorezaina, zeharkatzekoa da berriro Mississipi ibaia gaur.
Zergatik egiten duzu lasterka?
Munduko bakearen alde?
Etxegabeen alde?
Animalien alde akaso?
Ezin zuten sinetsi arineketan egin zitekeela arrazoi berezi barik.
Zergatik egiten ari zara hau?
Lasterka egiteko gogoa nuen.
Jendeari zentzuzkoa iruditzen zitzaion egiten ari nintzena.
Izan zen alarma bat entzun banu bezala nire buruan.
"Horrek dena dauka pentsatuta.
Beraz, banuen konpainia.
Baten batek esan zidan itxaropena eman niola jendeari.
Ez dakit ezer horretaz, batzuek eskatu zidaten laguntzeko.
Entzun, lagunduko zenidake?
Eranskailuak egiten ditut, eta nahiko nuke eslogan on bat.
Zu inspirazio handia izan zarenez jende askorentzat hemen, pentsatu dut igoal lagunduko zenidala...
Batzuetan.
Urte batzuk geroago, entzun nuen morrioi hark asmatu zuela eranskailu bat eslogan batekin, eta diru piloa egin zuela harekin.
Beste batean, lasterka nindoala lagunduta, morroi batek, porrot egin zuena elastikoekin, nahi zuen nire aurpegia elastiko batean ipini, baina ezin zuen marraztu, eta ez zeukan kamerarik.
Egun ona izan.
Urte batzuk geroago, gizonak ideia bat izan zuen elastiko baterako.
Diru mordoa egin zuen harekin.
Esan dudan moduan, jende asko neraman alboan.
Amak beti esan zuen:
"Ahaztu egin behar duzu iragana, aurrera egin aurretik".
Eta uste dut nire lasterketa horretaz zela.
Lasterka egin nuen hiru urte, bi hilabete, 14 egun eta 16 orduz.
Oso nekatuta nago.
Uste dut etxera joango naizela.
Zer egin behar dugu orain?
Eta horrela amaitu ziren nire lasterka-egunak.
Etxera joan nintzen, Alabamara.
Arratsaldeko 14:25ean, Reagan presidentea irteten ari zela bospasei tiro bota dizkio ezezagun batek.
Bularrean zauritu dute presidentea, eta bere laguntzailea...
Posta jaso dut.
Egun batean, bat-batean, Jennyren gutuna jaso nuen, galdetzen zidan ea joango nintzen Savannahra bera ikustera, eta horretan ari naiz hemen.
Telebistan ikusi ninduen, lasterka egiten.
9. busean Richmond kalera noa, han jaitsi, Henry kaleko 1947raino, 4. apartamentua.
Ez duzu busik hartu beharrik.
Henry kalea hortik dago, bospasei etxe-sailetara.
Oso gustura hitz egin dut zurekin.
Espero dut dena ondo joatea!
Hepa!
Forrest!
Zure gutuna jaso nuen.
Ez nengoen seguru.
Hau da zure etxea?
Berrien bilduma-liburu bat daukat zure albisteekin.
Horra.
Hemen, lasterka egiten.
Luze egin nuen lasterka, denbora luzez.
Eta han...
Entzun, Forrest, ez dakit zelan esan hau.
Barkamena eskatu nahi dizut egin dizkizudan gauzengatik, zeren oso nahastuta ibili naiz denbora luzez, eta...
Hepa.
Izena du Forrest.
Nik bezala.
Bere aitatxoren izena jarri nion.
Bere aitatxo ere Forrest da?
Zeu zara bere aitatxo, Forrest.
Konforme?
Ez al da ederra?
Sekula ikusi dudan gauzarik ederrena.
Baina...
Argia da, edo...
Forrest,
Gaisorik nago.
Marrantatuta?
Etor zaitezke etxera nirekin.
Zu eta Forrest txikia nirean egon zaitezkete, Greenbown.
Neuk zainduko zaitut gaisorik bazaude.
Ezkonduko zinateke nirekin, Forrest?
Ados.
Jar zaitezte, mesedez.
Hepa.
Zure gorbata.
Dan lotinanta.
Aupa, Forrest.
Hanka magikoak.
Hau da nire andregaia, Susan.
Dan lotinanta, hau da nire Jenny.
Forrest, hartuko duzu Jenny emaztetzat?
Eta zuk, Jenny, hartuko duzu Forrest senartzat?
Hortaz, senar-emaztetzat hartzen zaituztet.
Forrest.
Beldurrik pasatu zenuen Vietnamen?
Ez dakit.
Batzuetan, euria egin ondoren, izarrak agertzen ziren.
Eta orduan polita izaten zen.
Eguzkia etzaten denean bezala Bayoun.
Milioika distira agertuko ziren uretan.
Eta basamortuan, eguzkia altxatzen denean, ezin nuen esan zerua non amaitzen zen, eta lurra non hasi.
Zoragarria zen.
Zurekin han izan banintz!
Izan zinen.
Maite zaitut.
Hil zinen larunbat goiz batean.
Eta hemen jarri zintudan, gure arbolaren pean.
Eta agindu nuen zure aitaren etxea eraistea.
Amak beti esaten zuen heriotza bizitzaren parte dela.
Nahiko nuke horrela ez balitz.
Forrest txikia ondo dabil.
"Baina...
Laster da berriz hastekotan eskolan, egunero prestatzen dizkiot gosaria, bazkaria eta afaria.
Egunero orrazten du ilea eta garbitzen ditu hortzak.
Irakasten diot zelan jokatu ping-pongean.
Ados.
Oso ona da.
Forrest, zure txanda.
Sarri joaten gara arrantzan.
Oso harro zeundeke berataz.
Ni, banago.
Gutun bat idatzi dizu.
Berak dio ezin dudala irakurri.
Ez dut irakurriko, baina hemen utziko dizut.
Jenny,
ez dakit ama zuzen ote zebilen, edo Dan lotinanta.
Ez dakit bakoitzak gure patua ote dugun,
edo brisaran ote gabiltzan txiripaz.
Baina uste dut biak izan daitezkeela.
Beharbada biak ari dira gertatzen batera.
Baina zure falta sentitzen dut, Jenny,
Zerbait behar baduzu, ez naiz urruti ibiliko.
Hementxe dator zure busa.
Hara, hau ezagutzen dut.
Eskolan erakutsiko dut, amamak zuri irakurtzen zizulako.
Nire libururik gogokoena.
Hartu.
Ondo.
Joan.
Forrest, ez...
Hementxe izango naiz itzultzen zarenean.
Badakizu hau eskolako busa dela, ezta?
Noski, eta zu zara Dorothy Harris, eta ni, Forrest Gump.
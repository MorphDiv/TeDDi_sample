# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2015
# mode:	written
# genre_(broad):	non-fiction
# genre_(narrow):	prepared speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	NA
# copyright_long:	NA
# sample_type:	whole
# comments:	P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016), http://www.opensubtitles.org/

"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
Jaunok, zenbat aldiz izan da aurten Yonkers hiria epaitegi honetan, eragin duen krisiaren ertzean?
Kasua burutu zen duela bi urte baino gehiago, eta epaiak konponbidea agindu zuen duela hemezortzi hilabete.
Konponbide orokorraren alde bozkatzea, azkenean Yonkerseko udalak lortu duen legez, ez da nahikoa.
Onartu behar duzue leku zehatzetan etxe zehatzak eraikitzeko plana.
Udalak ez badu agindua betetzen, eta osteguneko 16:30etan... ez badute onartu 200 etxebizitza....
Saw Mill River autobidearen ekian leku zehatzetan eraikitzean, hiriak ez du men egingo.
Horrez gain, eguneroko isuna ezarriko dut, 100 dolarretan hasita, eta egunero bikoiztuko dena,
Yonkersek porrot egin arte.
Une erabakigarria da, jaunok.
Jauna, atsedena eskatu nahiko nuke nire bezeroarekin hitz egiteko.
Bilera amaitu da ordura arte.
Guztiak zutik.
Ez daukagu aukerarik.
Irabazi edo galdu, saiatuko gara.
Epaile madarikatu honek horrenbeste eman digu popatik... ezen eztarrian daukadan.
100 dolarreko isunarekin hasi eta egunero bikoizten badu,
Udalkideok, eseri, mesedez.
Orain erreminduta daude, baina Triborough zubia zeharkatu eta Bronxetik urrundu ondoren, ez zaie horren erreala irudituko.
Amesgaiztoa iruditzen zaie, eta elkarri esaten diote... nolabait dena konponduko dela.
Yonkerseko hiritar zuri jatorrek... bizkarrean zaplada eman eta esaten dizute ausarta izateko, beltzei aurre egiteko, abokatu juduei, epaile liberal madarikatuei...
Badakit, baina...
Kasu hau.
zinikoegia bilakatzen ari naizela pentsatzen dudan bakoitzean, konturatzen naiz ez noala ezta parean.
Honek akabatuko du.
Bakoitzak gaileta bat, mesedez.
Ez utzi kalean bizikletaz ibiltzen.
Bai, ama.
Ez kalean bizikletaz ibili.
Hemen guztiak daude kalean.
Badakit, baina esaten badiet, ez dute hiribidean egingo.
Oraindik ez dut ulertzen zergatik ezin dezakegun berriz apelatu.
Egin dezakezu, baina ez duzu hori egiteko argumenturik.
Baita galdu ere.
Beharbada epaileak ez dira ebatzi zutenak bezain liberalak.
Pratt eta Miner epaileak Reaganek izendatu zituen.
Galdu genuen.
Fede onez jokatu behar duzue Sandi men egiteko.
Jarraitu dezakezuen plana asmatu.
Uste dut gehiegi gogoko dituela Schooleko lau kokalekuak.
School Thirtykoa nire atzean dago, Nevada hiribidearen ondoan.
Eta badaukat kokaleku bat nire hautesbarrutian.
Ez niri begiratu, nik Walt Whitman kokalekua daukat.
Nevada hiribidea utziko dugu edo ez dugu akordiorik izango.
Beharrezkoa bada, kokaleku txikia jasan dezaket,
Midlanden, Sarah Lawrencen ondoan.
Baina ez nire patioan.
Ez duzu...
Benetan, nire patioa da.
Aizue, erabakia hartuta dago.
Zuen abokatuak gara, hondamendia ekiditen saiatzen ari gara.
Orain egiten badugu, agintaldiaren hasieran, hasieran haserre egongo dira, baina lasaituko dira... hurrengo hauteskundeetarako.
Hau jasanezina da.
Horregatik ordaintzen digute horrenbeste, ezta?
Esan zion haurra heldu arte geldi gaitezkekela.
Ez naun inoiz hemen egon.
Mulford aspaldi eraiki zitean.
Hasieran, morroi zuriak zituan guztiak.
Gammy etorri zuanean, gehienak zuriak zituan oraindik.
Bazakiat haurra heltzean logela gehiago beharko ditiagula.
Ez gaituk betiko hemen izango.
Ez, gogoko diat ene gizonak niretzako gauzak eroatea.
Ados, begira ezak.
Kaka.
Gogoko dik?
Primeran, bihotza.
Mesedez, eseri zaitezte.
Yonkerseko hiriak egoeraren larritasuna ulertzen du.
Azken lau orduak eztabaidatzen eman ondoren, alkateak eta udaleko gehiengoak adostu dute bihar biltzea... ezohiko udalbatzarrean kokaleku zehatzetan... 200 etxebizitza publiko eraikitzeko plana onartzeko.
Horrez gain, Wasicsko jaunak auziarekin hitz egin nahiko luke.
Eskerrik asko, jauna.
Yonkerseko udaleko gehiengoa... etxebizitzak eraikitzearen alde dago, baita eraikitze plana negoziatzearen alde, eta zin egiten dizut hiriak legea beteko duela.
Eskertzen dizut, Wasicsko alkatea, benetan.
Baina maiz egon naiz egoera honetan Yonkersekin.
Orain dela lau urte eta sei urte, akordioa sinatzear geunden, udalak uko egin zion arte etxebizitza bakarra eraikitzeari.
Horrezkero, udalak onartu behar du kokaleku zehatzak dauzkan plana, 200 etxebizitzen kokalekua zehazten duena, baita eraikitze egutegia, eta asteleheneko goizeko 10etarako.
Bai, jauna.
Auziak espero du men egin dezazuela udalaren bozketaren ondoren.
Bai, jauna.
Yonkerseko udalak onartu du desegregazio agindua betetzea, epaileak hiriari porrot eginaraziko liekeen isunekin mehatxatu ondoren.
Amore eman dugu honetan hiria men ez egiteaz... eta isun beldurgarriez salbatzeko.
Udalak engainatu gaitu.
Zin egin ziguten ez zutela amore egingo, baina makurtu dira.
Eta politikoek oraindik zehaztu behar dituzte...
Modu batean edo bestean astelehenean ebazpena jasoko dugu.
Oraindik erabaki gabe daude zenbait kokaleku, baina orain Yonkerseko auzitegiaren kontua da.
Virginia Kim naiz, Cabelvision News Westchester.
Oilaskoa lehorregi dago, ezta?
Buddy?
Beraz, Martinelli zuzen zegoen.
Eraiki behar genituela esan zuen, eta eraiki behar ditugu.
Apelatzea dirua xahutzea da, eta ez dago epaile madarikatu honi iritziz aldatzerik.
Ez zenekien hori bere aurka egin zenuenean, ezta?
Baina gaindituko dugu, lortu dezakegu.
Konbentzitu behar ditut, guztiak konbentzitu, legea legea dela ikusarazi.
Alkate harrigarria izango zarela uste dut.
Ez zeunden, ez dakizu ze haserre zegoen epailea.
Auzitegi Gorenera eramango dut, amaieraraino apelatuko.
Zinegotzi, ez daukagu zer egiterik Auzitegi Gorenarekin.
Etxebizitza publikorik ez.
Argumentu hori erabili zen eta galdu genuen.
Ez badugu planik aurkezten, epaileak ebatziko du... hiriak eta guk geuk ez dugula men egin.
Isunak jarriko dizkigu, espetxeratuko gaitu.
Epaile hau ez da aita santua.
Denok onartu dezakegun zerbait adostu dezagun.
Ez dut ezer onartuko.
Ez duela ezer onartuko?
Iradoki dugun legez,
Spallone jaunak bikoiztu du bere barrutiko etxebizitza kopurua.
Ez, aita,
hemen zegonan goizean, baina uste diat... lanera joan zunala arratsaldean.
Ikusten badiat, bai.
Ez dian gogoko hari gezurra esatea.
Morroiak ez badik izorratzen, bai.
Nor?
Egunero, arraioa.
Frankierenen bila zatozak.
Ordaintzen zioat kirten horri zelatatzeko... eta bitartean eskua poltsikoan dik, potroekin jolasten.
Kaka.
Demontre.
Aizu, aizu, geldi.
Txo.
Zoazak, esaiok nire ahizpari larrialdietara deitzeko.
Anbulantziari deitzen bazion, polizia ere etorriko dun...
Utzi nazan...
Ene neska.
Zer moduz?
Eskerrik asko etortzeagatik.
Atsekabetuta zenirudien.
Ez dakit... norbaitekin hitz egin behar nuen, ni ez nintzen norbaitekin.
Zer gertatzen da?
Ez dakit.
Galduta sentitzen naiz.
Noraezean, beharbada, bat-batean kanpoan geratzeagatik.
Familia...
Bulegotik kanpo zaudenean, itzali zarela dirudi, bale?
Eta guztiek aurrera egiten dute.
Deitzen gelditzen dute, baita kazetariek ere.
Zure bizitzara bueltatzen zara.
Baina egunkaria irakurtzen eta telebista ikusten duzunez, badakizu zer gertatzen den.
Etxebizitzetako kontua?
6ra pasatu dira, jendea soberan zegoen.
Bai, baina latza da galtzea.
Zeure buruari esaten diozu ez dela pertsonala, baina...
Bai, badakit.
Politika da, Vinni.
Mendekotasuna sortzen du, horixe.
Behin dastatuz gero...
Pentsatu dut...
Pentsatu dut... gauza ilunak pentsatu ditzakezu kanporatzen zaituztenean...
Ongi zaude.
Estresa nahi dut.
Kendu Nevada hiribidea zerrenda madarikatutik.
Hori baino ez dut eskatzen.
Begira seminario madarikatua.
Ez genion uko egin aurreko saioetan?
Maiz ikusten dut batzordeetan.
Saia gintezke.
Epaile, kardinalarekin hitz egingo duzu?
Leku bat badago, beharbada.
Jainkoarren.
"Ez duzu hurrengoa ikusiko".
Jainkoarren.
Nirea handiagoa da.
Bilera ondoren etxeraino jarraituko dizu, zure etxe kanpoan geratu eta bihar laneraino lagunduko dizu.
Alde bozkatu duten gainerakoek ere bat daukate.
Besteentzako, bihar metal detektoreak jarriko ditugu.
Sarrera eta irteera orduak sinatuko dituzte bisitariek.
Noiz hasten da alkatearen parte dibertigarria?
Ados.
Horrenbeste?
Hogeita bosna, hirurogeita hamabost.
gero, berrogeita bost, eta lau hamabost eta hirurogeina, gehi oilaskoa, laurogei.
Berrehun eta hirurogei.
Ados.
Hau utzi, gainerakoa ordainduko dut.
Ehun eta hirurogeita hamabost.
Maria.
Azkenik, azken kokalekua egongo litzateke...
Midland eta Theresa hiribideetan, beraz, guztira zazpi leku hitzartuta.
Berorren gorentasuna, Sand epailea.
Yonkerseko, Justizia Saileko... eta NAACP-ko abokatuekin nago.
Elkar ulertzen dugula egiaztatu nahi dut.
Abokatuek, Mulligan epailea barne, esan didate artxidiozesiak... onartu duela hiriak 16 etxebizitza eraikitzea...
Saint Joseph's seminarioan, Valentine Streeten ondoan.
Beharbada jolastoki bat egiteko lekua ere.
Txiroei laguntzen die eta gure misioarekin bat dator.
Zuei dagokionean amaitzean, esaiguzue eta adierazpen bat aterako dugu.
Listo.
Zein esan zidak Hobart dikela?
Horixe.
Horrela neuk egingo diat hi ez zagokenean laguntzeko.
Astearteetan entrenamendua diat, eta faltatu ninteken, baina...
Moldatuko nauk astearteetan.
Itxarongo zidak?
Jainkoarren, epaileari buruz Faganek esandakoa irakurri duzu?
Ez zenuela ia lagunduko jakin izan banu, ez nintekeen zurekin bizitzera etorri.
Ohea muntatu nuen.
Zer gehiago behar dugu pisu berri batean?
Nire aitak horrela hitz egiten entzungo balizu, birritan hilko zintuzke.
Nahikoa haserre dago lekualdatu naizelako... gizon batekin eraztunik izan gabe.
Neureganatuko dut, neure hautesleak bezalaxe.
Zatoz ohera, bihar egun luzea izango da.
Biharkoa izugarria izango da.
Hiriarentzat zentzuduna den... plan bakarra da hori.
Eskerrik asko, zinegotzi.
Ni ez naiz makurtuko epaile madarikatu baten aurrean.
Ez dut pixoihalik eramaten.
Zuenganako zina egin nuen, hautesleok, eta zin hori mantenduko dut.
Mezu bat daukat Sand epailearentzako:
Pikutara Sand epailea.
Itzel, istiluetarako ez zaigu ezer falta.
Badakit, poliziek lau pistola konfiskatu dituzte atean.
Kirten hauetako nork bidaliko ote zituen balak.
Hiritarren testigantzak jasotzeko bildu gara, etxebizitzen kokaleku planari buruz dituzten iritziak entzuteko.
Izena eman eta iritzia eman dutenek... podiora gerturatu daitezela ordena egokian.
Jakin nahiko nuke zer gertatu den gehiengoarekin.
Ez al da hau oraindik Amerika?
Kakati mordoa zarete.
Etxebizitzetako jendeak... drogak eta krimena ekarriko dituzte gure auzora, eta gure jabetzak hondatuko dituzte.
Apelatuko zenuela hitz eman zenigun.
Ez zinela makurtuko hitz eman zenigun.
Hiriko hautesleak bortxatzea lortu duzu.
Gai honekin egin zenuten kanpaina.
Zugatik ateetan joka aritu nintzen.
Eta zuk, Ed Fagan, esan zenuen... espetxera joango zinela.
Ez duzu zure hitza betetzen.
Jakingo dugu ze tratu egin zenuten, eta damutuko zaizu politikan sartu zinen eguna.
Gozatu udalean bi urte horiek.
Eskatu nahiko nieke hizlariei errespetua izatea pertsonekiko...
Non dago geurekiko errespetua?
Gezur gehiagorik ez!
Gezur gehiagorik ez!
Baina udalak dio East Yonkersen zortzi etxebizitza multzo... eraikitzeko plana ekidinezina dela, hiritarren kexuak izanik ere.
Ehunka etorri dira gaur desadostasuna erakusteko.
Benetan eraikiko dituzte.
Bai, Lorin eta Clarkeko kokalekua mantenduko dela irakurri dut.
Ez dute nahi geuk nahi duguna.
Euren auzoak...
Anabasa.
Huts egin dudan azken bilera izan da.
Gehiengoak agintzen du Amerikan, baina ezin du legearen kontra jo.
Idazkari jauna, zerrenda pasatu.
Wasicsko alkatea?
Bai.
Chema jauna?
Chema jauna?
Mesedez...
Denbora xahutzea...
Saldu gaituzue!
Saldu gaituzue!
Ez nuen uste horrenbeste okertuko zenik.
Entzun diezu?
Pikutara abokatu madarikatuak.
Ez dakit nola egin dezakezuen gauza bera behin eta berriro.
Etxera joan nahi dut.
Berehala noa, baretu behar naiz.
Aldi berean piztuta eta akituta nago.
Ados.
Kontuz ibili, bale?
Atzo bidali zuten 160.000 dolarreko faktura bat.
Beraz, zenbat gastatu dugu dagoeneko?
Epaia onartu genuenean, apelatzeko eskubidea galdu genuen.
Auzitegi Gorenera jotzen baduzu, Sand epailea berriz suminduko duzu.
Ados, ez dugu apelatuko etxebizitza merkeen zatia, listo.
Baina arrazoizkoena oraindik apelatu dezakegu, ezta?
Hauen ondoren eraiki beharko ditugun 800 etxebizitza.
Zer?
Sand epailearekin arriskatuko zinateke... edo Yonkers, New Yorkeko hiritar suminduekin?
Benetan ari zara?
Non zioak hau?
Apartekoa dik.
Ez, ez beti.
Ondo egin behar diagu edo haurra eroriko duk.
Ez duk dibertigarria!
Ongi muntatu behar diagu edo arriskutsua izango duk.
Lasaitu hadin!
Ez zionat inori deituko.
Ez dik uste ez zakinadala aita nola izan?
Mutiko hori atera bezain pronto, ikastera bueltatuko naun.
Udaberrian.
Orain joan nahi dian, baina... dirua behar dian ondoren utzi eta zuzen jokatzeko.
Zer ikasiko dik?
Kontratatuko naineen zeozer.
Ez zakinat, informatika edo.
Eraikuntza ez, behintzat.
Hori ez nau ni.
Ez nauk hi, laztana, baina ongi da.
Felipek faltan botatzen zaitu.
Bere aitarekin egoteko aukera ona da.
Etxean dago orain.
Baita zu ere.
Hobe da haientzat, baina neure burua akabatzen ari naiz.
Eskolan 12 ordu ematen ditut eta ezin ditut mantendu.
Alokairua, elektrizitatea...
New York baino merkeagoa da, baina ez horren merkea.
Eta janariak hemen astebetean irabazten dudana kostatzen du.
Gainera, New Yorkeko pisua ez duzu gogoko.
Nire semea hemen haziko duzu.
Nire errua da, beti nire errua.
Zure seme-alabak haurtzain batekin utziko dituzu?
Haurtzainak zeuk baino hobeto ezagutzen ditu.
Eta nire ama kalean behera dago.
Ama ziztrina zara, arraioa.
Seme-alabak hemen utzi eta ihes egingo duzu.
Zu ez zara aita bat.
Felipek zurekin bizitzea nahi duzu?
Felipe!
Barkatu, mesedez.
Barrura.
Deabruko abokatua, Sussman madarikatua!
Pikutara, Sussman!
Michael Sussman.
Oker esan dizute.
Sartu behar naiz, agente.
Bihar auzitegian egon behar naiz gaur egiten denaren arabera,
Argudiatu behar dut udalaren men ez egitea.
Zer esango dizut.
Lan eredugarria egiten ari zara, agente.
Ados, ate nagusia erabili beharko dut.
Alboko atea erabili, ergela!
Ez dizuet kasurik egingo.
Auzitegiko abokatua bidean, utzi pasatzen, mesedez.
Badakit kanpokoak itxura txarra duela.
Badakit zer entzuten duzuen.
Baina gaurko botoa Sand epaileak berak eskatu zuen.
Oraindik ez du eskatu kokaleku gehiago zehaztea, ezta plan oso bat arrazoizko etxebizitzei buruz.
Eskatzen duena da hitzeman genuela erakustea... arrazoizko etxebizitzen inguruan.
Ulertzen?
Ongi.
Apelatu, apelatu!
Aizue, kirten halakoak.
Geldi, jauna, mesedez.
Yonkers hiriko udalak udalbatza hasi du.
Idazkari jauna...
Eseri zaitezte, mesedez.
Zer egingo dugu?
Horra zure pixoihalak, alkatetxo.
Baretu zaitez.
Begira hau bere neurrikoa den!
Alkate jauna, uste dut hau zuretzako dela.
Eskerrik asko, Hank.
Aski dugu egiten duzuenarekin!
Zoazte pikutara!
Agenteok, mesedez, honetaz arduratuko zarete?
Ez proiektu horiek eraiki!
Aski dugu!
Agenteok.
Ez naiz joango.
Eraman nahi nauzu?
Ez zaitez ausartu, Bobby.
Ez zaitez ausartu!
Zure ama sutan jarriko da hau entzuten duenean!
Ez zaitezte ausartu!
Ez zaitezte ausartu!
Ez zaitezte ausartu!
Geure azken botoan seinalatu genuen legez, epailearen ebazpenaren arrazoizko etxebizitzen zatia... apelatu genuen Auzitegi Gorenean,
Zerrenda pasatu, idazkari jauna.
Baiezko bat, bost ezezko eta abstentzio bat.
Neurriak porrot egin du!
Udalbatza amaitu da.
Sei urte dituzu, ez dakizu ezer nola egin.
Haurrok.
Zerbait kontatu behar dizuet.
Ez da inorentzat erraza izango, baina laster New Yorkera bueltatu beharko naiz.
Felipe!
Onena da zuek hemen egotea nik han aurrezten dudan bitartean.
Ados?
Ulertzen duzue?
50 protestatzaileek agurtu zuten New Yorkeko O'Connor kardinala...
Saint Joseph'seko seminariora heldu denean arratsaldean.
Taldea artxidiozesiak udaleko etxebizitza planerako... seminarioko lurra ematearen kontra dago.
Hiriko katolikoei eskatzen diegu, eta Joan Bataiatzailea elizakoei, donaziorik ez egiteko eta kardinalari apelatuarazteko.
Gogoratu behar du nor den bere artxidiozesian dagoen jendea.
Jaio aurreko klinika?
Doreen Hendersonik al dago hemen?
Ni?
Hemen?
Bai, esan?
Gammyk aurkitu zian Mulfordeko pisuan.
Nere mutikoak betidanik izan zitian arazoak horrekin.
Ez zian inoiz arazorik gabe arnas egin.
Zer egingo diagu?
Zerrenda pasatu, idazkari jauna.
Etxebizitza plana proposatutako moduan onartu... eta 800 etxebizitza merke leku zehatzetan eraikitzeko.
Etxebizitza plana proposatutako moduan onartu...
Ahal eta lauen egiten saiatzen ari naiz.
Ahots uniformea... emoziorik erakutsi gabe.
Ezerk ez nauela hunkitzen ikusarazi nahi dut.
Segi praktikatzen.
Idazkariak zerrenda pasatuko du.
Berriz.
Idazkariak zerrenda pasatuko du.
Idazkariak zerrenda pasatuko du.
Idazkariak perrenda zasatuko du.
Nire seme-alabak.
Faltan botatzen ditut dagoeneko.
Sentitzen dut, andrea.
Zure iloba ezin izango da berriz etorri?
Faltan botako zaitut.
Bazakiat, laztana.
Zure begiak ez dira osatuko?
Zenbat urte dituzu?
Berrogeita zazpi.
"Edozein kategoriako jende gehiegik ghetto egoera sor dezake"?
Benetan ari da?
Badakit etxebizitza plana onartzeko epea amaitu dela, baina kardinalaren jokoak atzera eraman gaitu.
Berriz bozkatzea eskatzen dute.
Zure erabakia erlijioaren aurkakoa dela diote.
Yonkersen erabiltzen ari dira kardinalaren iritzi aldaketa... plana onartzea ekiditeko, argi eta garbi.
Esaiozue alkateari esandakoa.
Eta non dago Wasicsko jauna gaur?
Abokatuekin dago.
Kardinala ez omen da atzera egin duen bakarra.
Jakina nire langelak kasua utzi behar duela.
Ze aukera dugu bestela?
Kardinala engainatzea leporatu didate, Jainkoarren.
O'Connor kardinalak limurtu genuela dio, atzipetu genuela lurra eskaini zezan.
Nahasia da hau, ezta?
Ez da inor garbi ateratzen.
Jaunok, udalari eskatu nion arrazoizko etxebizitza plana... zehazten duen ebazpenaren bigarren fasea... berrestea, baina udalaren azken ekintzak kontrakoa erakusten du.
Beraz, betiko amildegian gaude.
Astelehenerainoko epemuga ezartzen dut... etxebizitza plan osoaren alde bozkatzeko.
Ordurako ez baduzue onartu, zuek eta Yonkers hiriak... ez diozue auzitegiari men egingo eta isunak hasiko dira.
Horrez gain, alde bozkatzen ez dutenak... egunean 500 dolarreko isuna eta espetxearekin zigortuko ditut.
Astean behin aterako dira udalbatzarako... eta botoa aldatzea hausnartzeko.
Jaunok, gure helburua ez da martirak edo heroiak sortzea.
Geure helburua etxebizitza horiek eraikitzea da.
Gau handia gaur, aita.
Beste aukera bat eman digu epaileak.
Gizonak eta harroputzak desberdinduko ditugu.
Ez dut uste botoak ditudanik.
Gaur esango dituzten gauzak...
Bizi izan bazina nire lehen primarioak... irabazi nituenekoa ikusteko adina...
Berria lanean, guztiak nire lagun izan nahian.
Ez da betiko horrela izango, ezta?
Sand epailearekin ari den alu halakoa, bizarduna.
Newman judua da, beste guztiak bezala.
Sussman, auzia Aurkeztu zuen abokatua, judua da.
Pound Ridgera joan ginenean etxe bat daukalako?
Barkatu, baina Pound Ridgera joan zineten?
Sand epailea bizi denera protestatzera?
Epailea ez zegoen etxean, baina ziur mezua harrapatu zuela.
Baina begira nor den honen guztiaren errudun.
Pozten nau zu ikusteak.
Zaila izango da hau.
Ez zara mehatxatuta sentitzen?
Suntsi itzazu, Hank!
Udalkideok, eseri zaitezte, mesedez.
Udalkideok, eseri, mesedez.
Uko egin!
Spallone jauna, eseri, mesedez.
Lehenik eta behin,
udalkideok ondratu nahi ditugu... hiriko suhiltzaile eta poliziak... ausardia harrigarria erakusteagatik pasa den urtean.
Bizitza arriskatzen dute!
Zure aita zutaz lotsatuko litzateke.
Poliziok, mesedez, emakume hau kalera eraman.
Nazkagarria zara, Wasicsko.
Lotsagarria, alkate jauna.
Gonbidatzen zaituztet etxebizitza proiektura etortzera.
Hona hemen etxebizitza publikoek zer eragiten dute beti.
Ez soilik Yonkersen, baizik eta edonon.
Leku hauetan droga aske dabil.
Pertsonak harrapatzen ditu gutxiengoak laguntzearen izenean.
Askok badakizue plan honen aurka nengoela.
Alde bozkatuko dut bonuen garrantzia dela eta.
Epaileak zuzenean erasotu du Yonkerseko bizitza-kalitatea.
Aberatsen eta elitisten hipokresiaren ohiko kasua da, daukaten guztia lortzeko lan egiten duten guztien aurka.
Ez dagokio udalari eztabaidatzea aginduaren konstituzionaltasuna.
Legea berretsi eta betetzeko zin egin dugu denok.
Kontu berdea da.
Ekonomia kontua da.
Zerrenda pasatu, idazkari jauna.
Etxebizitza plana proposatutako moduan onartzeko.
Ez duzue ezer onartuko!
Bilera amaitu da.
Unea heldu behar da, kontu-garbitze unea, zeinan Yonkers ez da eskubide zibilen sinbolo bihurtzen, eta bere burua behin eta berriz lotsatzen duen.
Ez da auzitegirik egon zeina gehiago saiatu den... estatuko eta hiriko gobernuei luzapena emateko.
Baina zaila da imajinatzea Konstituzioaren... edo gobernuaren erronka handiagoa gaur goizean izan dena baino.
Beraz, ez dut aukerarik, eta Yonkerseko hiriak ez dio auzitegiari men egin.
Eguneroko isuna ezarriko dut, ehun dolarrean hasita, eta egunero bikoiztuko dena.
Zuei, udalkideoi, dagokienean, zuen oinarrizko arrazoia azaleko aitzakia iruditzen zait.
Zenbat hipokresia jasan beharko du auzi honek?
Longo, Fagan, Chema eta Spallone udalkideek... ez diote auzitegiari men egin, pertsonalki eta indibidualki, eta bakoitzak 500 dolarreko isuna jasoko du, gaurtik hasita.
Horrez gain, ez bada beharrezko legedia onartzen... asteazkenerako, abuztuaren 10,
komisarioarengana jo beharko duzue espetxe zigorra jasotzeko, men egin eta etxebizitza plana onartzen duzuen arte.
Bilera amaitu da.
Guztiak zutik.
YONKERSEK EZ DU MEN EGIN
Inork hori erantzungo du?
Lisa?
Nay?
Inor al dago?
Alkatearen bulegoa.
Alkatea nauzu.
Kaixo?
Wasicsko alkatea nauzu.
Ez... ez nuen... ez nuen zeuk erantzutea espero.
Oker zaudela uste dut eraikitzearen alde egoteagatik.
Tira... legea legea da.
Epaileak agindu zuen eta auzitegiak berretsi zuen, eta legea legea da.
Zergatik ezin duzu esan oker dagoela uste duzula?
Jendeak jakin dezan?
Lider batek ez luke horrelakorik egin behar.
Liderrak zuzendu behar luke, eta hori egiten saiatzen ari naiz.
Azken udalbatzan bota ninduzun.
Zein zinen zu?
Ile grisa daukat, zilar kolorekoa,
Betaurrekoak daramatzat.
Burdin sare ondoan nengoen.
Gogoratzen zaitut, bai.
Zin egiten dizut ez zaitudala berriz botako.
Ados?
Ados.
Tira, agur.
Nor zen?
Inor ez.
"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
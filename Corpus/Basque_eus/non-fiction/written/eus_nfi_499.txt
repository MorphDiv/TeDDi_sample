# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2010
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

"Ulua", Carl Solomon-entzat.
Nire belaunaldiko buru argienak ikusi ditut suntsituta eromenez, gosez akabatzen, histeriaz biluzik, arrastaka beltzen karriketan barrena ordu txikietan orratz-ziztada amorragarriaren xerka, aingeru-buru jakitunak behialako lotura zerutiarragatik sutan gaueko tresneriaren dinamo izartsurantz, txiro eta zarpail eta begi-zuloekin eta hordi, zutik pipatzen
ur-hotzeko apartamentuetako iluntasun naturaz kanpokoan hirietako gailur garaietan gaindi airean igeri jazzari arreta jarrita,
1955ean, poeta argitaragabe batek bere mundu pentsakera aurkeztu zuen lau parteko poema batean
izena jarrio zion...
ULUA
Bere izena Allen Ginsberg zen.
Osagarriak: epaitegietako aktak, elkarrizketak, eta Ginsbergen ULUA.
Batzuetan nire idazkeraren jabe naizela sentitzen dut benetako malko batzuk isurtzeko zorian nagoenean, bai.
Baina beste batzuetan, gehienetan, ez.
Besterik gabe, arakatzen... zizelkatzen, badakizu, ea figura politik aurkitzen dudan nire poesia gehienetan holakoa da.
Oso gutxitan iritsi naiz izatera... kontrol osoa...
Uluaren zatiren batean agian eta une bat edo beste, beste poema batzuetan.
Beldurra eragiten zidana zen ea aitak zer pentsatuko zuen nik idatzitakoa irakurtzean.
Orduan, "Ulua" idazten uste nuen idatzitakoa... ez zela argitaratuko zeren eta... ez nuen nahi aitak hura irakurtzea.
eta beraz, ez bazen argitaratuko, ondorioz, edozer idatz nezakeen.
Bi urte lehenago.
Nire belaunaldiko buru argienak ikusi ditut suntsituta eromenez, gosez akabatzen, histeriaz biluzik, arrastaka beltzen karriketan barrena ordu txikietan orratz-ziztada amorragarriaren xerka,
aingeru-buru jakitunak behialako lotura zerutiarragatik sutan gaueko tresneriaren dinamo izartsurantz,
txiro eta zarpail eta begi-zuloekin eta hordi, zutik pipatzen ur-hotzeko apartamentuetako iluntasun naturaz kanpokoan hirietako gailur garaietan gaindi airean igeri, jazzari arreta jarrita
unibertsitateak zeharkatu zituztenak begi distirant bozkariozkoez haluzinatzen Arkansas eta
Blake-n gisako ikuspen tragikoekin gerra-adituen artean, akademietatik egotzi zituztenak, zoroak zirelako eta oda lizunak argitaratu zituztelako burezurreko leihoetan, gela narratsetan ezkutaturik azpi-arropen ia biluzian euren dirua zabor-saskietan erre eta hormaz bestaldean Izua entzuten zutenak, bizar pubikoetatik arrastaka ostikada jaso zutenak
Laredotik bueltan, New Yorkera marihuana gerriko bana soinean zeramatela hotel merkeetan sua irensten zutenak, eta turpentina edaten Paradise Alleyn heriotzaren zama... edo purgatorioko zigorra ezarriz euren bizkarrei gauetik gauera drogekin, ametsekin, esnai egindako lokamutsekin, alkoholarekin eta zakilekin eta etengabeko potroekin,
Irakurria gera dadin nahi dut, Epaile Jauna, ez da oso pasarte luzea, baina funtsezkoa da epaiketan.
Zergatik ez zaude epaiketan?
Ba, epaitua ez naizelako ni.
Eskertu beharra daukat, eskaini didaten ospea, baina editorea, Lawrence Ferlinghetti, huraxe auziperatu dute material lizunak saltzeagatik.
Erakutsi nahi dizudana Uluaren lehen orrian dago.
Zera dio, "liburu hauek guztiak Zeruan argitaratuak dira".
eta... ez dut ondo ulertzen, baina argi gera bedi, Epaile jauna,
City Lights Pocketbook Shop etxeak argitaratu du.
Ferlinghetti espetxeratu dezakete erruduntzat jotzen badute?
Liburuen gudua.
Hasi da Uluaren epaiketa --Aretoa jendez gainezka.
Hiriko koblakarientzat egun handia
San Frantzisko musa gori-gorian poemak epaitzen dituztela eta.
Epaile kontserbadorea
LIZUNKERIA, interes likitsak pizteko moduan sexuaz tratatzen duen materiala... inolako garrantzi sozial eraldatzailerik gabea AEB-ETAKO AUZITEGI GORENA
Izena esango diguzu, mesedez?
Gail Potter.
Zu zeuk idatzi izan duzu?
Bai horixe, luze gainera.
NBC estazio batean izan nintzen 10 urtez, irakasle nintzelarik.
Herri-zerbitzuen zuzendaria nintzen, hezitzaile koordinatzailea...
"Fausto" berridatzi izan dut.
Hiru urteko lana, baina egin nuen, bai horixe.
Eta "Everyman" ere berridatzi nuen [15. mendeko lan ingelesa]
Horrek ez du graziarik.
Barkatu, andrea.
Jaun-andreok, epaiketa honetan gai serioak ditugu esku artean.
Beraz lekukoari eskain iezaiozue... merezi duen errespetua.
Ondo da.
Eta baduzu iritzirik ea liburu honek,
"Ulua eta beste poema batzuk", baduen meritu literariorik?
Uste dut ez duela meritu literariorik.
Jarraitu mesedez.
Literatur estiloa edukitzeko, behar dituzu... forma, hizkera, doinua, argitasuna.
Hori guztia, estiloari dagokiolarik.
Edukian, berriz, literaturako lan bikain oro... literatura izena merezi duen oro... handitasun moraleko zerbait izango da.
Eta horretan honek huts egiten du N-garren mailaraino.
Ulertzen dut.
Beste arrazoirik eman dezakezu?
Bai...
Hizkuntzaren erabilera.
Darabiltzan hizkuntzaren figuretan... erretorikan huts egiten du, noski, arrazoi argi bategatik, hizkuntzako figurak... gordinegiak direlako, tripak nahasten dizkizutelako... gauza horiek irakurtzean.
Ezin izan nuen luze agoantatu, ziurtatzen dizut.
Zure galdeketa txanda.
Jaitsi zaitezke.
Beste ezer nahi duzu?
Jaitsi zaitezke.
Ehrlich jaunak ez du galdeketarik nahi.
Amaitu duzu nirekin?
Jaitsi zaitezke.
Zer da "Beat Belaunaldia"?
Ez dago Beat Belaunaldirik.
lagun talde bat besterik ez da, argitaratuko dituzten esperoan.
Kontaidazu zergatik hasi zinen poesia idazten.
lerdo bat nintzelako hasi nintzen poesia idazten.
eta aitak poesia idazten zuelako.
Beraz hura bezala ni ere errimak idazten hasi nintzen.
Eta gero Columbia Unibertsitatera joan nintzen eta maitemindu... egin nintzen Jack Kerouac-ekin.
18 urte egin arte, birjina izan nintzen.
Ezin nuen beste inoren gorputzarekin kontakturik lortu.
Edo desirarik erdietsi.
Sentitzen nintzen...
Kateatuta.
Jack-ek eman zidan bidea askatzeko.
Poeta erromantikoa da.
Eta idaztea gauza pertsonala dela irakatsi zidan.
idazlearen barrenetatik irteten den gauza dela.
Bere gorputzetik.
bere arnasaren erritmotik.
bere benetako berriketatik.
Pixkanaka aitortzaren zentzu sakonago bat garatu nuen.
Beharra sentitu nuen... nire sentipenak hari adierazteko, baina berak ez zidan entzun nahi.
Beraz, sentipenak azaltzeko modu berria bilatu behar izan nuen.
bera kitzika zezakeen eran.
Ondo egoten da hemen.
"Zizkamizkak eskaini zizkidaten, eta neuk onartu.
"haragi hutseko ogitartekoa jan nuen.
"Giza.haragizko ogitarteko erraldoia, konturatu nintzen,
"hura irensten ari nintzela.
"Ipurtzulo zikin eta guzti zetorren"!
Ona da!
Allen, bapo.
Jack izan zen bihotza irekia niom lehena, esan nion lehena:
"Homosexuala naiz".
eta azkar konturatu nintzen inor ez zela ezerrekin aztoratzen,
Ez bada hortik jendea hiltzera dedikatzen zarela.
Jendea ez da aztoratzen egiazki... sentimenduen adierazpen batekin.
Benetan "Ulua" Jack-entzat idatzi nuen.
metroan kateatu zirenak Batterytik Bronx sakraturako ibilbide amaiezina burutzeko, benzedrinaz lepo, harik eta gurpilen eta umeen zaratak jaitsiarazi zituen arte, euren hortz ustelduak airean eta garuna hutsik eta agor Zooko argi ubelerantz,
70 orduz segidan atertu gabe mintzatu zirenak parketik etxera tabernara zaharretxera museora
Brooklyngo zubira, mintza-lagun platonikoen gudaroste galdua maldan behera jauzika leiho arasetatik kanpora, sute-eskaileretatik kanpora,
Empire Statetik kanpora, ilargira jauzika,
berriketan ari zirenak ttar-ttar garrasika gonbitoka, xuxurlatuz oroitzapenak eta gertaerak eta pasadizoak, eta halaber begiz jotako orgasmoak eta ospitale, espetxe eta gerretako kolpeak,
zigarretak piztu zituztenak merkantziazko merkantziazko merkantziazko bagoietan alderoka elurretan gaindi landetxe bakartietarantz aiton-gauean,
Plotinus Poe San Juan Gurutzekoa telepatia eta bop kabbalah aztertu zituztenak senak hala aginduta kosmosak zirkin egiten zuelako haien oinetara, non eta Kansasen, Idahoko kaleetan alderrai, benazko aingeru indiar bisionarioak izango ziren aingeru indiar bisionarioen bila zebiltzanak,
Oklahomako txinatarrekin limusinetara igo zirenak neguko gauerdian, hiri ttipietako kale-argien azpiko euriaren bultzadarekin, berragertu zirenak gero Mendebaldeko Kostaldean
FBIa ikertuz, bizardun eta praka motzetan bakezaleen begi zabalekin, sexy haien azal ilunak, zertarako eta, eskuorri ulertezinak banatzeko,
zigarretarekin zuloak egin zituztenak euren besoetan kapitalismoaren tabako-lanbro lo-arazlearen aurka protesta egiteko,
panfleto superkomunistak banatu zituztenak Union Squaren negar-zotinka eta arropak erantzita, bitartean auhen zegiten
Los Alamosko tutu-hotsek, eta Wall Streetek ere ahuen, eta Staten Islandeko ferry hauek ere ahuen,
santu motorzaleek popatik eman ziezaieten utzi eta pozez intziri egin zutenak,
giza-serafinek miazkaturik eta giza-serafinen miazkari, marinelak,
Atlantiko eta Karibeko laztan kuttunak,
Literaturaren arazoa zera da:
Idazle asko aldez aurretik ezarritako ideiekin dabil literatura zer izan beharko litzatekeen.
Baina ideia horietan baztertuta geratzen dira eguneroko berriketaldi batean interesgarrienak izan daitezkeenak.
Maritxukeriak, bakardadea, bizi dituzten neurosiak, lerdokeriak, horteradak, baita beraien maskulinitatea ere batzuetan.
Hori guztia baztertzen dute ustez beste norbaitek aurretik idatzi duen zerbait ez idazteagatik baztertuz, beren barneko doinua, beraien bizitzatik benetan sortzen dena elkarren artean hitz egiten dugu, ulermen batzuk partekatzen ditugu, nahi duguna esaten dugu, ipurtzuloez berriketa,
zakilen gainean berriketa, norekin egin dugun larrutan bart, norekin egingo dugun larrutan bihar, zer nolako maitasun harremanetan gabiltzan... noiz mozkortu ginen eta esnatzean erratz-kirtena genuela ipurdian sartuta
Ambassador hotelean Pragan...
Beraz... kontua da zergatik egin bereizketa hori... lagunei esaten diezunean edo Musari esaten diozunean?
Bereizketa eraistean datza gakoa
Musarengana hurbiltzea... zure buruari edo lagunei hitz egingo zeniokeen zintzotasun berberaz.
Konpromisoa hartu idazteko, zu zeu zaren modu berean
dantzatu zirenak egunsentian arratsaldean arrosadietan eta parke publikoetako belazeetan eta hilerrietan euren hazia doan barreiatuz etortzen zen edonori, etengabe zotin egin zutenak irriño bat behartu nahian, azkenean Bainuetxe Turkiarreko horman buru emanda negar egin beste aukerarik izan gabe aingeru ilehori biluzia ezpatarekin haiek ziztatzera etorri zenean,
Idazteko zeregina meditazio ariketa bilakatzen da.
New York hiriko kaleetan bazabiltza apur bat, eraikinen izaera erraldoiak ukitzen zaitu, eta egun osoan ibiliz gero, malkoetaraino eraman zaitzake.
Baina egun osoa ibili beharra dago sentipen horretara iristeko.
Esan nahi dudana da, egun osoan idazten jardunez gero, lortuko duzu.
zure gorputzean barneratuta, sentipenetan, kontzientzian.
Gutxitan idazten dut modu horretan.
euren mutil-maitaleak galdu zituztenak patuaren hiru atso zitalen erruz, dolar heterosexualaren atso begi-bakarraren erruz, umetokitik keinu egiten duen atso begibakarraren erruz eta bere ipurdi gainean planto eginda artisauaren ehundegiko urrezko hariak moztu beste lanik ez duen atso begibakarraren erruz,
extasian ahitzeraino txortan egin zutenak, asegabe hala ere, garagardo botila aldean, euren bihotzeko maitea aldean, zigarro paketea aldean eta aldean kandela bat, harik eta ohetik erori eta korridorean barrena zilipurdikatu eta egongelako hormaren kontra konortea galdu zuten arte
alu definitiboaren eta plazer gorenaren ustezko ikuspenarekin kontzientziaren azken ejakulazioa saihestu eta hazia isuriz,
film likits amaiezinetan deblauki lausotu zirenak, ametsetan lekuz aldatuak, tupustean Manhattanen esnatu eta sotoetatik irten zirenak
Tokay bestondo bihozgabeak eta Hirugarren Abenidako altzairuzko ametsek bultzatuta, balantzaka langabezi-bulegoekin behaztopa egin arte,
antzezpen suizida itzelak sortu zituztenak
Hudson ertzeko amildegietako apartamentuetan, gerra garaiko ilargiaren foku-argi urdinaren pean, ahanzturaren erramuz koroatuak behar lukete haien buruek dagoeneko, kaleetako erromantzeekin negar egin zutenak, esku-orgak tipulaz eta musika zatarrez gainezka zeramatzatela kaxen gainean eseri zirenak arnasa hartuz zubipeko ilunpean,
eta gero euren ganbaretan harpak eraikitzeko jaiki zirenak,
rock  roll ustez liluragarri eta gorenak zirriborratzen gaua ematen zutenak, goizeko izpi horixken argitara ahapaldi tentel bihurtzen bazen ere lilura oro, franelazko traje errukior eta guzti bizirik kiskali zituztenak,
Madison Abenidan berunezko neurtitzen eztanden erdian, azken-modaren altzairuzko gudarosteen burrunba metatuen erdian, iragarkietako maritxuen nitroglizerinazko garrasien erdian, editore maltzur bezain adimentsuen mustarda-gasaren erdian, edo Errealitate Absolutuaren taxi mozkorrek harrapaturik bestela,
Esango zenuke "Uluak" baduela meritu literariorik?
Bai.
Eta lana osorik ulertu duzula esan daiteke, ezta?
Baietz espero dut.
Baina ez da beti erraza ziur izatea... poeta garaikide batek dioena ulertzen duzula...
Hala ere, baiezkoan nago.
Ondo, irakur dezagun apur bat.
"drogekin, ametsekin, esnai egindako lokamutsekin"
"alkoholarekin eta zakilekin eta etengabeko potroekin,".
Zer esanahi antzematen diozu zuk?
Tira...
Jende alderraia dabil harat-honat Estatu Batuetan, ametsetan, drogatan...
Argi dago ezta?
Esna daudenean ere, ordu horiek amesgaizto dirudite, likorez gainezka eta, gozatzen ere bai, onar daiteke, sexu esperientzia sorta zabal bat.
"behialako lotura zerutiarragatik sutan
"gaueko tresneriaren dinamo izartsurantz"?
Jauna, ezin da poesia prosa gisa itzuli.
Horregatik da poesia.
Baina zer dira "aingeru-buru jakitunak"?
Associated Press-en erredaktore gisa lanean nenbilen, moldatzen nintzen gauzekin.
Baina apartamentu triste batean nengoen 13 dolar hilean, ur hotza... lapurrez eta yonki jendeaz beteta zegoen.
Beraz etxea lapurtutako zilar-baxeraz beteta zegoen, baita egurrezko altzari ederrak... apartamentu-etxeetako korridoreetan lapurtuak.
Halako batean,
Hura lartxo zela pentsatu nuen,
Hobe nuela handik ospa egitea.
Beraz...
Gauzak pilatu, eta nire izkribu guztiak batu nituen, eta norbaiten autoan sartu nintzen haiekin... auto hori lapurtutakoa zen ostera, atzealdea beteta zeukan ostutako jantzi, maleta eta zilar-baxerekin, gidaria okerreko bidetik sartu zen norabide bakarreko kale batean.
eta kontrako bidetik, polizia-autoa gugana.
Alboko kale batetik ihes egiteko, itzuli bortitza eragin zion autoari, itzulbiratu ginen, talka egin, eta han altxatu ziren paperak hegaka... betaurrekoak galdu nituen, arropak hondatuta.
Kanpora irten, inguruan begiratu... eta autora itzuli nintzen nire koadernoen bila baina... betaurrekoak ezin izan nituenez topatu, ezta paperak ere.
Jendea pilatu zen inguruan.
Kaosa.
Kaosa.
Nahaspilatik irteteko biderik errazena, jakin nuenez,
168. kaleko Institutu Psikiatrikoan sar nazaten zen.
Beraz, zoroetxean izan nintzen zortzi hilabetez.
Han topatu nuen Carl Solomon.
Hutsaren inguruan pentsakor, halako kontuekin zebilen, elkarrekin eman genituen hilabeteak, komentatzen... zein autoritate ote zeukaten doktore haiek... haiek errealitate zentzuzkotzat zutena balekoa ote zen guretzat, edo ea gu ote ginen zuzen zeudenak, badakizu.
Carl larri zebilen... shock tratamendua ematen ziotelako.
Nik ez nuen halakorik pairatu, ez botikarik, ez shock-ik.
Doktoreari heterosexuala izango nintzela agindu niolako.
Horrela libratu nintzen hartatik.
Zure ama ere zoroetxean izan zen, ezta?
intsulinaren hustasun zehatz eta zinezkoa metrasola argindarra hidroterapia psikoterapia berreziketa ping-ponga eta amnesia, haiek zeinak umorerik gabeko protestaldi gisara ez baitzuten ping-pong mahai sinbolikoa hankaz gora jartzea beste burutaziorik izan, atseden labur bat hartuz katatonian;
urteen buruan itzuliko ziren erabat burusoil, odol, malko eta hatzekin egindako ileordekoa soinean,
Ekialdeko zoro-herrietako aretoetako gizon eroaren halabehar begi bistakora,
Pilgrim State, Rockland eta Greystoneko egongela kirastuetara
Pilgrim ospitale publikoan hil zen.
izpirituaren oihartzunekin mokoka, rock  rolla dantzatzen, gauerdiko bakardadearen eserlekuan eta maitasunaren dolmen erresumetan lokamutsezko bizitza bat amesten, gorputzak harri bihurturik, ilargia bezain astun, ama ere... finean izorratua, eta azken liburu fantastikoa apartamentuko leihotik behera jaurtia,
eta azken atea hertsia goizeko lauetan eta horri erantzunez azken telefonoa hormaren kontra zartatua, eta ongi hornitutako akabuko gela, handik azken altzari mental puska atera arte hutsarazia, paperezko arrosa horia armairuko alanbrezko pertxan kiribildua, eta hori berori ere irudimenezkoa da,
haluzinazio zatiño ttipi eta itxaropentsu bat baino ez,
Oi, Carl, zu salbu ez zaren bitartean neu ere ez naiz salbu eta orain denboraren zopa zeharo alimalean zaude.
Psikiatrikotik irtendakoan,
Beldur fase batean egon nintzen...
New York utzi behar nuela sentitu nuen.
Nire errealitatearen zentzua kontrajartzen nuen, ezarri nahi zitzaidan zentzu sozialarekin.
Barne borrokan nenbilen...
Ospitaletik irtendako asko horrela ibiltzen dira, ukazio konpletoan, bere izate eta unibertso berezkoaren ukazio osoan.
Itxuraz bederen, egokituz, ezarritako eredu sozial onargarrietara.
Baina ni behin eta berriro maitemintzen nintzen, eta poesia idazten jarraitu nuen, maitemintzen ninduten pertsonen gainean.
Denak gizon heteroak.
Eta autostop egin nuen herrialde osoan zehar,
Denverreko nire lagunarekin, Neal Cassady.
eta Neal tipo frenetikoa zen.
xarmangarria, sei mila neska zituen zain... kontinenteko bazter guztietan, denak bere zain.
Musu!
Zaude, zaude, zerbait duzu..
Hartuko dut.
Egun batez, Neal eta biok ohean ginen goizeko 4etan...
Hala suertatu zen...
Beste inora joateko ez, lo egiteko beste tokirik ez.
apur bat beldurtuta nengoen, ez nekien oso seguru zer egin...
Itzulbiratu nintzen... gorputza zurrun, ohearen ertzean egokitu nintzen.
Lotsatia nintzela konturatu zen bera.
Garai hartan oraindik... beldur nintzen sentipenak beste inorekin batera partekatzeko.
eta berak besoarekin inguratu ninduen, berarengana erakarri, nire burua bere bularrera eraman, eta... maitasuna eman zidan, egiazki.
Eta behin batean gutuna jaso nuen... honakoa zioen:
"Ez genuke maitale kontsideratu behar...
"emaztearekin nahiko lan badut,
"maite zaitudan arren".
Beraz, bihotza hautsi zitzaidan.
"Allen maitea,
"Zuk esaten duzuna da, zintzoki, nik egin dudana,
"bilatu izan dudana bizitza osoan.
"Hor datza beraz
"nire gertutasun zentzu nahasia,
"Hor datza, beldur naiz, elkarrengana lotzeko dugun indarra."
"Hala diot, 'beldur naiz'
"Ez baiakit benetan zu maitatuz ase ote naitekeen,
"'gorputzez' esan nahi dut.
"Batzuetan ez ditut gogoko zakilak eta gizonak, eta zure aurretik
"nire burua behartu egin nuen homosexualitatera.
"Zu hain zara inportantea niretzat.
"Orain sentitzen dut, zuganako desira behartzen nuela, fisikoki,
"zeuretzako ordain gisa...
"ematen zenidan guztiagatik
"Allen, zuzena izango naiz,
"Nahi dudana da zurekin bizi irailetik ekainera,
"apartamentu bat eduki, neska bat, unibertsitatera joan,
"denetik ikusi, denetik egin,
"eta guztiz hetero bihurtu, Allen,
"pentsa ezazu honi buruz tarte batez".
herrialdea alderik alde zeharkatuz 72 orduz segidan gidatu zutenak, nik bisio bat ote neukan edo zuk bisio bat ote zeneukan edo hark bisio bat ote zeukan ziurtatzeko, Eternitatea aurkitzeko
Denverrera bidaiatu zutenak,
Denverren hil zirenak,
Denverrera itzuli eta alferrik itxaron zutenak,
Denver zaindu, Denverren hausnartu eta euren kasa ibili eta azkenik hanka egin zutenak Denvertik, konturatzeko, Denbora, eta orain Denver bera ere bai, triste dagoela eta heroirik gabe bakarrik,
esperantzarik gabeko katedraletan elkarren salbazioaren alde eta argiaren alde eta bularren alde otoitz egiteko belaunikatu zirenak, harik eta arimak segundo batez bere ilea piztu zuen arte, milioi bat emakumeren motxinak goxatu zituztenak, ilunabarreko eguzkipean hozbera, eta begi-gorri esnatu zirenak goizaldean,
baina prest egunsentiari ere motxina goxatzeko, lastategian ipur-mazelak dir-dir eta aintziran larrugorri,
Coloradon putarik puta ibili zirenak gau-auto lapurtuetan,
Neal Cassady, poema hauetako heroi sekretua, hazitarako moduko zezenkoa bera, Denverko Adonis, aintza eta loria larrua jo zien neska zenbaezinen omenez!
orube hutsetan, errepide-jatetxeetako atze-patioetan, zinemako besaulki kirrinkarien ilaretan, mendi tontorretan zein leizeetan, eta kamarera argalei bide-bazter ezagunetan azpiko gonak altxatzen zizkiela
Uste dut oinazezko ulu bat dela.
Figura batekin esateagatik, barrua ukitu diote, eta poetikoki bere protesta, minezko oihua,
Jarri du liburu honetan "Uluan".
Eta uste duzu liburu honek baduela balio literariorik?
Bai.
Uste dut, nolabait, jazzeko hizkera hori erabiltzen eta baita, gehitu nuke... entzun izan dituen hitzak erabiltzen... bere bizitza eta errepideko esperientziak islatu dituela.
Eskerrik asko.
Liburu honetako hitz gehienak ulertzen dituzu?
Beren esanahia ulertzen dudala esango nuke... eta testuinguru orokorra.
Ikusten dut.
Banoa ba 13. orrira, 14. lerroa:
"ulu egin zutenak metroan belauniko eta arrastaka jaitsiarazi zituztenak teilatutik, euren genitalak eta eskuizkribuak astintzen".
Ulertzen duzu ahapaldi horrek zer esan nahi duen
"Uluaren" parte den heinean?
Ez esplizituki.
esango nuke erakutsi nahi digula... inibiziorik ez duela liburuan ageri zaigun pertsona mota horrek,
2. mundu gerraren ondorengo belaunaldi honek, gerratik itzulitakoan, unibertsitatera edo lanera zuzenean joan ziren horiek, beharbada gerrako kaosagatik lekuz kanpo sentitzen ziren, kostatu egin zitzaien beren lekua aurkitzea.
Hurrengo ahapaldia orain:
"giza-serafinek miazkaturik
"eta giza-serafinen miazkari, marinelak
Atlantiko eta Karibeko laztan kuttunak,".
Ulertzen dituzu 'miazkatu' eta 'miazkari' hitzak?
Tira, esanahi anitzeko berbak dira.
Zein esanahi antzematen diezu ahapaldi honetan?
Alde batetik, izan daitezke pertsona alderraiak, eta haizeak, kalean, miazkatzen ditu beren ibileretan... edo agian esanahi sexuala daukate hitzek.
Ahozko kopulazioari erreferentzia eginez, ezta?
Bai, litekeena.
Beraz, zuk uste duzu hitz horiek... beharrezkoak direla testuinguruan... lanari balio literarioa emateko?
Uste nuen hau gainditua genuela, Epaile Jauna.
Bai, Mclntosh jauna, gogoratuko duzun bezala, esana dut ez dudala "beharrezko" hitza erabiltzen utziko.
Baina galde dezakezu ea "garrantzizkoak diren"
Garrantzizkoak dira lanari balio literarioa emateko?
Bai, baietz esango nuke.
Beraz, hitz horiek kenduz gero,
Erretratua hondatuko litzateke?
Epaile Jauna: uzten ez diozuna modu ez zuzenean behartzen saiatzen ari da.
Gizon hau aditua da.
Ondorioak atera ditzake.
Ez Mclntosh jauna, ezin dizut bide horretatik jarraitzen utzi.
Autoreak hitz horiek edo beste batzuk erabili izanaz jardutean espekulazioaren terrenoan sartzen gara.
Protesta onartua.
Pixkat bat aurreraxeago...
"milioi bat emakumeren motxinak goxatu zituztenak,
"eta begi-gorri esnatu zirenak goizaldean,
"baina prest egunsentiari ere motxina goxatzeko,
"lastategian ipur-mazelak dir-dir eta aintziran larrugorri,".
Zein da zure galdera?
Hitz hori, 'motxina'..
funtsezkoa da Ginsberg jaunaren asmo literarioetan?
Esan duzu halaber, uste dudanez, balio literarioa... igartzen dela liburu batek denboraren froga gainditzen duenean.
Uste duzu Ginsberg jaunaren lanak denboraren froga gaindituko duela?
Ez du hori jakiteko modurik,
'Belar-hostoak' poemak iraungo ote zuen ere ezin zezakeen inork jakin.
Bere iritziaz ari natzaio galdezka, liburuaz duen iritziaz.
Bere aburuz, balio litearioaren gakoetako bat da... denboraren froga igarotzea.
Jakin nahi dut ea hala izan ote daitekeen.
Luther Nichols-ek hori jakin badezake,
Jainko Jaunak laguntzaile bikaina izango luke hemen bertan.
Nola asmatuko du?
Bere iritzi adituaz galdetzen diot.
Esango diot.
Erantzun diezaiokezu galderari?
Predikzio bat eskatzen du.
Uste dut epaiketa honek arreta erakarri duela liburuaren inguruan.
"Uluak" irakurlego zabalagoa izango du orain horri esker, historian grabatuta gera daiteke, zutarri bat bezala, poesian liberaltasun handiagoa edo txikiagoa... permititu zen une jakin batekoa.
Poesia, orokorrean, sentipenen adierazpen erritmikoa da.
Eta sentipenak dira... barrutik irteten den grina.
Erraietan sortzen den sentipena da, bai?
eta biriketatik gora datorkizu... ahora eta belarrietara, bai?
eta... hasperen edo xuxurla bat bezala irteten da, ezta?
beraz, hori hitzekin adierazi nahi baduzu, inguruari begiratu eta... deskribatzen saiatu zerk eragiten dizu hasperena, hasperena hitzetan jartzen, sentitzen ari zarena deskribatzen ari zara beste barik.
detektibeei lepoan hozka egin eta polizi-autoetan atsegin handiz garrasi egin zutenak, inolako krimenik egin ez zutelako ezpada euren pederastia basatia eta euren buruen pozoitzea eta egostea, ulu egin zutenak metroan belauniko eta arrastaka jaitsiarazi zituztenak teilatutik, euren genitalak eta eskuizkribuak astintzen,
Konposizioaren unean, ez dakit nahitanahiez zer esan nahi duen, geroago hartzen du esangura, urte bat edo biren buruan, orduan konturatzen naiz... zerbait argia esan nahi zuela, modu ez kontzientean.
Denborarekin garatzen da esanahia, hala nola..
argazki bat pixkanaka errebelatzen.
espontaneitate hutsa bada, ez dakit batzuetan zentzurik ere baduen.
Beste batzuetan, zentzua guztiz argia da, eta negarrez hasten naiz.
konturatzen bainaiz hurbildu naizela... ingurune jakin batera, egia gordinera.
Zentzu horretan, inork irakurtzen badu nirea, negar-zotinka agian, gizaldiak igarotakoan,
Orduan profezia da, gako unibertsalak ukitzen dituelako.
Eta hori adieraztea zantzu xume batekin, ehun urte barru dezifratuko duten zantzu batekin.
kartzelan euren burmuinak birrindu zituztenak, urrezko burudun gaizkile ezinezkoen zain egoteagatik, errealitatearen xarma bihotzean
Alcatrazi blues leunak abesten, irratiari hipnotismoa leporatuz buru-osasunari buruzko epaiak eskatu eta euren zoramena eta esku hutsak eta eman gabe geratu zen epaia beste heldulekurik gabe abandonatuak izan zirenak,
New Yorkeko Unibertsitate Publikoan dadaismoari buruzko hizlariei patata entsaladak jaurti zizkietenak, kaskoa soilduta zoroetxeko granitozko eskaileretan arlekinen hitzaldi suiziden bidez berehalako lobotomia exijituz,
eta horren ordez intsulinaren hustasun zehatz eta zinezkoa jaso zutenak metrasola argindarra hidroterapia psikoterapia berreziketa ping-ponga eta amnesia,
eta beraz, lasterka egin zutenak kale izoztuetan barrena elipse katalogo metro eta plano dardaratiaren erabileraren alkimiak dakarren flash tupustekoarekin setatuta,
pitzadurak amestu zituztenak, bai eta pitzadurak ireki ere Denboran eta Espazioan gainjarritako irudien bidez, eta arimaren goiaingerua tranpan harrapatu zutenak bi irudien artean, giza prosa pobrearen sintaxia eta neurria birsortu eta zutik irauteko zure aurrean, isilik eta adimentsu
eta lotsaz dardaraka;
ukatuak izan garelarik ere, arima konfesatuz pentsamenduen erritmora plega dadin bere buru biluzi eta amaigabean,
gizon ero alderraia eta aingerua denboran taupaka, denon begietara arrotz, eta hala ere hemen izkribatuz eta zutitu zirenak, eta bandaren urrezko turuten
lorratzean zeuden mamu jantzietan haragiztatu eta putz egin ziotenak minbera dagoen
Amerikaren izpiritu biluziaren sufrimenduari, maitasun bila eli eli lamma lamma sabacthani saxo baten intziria, hiriak astindu eta hotzikarak eragiten dituena azken irratian, euren gorputzetatik erauzia izan den bizitzaren poemaren bihotz absolutuarekin, jateko modukoa mila urtez.
New York utzi nuenean,
Urtebete egin nuen San Franciscon.
Nob Hill auzoan pisua neukan, korbata eta trajea, idazkariak eta guzti neuzkan lanpostu bat... bizitza gozatzen hasi nintzen, gozamena jakin nuelako... ez nengoela harrezkero formula sozialen intimidazioaren pean, gai nintzen aurrera egiteko, negozioen mundu lehor hartan ere.
Eta orduan topatu nuen Peter.
Peter aurkitu nuen unea izan zen... neuretzat guztia aldatu zuena.
Zeruetatik urregorria eroriko balitz bezala.
Azkenean, norbaitek maite ninduen, nik bera maiten nuen bezala.
Bizitzan estreinakoz, onartua sentitzen nintzen.
Erabat.
San Franciscon,
Urtebetez psikoterapia izan nuen Hicks doktorearekin.
Blokeatua nengoen, ezin idatzi...
Oraindik normal jokatzen saiatzen nintzen.
Beldur nintzen ea eroa ote nengoen.
Seguru nengoen suposatzen zela heterosexuala nintzela... eta zerbait oker zegoela neure baitan.
eta Hicks doktoreak esan zidan,
"Zer nahi duzu egin?
"Zein da zure bihotzaren desira"
Azkenean esan nion...
Benetan egin nahi nukeena da... hau guztia atzean utzi... eta... gela txiki batera joan Peterrekin... eta idaztera dedikatu eta... konteplazioa, eta larrua jo, eta haxixa erre... eta neuk nahi dudana egin.
Eta esan zidan, "Zergatik ez duzu egiten orduan?"
Zera, zahartzen naizenean...
Kantzontziloak txiza-arrastoz zikinak dirudanean... altzariz betetako gela batean bizitzen... inork maite ez nauelarik... ilea zurituta, eta... dirurik gabe, bizitza pusketatan txikituta..."
Eta esan zidan,
"Ez horretaz kezkatu,
"xarmangarria eta maitagarria zara, jendeak beti maiteko zaitu".
A ze lasaitua hura entzutea!
Laster konturatu nintzen, hura... beldur-tranpa bat zela...
Ilusio hutsa!
Zementuzko eta aluminiozko zein esfingek egin zuen zapart haien burezurren kontra euren burmuinak eta irudimena irensteko?
Umeak garrasika eskailerapean!
Mutil gazteak negar-zotinka ejertzitoetan!
Gizon zaharrak zinkurinka parkeetan!
Moloch mentala!
Moloch gizakien epaile zorrotza!
Peterrek eta biok Moloch ikusi genuen behin peyotea hartuta... erdiguneko kaleetan genbiltzan ibilian.
Baina... niretzat, nire ama eromenera eraman zuen huraxe zen.
Beraz, baneukan lerro bat...
"Moloch zeinaren begiak mila leiho itsu diren"
Hitza baneukan, eta... sentipena ere bai...
DA di di DA di di DA di di DA DA, Hmm?
Beraz burua jaso eta begiratu besterik ez, leihoak nonnahi, eta esan nuen, "OOh, leihoak, jakina,"
Eta ez hori bakarrik...
"Moloch zeinaren begiak"... ezta?
"Moloch zeinaren begiak", bere horretan ederra da, baina... zerbait falta zaio ezta?
"Moloch zeinaren begiak" zer?
"Moloch zeinaren begiak"...
Orduan, bururatu zitzaidan hurrengo hitza...
"mila".
baina "mila" zer?
"mila itsu"...
Eta nolabait amaitu behar nuen hura, beraz... hor sartu ziren "leihoak".
Moloch zeinaren begiak mila leiho itsu diren!
Moloch zeinaren etxeorratzek kale luzeetan zutik dirauten Jehovaren lekuko amaigabeen gisan!
Moloch zeinaren lantegiek amets egiten duten eta korroka behelainopean!
Moloch zeinaren amodioa petrolio amaigabea eta harria den!
Moloch zeinaren arima argindarra eta bankuak diren!
Moloch zeinaren patua sexu bariko hidrogenozko laino bat den!
Moloch zeinaren gainean esertzen naizen bakarturik!
Moloch zeinaren baitan amets egiten dudan aingeruekin!
Molochen baitan zoro!
Zakil-miazkari Molochen baitan!
Maitasunik gabe eta gizonik gabe Molochen baitan!
Moloch zeina laster asko sartu baitzen ene ariman!
Moloch zeinak izutzen nauen nire berezko extasitik at!
Moloch berari abandonatzen natzaio!
Iratzarri Molochen baitan!
Turrustan doa argia zeruan!
Apartamentu-robotak!
Bazterrauzo ikusezinak!
Eskeleto altxorrak!
Kapital itsuak!
Industria txerrenak!
Nazio espektralak!
Etxe zoro garaitezinak!
Granitozko zakilak!
Lehergailu munstroak!
Euren bizkarrak apurtu zituzten Moloch Zerura igotzeko!
Espaloiak, zuhaitzak!
Hiria eraman dute Zerura, existitzen da halakorik eta inguru guztietatik besarkatzen gaitu!
Ametsak!
Gurtzeak!
Iluminazioak!
Erlijioak!
Ontzi-bete simaur sentikor!
Aurkikuntzak!
Ibaiaren gainetik!
Zoraldiak eta gurutziltzatzeak!
Beherantz doaz uholdearekin!
Etsipenak!
Animalien oihuz eta suizidioz betetako hamarkadak!
Denboraren harkaitzetan zapart egiteraino!
Benetako barre sakratua ibaian!
Haiek ikusi zuten hau guztia!
Agur esan zuten!
Imintzioka!
Loreak aldean!
Ibaian behera!
Kalean gora!
Nire iritziz, honek balio literariorik baldin badu, ia ezgauza dela.
Eta iritzi honetara irits naiteke... oinarri objektiboen gainean
Adibidez, literatur-lan handi edo nahiko handi batek, forman nabarmenduko da argiro.
baina poema hau egiazki imitazio ahula besterik ez da...
Walt Whitmanek duela 80/90 urte erabilitako formarena.
Gogoratzen duzun poema haren izena?
"Belar-hostoak", horixe zen poemaren izena.
Balio literarioa gaian ere egon daiteke.
eta Uluan aurki daitekeen balio literario apurra... gaian dagoela ematen du.
Poemaren ideiaren adierazpena nahiko argia da, baina ez da oso balekoa, eta beraz, gaiak... balio negatiboa dauka.
Batere baliorik ez.
Eskerrik asko.
Ondo ulertu dizut entzun dudanean...
Ginsberg-ek Whitman-en estiloa darabilela?
Forma.
"Belar-hostoak" liburuaren forma.
Eta Ginsberg-ek formatu hori darabilenez... zure iritzia da Ulua balio literario hutsalekoa dela,
Halaxe da?
formari dagokionez, halaxe da.
Literatura handiak beti sortzen baitu... bere forma propioa okasio esanguratsuetan.
Baina hori diozunean ez duzu esan nahiko...
Walt Whitman.en "Belar-hostoak" ez dela kalitatezkoa?
Literatura handia da hori.
Forma Walt Whitman-ek sortu zuen.
Eta, aldi berean, nola eta
Ginsberg-ek formatu hori kopiatu zuen,
Zuzen zaude.
Imitazioak ez du sekula ere originalaren baliorik.
Nori kopiatu zion Whitman-ek?
Nik dakidala, inori ere ez.
Baina ez dakizu.
Ez ote da zure erantzuna, jauna, ez dakizula?
Hala da.
Ulertzen dudanez, zure hurrengo giltzarria da beste ideia hori...
Ulua argia dela, baina apenas balekoa.
Ondo ari naiz adierazten zuk esan duzuna?
Ondorio orokorra hori da, bai.
Uluaren ideia argia da gaian.
Ze ideia du Ginsberg-ek "Uluan"?
Solomon-en zorigaiztoko bizitza.
Pertsuasio dadaistaren alderrai hori.
Alde-zer?
Pertsuasio dadaistaren alderraia.
Horren erretratua egiten du?
Hala da.
Eta erretratuak badu ezer balekorik?
Literatura gisa, ez.
Carl Solomon!
zurekin nago Rocklanden ni baino zoroago zauden lekuan zurekin nago Rocklanden oso arrotz sentituko zaren lekuan zurekin nago Rocklanden nire amaren itzalaren eran antzaldatzen zaren lekuan
zurekin nago Rocklanden Bronxeko sorginzaharrak diren erizain atsoen gorputzen lepotik hitz-jokoak egiten dituzun lekuan zurekin nago Rocklanden non aldarrikatzen duzun piano katatonikoa kolpatuz arima errugabea dela hilezkorra eta ez lukeela sekula hil behar armatutako zoroetxe batean santutasunik gabe zurekin nago Rocklanden
berrogeita hamar shock gehiagok ere ezerezean gurutzerantz eginiko erromesalditik zure arima gorputzera inoiz itzularaziko ez duten lekuan zurekin nago Rocklanden zure medikuak ergel zorotzat jo eta iraultza hebrear-sozialistaren azpijokoa
Golgota nazional-faszistaren aurka hausnartzen duzun lekuan zurekin nago Rocklanden
Long Islandeko zeruak banatu eta eta zeure Jesus biziduna gizakiaz gaindiko hilobitik berpiztuko duzun lekuan zurekin nago Rocklanden non hogeita bost mila kamarada zoro denak elkarrekin
Internazionalaren azken ahapaldiak abesten ari diren zurekin nago Rocklanden elektrifikaturik esnatzen garen lekuan komatik irten berri geure arimen aireplanoak zurrunbiloka teilatu gainean lehergailu aingeruzkoak jaurtitzera etorri dira ospitaleak argiztatzen dira alegiazko hormen gainbeheran oi hezur eta azal diren gudarosteak korrika dabiltza
oi errukiaren shock izartsua hemen da guda eternala oi garaipena ahaztu zure azpiko arropak aske gara
zurekin nago Rocklanden nire ametsetan oinez iritsi zara itsas-bidaiatik tantaka errepidean barrena Amerika zeharkatuz malkotan blai zatoz nire etxolako aterantz mendebaldeko gauean barrena
Ze iritzi duzu Uluaren hirugarren parteaz?
Nire ustez, poetak adierazi nahi du ohiko korronte dadaista hori, gizonaren desesperantzarako sortua dela gauza oro, gauza guztiak ahaztu eta suntsitu behar direla, eta...
Solomonen bizitza itxuraz ildo horretatik zihoan.
Hortaz, puntu honetan nolabait..
balekoa litzateke gaia.
Gaia balekoa da hemen orduan?
Mihia bihurritu zaidala uste dut...
"argia" esan behar nuen, ez "balekoa"
Baina erabili izan duzun terminoa "balekoa" izan da eserita deklaratzen jardun duzun denbora guztian.
Bide batez, Kirk jauna, Biblia santua irakurri duzu?
Bai.
Job-ena irakurri duzu?
Bai.
Ez ote da Job-en oihua, Ginsbergek Uluan adierazitako ohiu bera?
Inolaz ere ez.
Ez duzu uste Jobek bizitza kondenatzen duela?
Gizonaren kondizioa kondenatzen du Jobek, bai.
Baina ez doa, dadaistak doazen bezala, aurrerago... giza-memoria oro ezabatzeko gogo azaltzeraino giza-arrazak egindako guztia suntsitu, berriz zerotik hasteko, dadaistek nahi duten bezala.
Zuk ez duzu filosogia horretan sinesten?
Inolaz ere ez.
Hila egon da 1922 edo 1923tik.
Baina horrek ez du nahitanahiez eragozten... beste norbaitek pentsa dezakeela... ez dela okerra, ezta?
Hala da, baina horrekin ez da literatura sortzen.
Orduan...
Zerk sortzen du literatura, Kirk jauna?
Nire kritika objektiboaren hiru oinarrietara itzuliko naiz:
forma, gaia eta aukera.
Ondo...
Uste duzu Ginsberg jaunak izan duela... aukera bere bidaietan... bizitzari erreparatzeko eta haren inguruan idazteko?
Bizitzaren zati bat, bai.
Baina zati horretaz ari da idazten hain zuzen,
Ez da hala?
Gauza bat...
Mesedez erantzun galderari, "bai" ala "ez".
Uh... zera... nahastua nago.
Bizitzaren bere zatiaz ari dela idazten.
Ez da hori egia?
Ezin diot horri baietz ala ezetz erantzun.
Baina esan duzunez, bere bidaietan komunitatearen zati batez idatzi izan du.
Hor dago nire nahasmenduaren jatorria:
Nik uste dut bidaiak Solomonenak direla, ez Ginsbergenak.
Hor dago nire nahasketa.
Bai, ondo, Ginsberg ari da Solomonez idazten.
Bere begiradan oinarri hartuta.
Irakurri duzu, ezta?
Ez dakit egiazki ba ote duen... ezagutza pertsonalik Solomonekin.
Nire esperientziatik kanpo geratzen da hori
Nire ezagutzatik kanpo
Lan bat balioztatzeko, egileak pertsonaia ezagutzen duen... kontuan hartzen duzu?
Guztiz.
Seguru zaude Carl Solomon inoiz bizi izan denik?
Ez.
Ez, ez.
Lan bat irakurri dut harena.
"Candide".
Zein iritzi duzu "Candide"-z?
eta noren estiloa kopiatu zuen Voltairek?
Oh!
Fiskalak protesta azal dezake.
Protestatzen badu.
Tira, ez dut nahi...
Ez dut nahi berarekin borrokan egin.
Nahastu egiten nau.
Ahoa ireki eta ukabilak gertu ditugula ematen du.
Zenbat denbora dedikatu diozu Uluaren inguruan pentsatzeari?
Bi aste, uste dut.
Bi aste?
Nire arretaren bi aste nahikoa da halako lan batentzat.
Nolanahi ere, erabakia nuen bost minutu igaro orduko.
Eta aldiz, denbora luze-luze bat eskainiko zenion...
Voltaireren "Candide"-ri, ezta?
Hala da bai.
Ondo, uste duzu, edukiko bazenitu beste 10 urte...
Uluaren gainean pentsatzeko... iritziz aldatuko zinatekeela?
Nahiko seguru nago ezetz.
Hori da guztia.
zure medikuak ergel zorotzat jo eta iraultza hebrear-sozialistaren azpijokoa hausnartzen duzun lekuan
Golgota nazional-faszistaren aurka zurekin nago Rocklanden
Long Islandeko zeruak banatu eta zeure Jesus biziduna gizakiaz gaindiko hilobitik berpiztuko duzun lekuan zurekin nago Rocklanden non hogeita bost mila kamarada zoro denak elkarrekin
Internazionalaren azken ahapaldiak abesten ari diren zurekin nago Rocklanden non besarkatu eta musukatzen ditugun
Estatu Batuak gure oheko izaren azpian
Estatu Batuek eztul dagite gau osoan ez digute lotan utziko zurekin nago Rocklanden elektrifikaturik esnatzen garen lekuan komatik irten berri geure arimen aireplanoak zurrunbiloka teilatu gainean lehergailu aingeruzkoak jaurtitzera etorri dira ospitaleak argiztatzen dira alegiazko hormen gainbeheran oi hezur eta azal diren gudarosteak korrika dabiltza
oi errukiaren shock izartsua hemen da guda eternala!
oi garaipena!
ahaztu zure azpiko arropak!
aske gara!
zurekin nago Rocklanden nire ametsetan oinez iritsi zara itsas-bidaiatik tantaka errepidean barrena Amerika zeharkatuz malkotan blai zatoz nire etxolako aterantz mendebaldeko gauean barrena
Uluan badaude hitzak, bere horretan, Epaile Jauna, hartzen baditugu, lizunak direnak guztiz.
Eta aditu literarioei entzun diegu, liburuek meritu literarioa dutela, eta hitzak... beharrezkoak direla meritua emateko.
Bitxia da, gure legedian, baimena dugu lekukoak... lekuko adituak, deitzeko, meritu literarioaz hitz egitera, baina ez dugu baimenik gizon, nolabait esateko, arruntari... deitzeko, deklara dezan liburua irakurtzean, ez duela ulertzen.
Ez dakiela zertaz den.
Gainditu egiten duela, akaso.
Urrutiago joan gabe, onartu dut gortearen aurrean nik irakurri dudala, baina ez dudala ondo ulertu.
Izatez, atzera begiratuta, guztia simaur sentikor piloa iruditzen zait,
Ginsberg jaunaren hitzak erabiliz esateagatik.
Beraz, liburu bat saltzen denean, ez bada bakarrik kritikari modernoen eskuetan eroriko, edo poesia modernoan aditu direnen eskuetan, baizik eta publiko zabalaren eskuetan, hau da, irakurle arruntaren eskuetan, horixe hartu behar luke kontuan gorteak, jauna,
erabakitzean Ulua lizuna den ala ez.
Eskerrik asko, Epaile Jauna...
Ondo da...
Defentsaren txanda da.
Estatu Batuetako Auzitegi Gorenak esan du lizunkeriak... esanahi hau duela:
"zerbaitek eragin ustelgarria duela,
"desira lohienak xaxatzen dituelako".
Hitzak garrantzia du autoreak esan nahi duena adierazteko?
Edo lohi eta zikina izan nahi zuelako erabili du?
Berak honela deskribatzen du...
"Denverko Adonis, aintza eta loria larrua jo zien neska zenbaezinen omenez!
Coloradon putarik puta ibili zirenak gau-auto lapurtuetan,
Neal Cassady, poema hauetako heroi sekretua, hazitarako moduko zezenkoa bera, Denverko Adonis, aintza eta loria larrua jo zien neska zenbaezinen omenez!
orube hutsetan, errepide-jatetxeetako atze-patioetan, zinemako besaulki kirrinkarien ilaretan, mendi tontorretan zein leizeetan, eta kamarera argalei azpiko gonak altxatzen zizkiela bide-bazter ezagunetan;
eta nola ez aipa gasolindegietako komun ezkutuetako solipsismo ariketak zein sorterriko kalexketan eginikoak,
Bueno, suposatzen dut esan zezakeela, poema hauen heroi sekretua, zakil-luze hau, Denverko Adonis hau, aintza eta loria berari konkistak egin zituelako...
Waldorf Astorian...
Chasen's-en afaltzen, edari bat edo bi hartu ostean,
Stork Club-ean oheratzerakoan...
Hori esan zezakeen agian, baina ez da honelako pertsona batez... idazten ari.
Ez dagokigu guri hitzak aukeratzea.
Ginsberg jaunak, bere istorioa kontatzean, ikusten duen bezala kontatzen digu.
Bere hitzak erabiliz.
Liburu batzuek indarra dute aldaketa eragiteko gizonaren pentsakeran, arreta erakartzeko egoera jakin batzuetara, bistakoak diren egoerak... ikusten ez ditugun arren.
Ulua lizuna den edo ez, garrantzi gutxi du horrek gure mundu honetan non gure superbibentzia fisikoa arriskuan dagoen, baina... legeak zer baimentzen duen... sexu ekintzak edo sentipenak deskribatzeko orduan... arte edo literaturan, hori garrantzi handikoa da
gizarte libre batean.
Zer da "likitsa"?
Norentzat?
Horrela deskribatzen duten materiala arriskutsua omen da... zehaztu gabeko irakurle delikaturen batentzat.
Interesgarria da, ordea, halako zentsura maila ezarri nahi duen pertsonak gutxitan sentitzen duela bere osasun fisiko... edo morala propioa arriskuan jarri izan denik.
Zentsuratzeko gogoa, aldiz, ez dago murriztua burugogor eta intoleranteen alorrean,
Gutariko gehienen artean aurki daiteke gurari hori, mundua gure ikuspegiaren arabera makurrarazteko gogoa.
Eta gure arrazoibidearen indar osoa beharrezkoa zaigu, baita gure lege-erakundeena ere, apeta gizatiar hori menderatzeko.
Zentsuraren gudaldia ez da erabat amaituko...
Epaile Jaunaren erabakiarekin baina bietako bat, edo hezitako pentsakera liberala bultzatuko duzu zure erabakiarekin, edo bestela, auspotu egingo duzu ezjakintasunaren sua.
Egin bedi argia.
Izan gaitezen zintzoak.
Ez dezagun ihes egin esistitzen ez den... moralarentzako arrisku suntsitzailetik.
Elkar-ulertze zintzo bat zabal bedi.
Jaunak, aurkeztu dituzue zuen arrazoibideak?
Aurkeztua, Epaile Jauna.
Aurkeztua.
Altxa denak.
Eseri.
Uluan ageri diren zenbait hitz, arrunkeria eta biraotzat hartu ohi dira gaur egunean, gure komunitateko inguru batzuetan.
Beste inguru batzuetan, egunero erabiltzen diren hitzak dira.
Uluaren autoreak hitz horiek erabili ditu sinetsi duelako... erretratatzen zuenak hala eskatzen zuela.
Fiskaltzak dio hitz horiek ez zirela beharrezkoak eta gustu hobeko beste batzuk idatzi behar zirela.
Erantzuna da bizitza ez dagoela formula bakarrean definitzerik, denok arau bakar eta partikular bati jarriatu behar diogunik, ez.
Pentsakera berbera duten bi pertsona ez daude.
Forma beretik sortuak gera denak, baina egokiera desberdinak bilakatzen ditugu.
Egongo ote litzateke prentsa edo adierazpen askatasunik... hiztegia murriztu beharko bagenu eufemismo otzan eta neutroetara?
Egileak egiazkotasuna bilatu behar du bere gaia tratatzean... bere pentsakera adierazteko eskubidea izan, bere ideiak bere hitzetan eman.
Lizuna kontsideratu behar bada material jakin bat, ondo datorkigu leloa gogoratzea,
"Honi soit qui mal y pense"
"Gaiztoa, gaizto pentsatzen duena".
Adierazpen eta prentsa askatasuna... funtsezkoak dira herritar libreen nazio batean.
Askatasun horiek babestu behar ditugu, aske jarraituko badugu, pertsona gisa, eta nazio gisa.
Hortaz, ondorio honetara iritsi naiz, "Ulua eta beste poema batzuk" liburua garrantzi sozial eta eraldatzailea ere badauka, eta liburua ez da lizuna.
Akusatua errugabea da.
Ulua ez da lizuna, hala erabaki du Epaitegiak.
Aurkikuntzaren une funtsezkoa iritsi zen... konturatu nintzenean sar nezakeela poema luze baten erdian halako esaldi bat:
"popatik eman ziezaieten utzi,
"eta pozez intziri egin"
eta ez "minez intziri egin".
Lerro horretako kontraesanean dago gakoa.
Entzulego amerikarrak espero luke minez izatea kasu horretan, aldiz, "pozez intziri egin" da.
Eta egia horixe da.
Guztiz egia, %100.
Eta beste lerro batean...
"giza-serafinek miazkaturik eta giza-serafinen miazkari, marinelak, Atlantiko eta
Karibeko laztan kuttunak,".
Aitortza garbi bat da, gozamen homosexualaren oinarrizko errealitatearena.
Mugak haustea bezala izan zen hori... adierazpen publikoa egin ahal izatea... sentipen, emozio, jarreren inguruan, badakizu...
Ez nuen nahi aitak edo familiak hori ikustea, eta zalantzak izan nituen argitaratu edo ez.
Poema oker ulertu dute batzuek, homosexualitatearen sustapena ote den.
Egiazki, benetan sustatzen duena da... zintzotasuna, edozein gairen inguruan.
Oinen fetixista bazara, ba oinen inguruan idatziko duzu.
Burtsak zoratzen bazaitu, salmenta gorakaden grafikoa nola altxatzen zaizun idatz dezakezu,
Standard Oil-en zenbakiei begira.
Pertsona gutxi batzuk... zintzoak bagara publikoki homosexualitatearen inguruan, izotza hausten dugu horrela.
Jendea libre da orduan zintzo izateko edozerren gainean, eta hori sozialki onuragarria da.
Homosexualitatea egoera jakin bat da, eta nola beti alienatu nauen gauza izan den, hasieratik zoko batean kateatu izan nauen zera den, nire burua aztertzeko katalisia egin duen osagarria izan da.
edo...
Horrek eraman nau nire inguruneaz zorrozki jabetzera... ulertzera nola gutako bakoitza desberdina den, eta... zergatik naizen ni ere desberdina.
Santua mundua!
Santua arima!
Santua azala!
Sudurra santua da!
Mihia eta buztana eta eskua eta ipurtzuloa santuak dira!
Dena da santua!
Denak santuak!
Leku guztiak santuak!
Egunero da Eternitatea!
Gizaki oro da aingeru!
Eskalea serafina bezain santua!
Gizon zoroa ere, zu ene laztana, bezain santua da!
Idazmakina santua!
poema santua!
ahotsa santua!
entzuleak santuak!
extasia santua!
San Peter!
San Allen!
San Solomon!
San Lucien!
San Kerouac!
San Huncke san Burroughs san Cassady!
santuak arlote sodomizatu eta ezezagun sufrituak!
santuak giza-aingeru higuingarriak!
Santu nire ama eroetxean!
Santuak Kansasko aitonen zakilak!
Santua saxo ahuenkaria!
Santua bop apokalipsia!
Santuak jazz bandak marihuana alderraiak bakea eta zaldia eta bateriak!
Santu eternitatearen denbora!
Santu denboraren eternitatea!
santuak espazioko erlojua!
santua laugarren dimentsioa!
santua bosgarren Internazionala!
Santu Molochen baitako aingerua!
Santu itsasoa!
santu basamortua!
santu trenbidea santu lokomotora santuak begitazioak!
santuak haluzinazioak!
Santuak mirariak!
Santua begi-ninia!
santu amildegia!
santua barkamena!
Errukia!
Karitatea!
Fedea!
Santuak!
Gureak!
Gorputzak!
Sufrimendua!
Eskuzabaltasuna!
Santua arimaren samurtasun azkar hiper-distiratsu naturaz gaindikoa!
Aita Heriotza, noan etxera ziztuan!
Gizagaixo hori, bakarrik zaude-eta etxean...
Ene aitatxo, badakit nora noan.
Aita Heriotza, negarrik ez gehiago:
ama bera ere, jada lurpean dago.
Anaia Heriotza, zu zaude orain dendaren kargu.
Izeko Heriotza xarra, ez hezurrik ezkuta.
Osaba Heriotza xarra, entzun zaitut purrustan.
Oi, Arreba Heriotza, zein goxo hasperenka!
Zuek, Heriotza Kumeak, gogotik hartu arnasa.
Bular negartiek leunduko dizuete heriotza.
Minak aldegin ostean, negarra da motza.
Heriotza Jeniala, zure trikimailua burutu da,
Maitale Heriotza, zure gorputza joan da,
Aita Heriotza, banator etxerantza...
Guru Heriotza, benetan ari zara.
Irakasle Heriotza, hona nire eskertza:
zuri zor dizut blues-aren goi-arnasa.
Buda Heriotza, zurekin naiz itzarri.
Dharma Heriotza, arima duzu berri.
Sangha Heriotza, segiko diogu elkarri.
Jaiotzen dira pairamenak.
Etsiarazten nau ezjakintasunak.
Ezin arbuiatu egiarik malkotsuenak.
Aita Arnasa, berriz ere aio;
ez da gaixotu oraindik zugandik zena jaio.
Nire bihotza bare, denborari berea esaten utzi behar zaio.
Allen Ginsberg-ek lagundu zion Jack Kerouac-i argitaratzailea aurkitzen,
On The Rood liburuarentzat, 1955ean, Ulua idatzi zen urtean.
Jack Kerouack 1969an hil zen, 47 urte zituela
Neal Cassady 1968an hil zen, 41 urterekin, Mexikon bidaiatzen ari zela,
Cassadyren heriotza misterioa da oraindik
Cassadyren eleberri autobiografikoa, 'The First Third', hil ondoren argitaratu zen
Psikiatrikotik irten ondoren, Carl Solomon argitalaritzan aritu zen
Solomon-en saiakera liburua, 'Mishaps, Perhaps' 1968an argitaratu zen
Carl Solomon 1993an hil zen.
Lawrence Ferlinghetti poeta da, jabeetako bat City Lights argitaletxean San Franciscon
'Ulua eta beste poema' batzuk da argitaletxe horretan sekula argitaratutako libururik salduena
Peter Orlovsky eta Allen Ginsberg bikote izan ziren elkartu zirenetik Allen hil zen arte.
Vermont estatuko bizitza lasai batera erretiratu zen Peter, eta 2010ean hil zen
Allen Ginsberg 20. mendeko poetarik mirestuenetakoa bilakatu zen
Bakean hil zen Allen, 1997an, 70 urte zituela.
# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1983
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Badoa Itsasontzia
Baina nork daki zer gertatzen den?
"1914ko uztaileko goiz batean ustekabean 10. kaian zegoenak hau ikusiko zukeen..."
Hona hemen Edmea Tetuaren errautsak.
Partexano jauna!
Edmea Tetuaren errautsak ontzira igotzeko baimena eskatzen dut.
Baimena ematen dizut.
Erne, albokoak!
Monica, zer ari zara?
Bero-bero dago, ama!
Hoztu arte itxoin ezazu.
Senarrak baietz esan arren, horrek ez du ezer esan nahi.
Nire senarra artista handi bat da baina, ez haserretu, ume hutsa da negozioetarako.
Eta esango dizut zergatik.
Sopranoa aldatu egin behar da, nire senarra baino altuagoa baita.
Ongintza edo ez, ez naiz mukitsuen aurrean ariko.
Ongintza edo ez, ez naiz mukitsuen aurrean ariko.
Ez da egia umeak direla nire ikusle bakarrak.
Nire filmaren publizitatea egiteko balio duzu, ez beste ezertarako.
Bombay inguruko hinduek diotenez ez dakit egia den ala ez, baina haiek diotenez tigre bati begietara begiratzen badiozu...
Ez, aitzitik.
Baliteke hori izatea munduko gauzarik zailena.
Batez ere, tigreak ere zuri begiratzen badizu zuzenean begietara.
Nora ote doa jende eder hau?
Zergatik ote daude denak bilduta ontzi bikain...?
Orlando jauna, barkatu moztea baina leku honetan traba egiten diezu zerbitzariei.
Axola dizu bazter horretan jartzeak?
Eskerrik asko.
Esaten ari nintzaizuen bezala nora ote doaz pertsona gailen hauek guztiak?
Haiek ordezkatzen dituzte baliorik gorenenak ikuskizunen eta artearen mundu liluragarrian.
Orain esango dizuet nor diren.
Milango Scalako zuzendari aparta eta Erromako Operako bere kide agurgarria.
Arratoien eskandaluan nahasita egon zen.
Bere bigarren emaztea, errumaniar kantari ohia eta bere lehen ezkontzako alaba.
Gizon xelebre hori idazkaria da.
Ahalmen handiko medium bat omen da.
Leihoaren ondoan, zuzendari ospetsu bat:
Von Rupert.
"L'enfant prodige!"
Gehiago da "enfant" "prodige" baino.
Amaren gonapean dago beti.
Kaioak orkestra-zuzendariak bezala mugitzen ditu hegalak.
Eman beharreko informazio zail eta zehatzak zeregina korapilatzen dit.
Aureliano Fuciletto tenore ospetsua.
Kaioari jaten ematen ari zaiona.
Ez duzu nahi?
Vienako eta Varsoviako operako bi zuzendariak.
Brenda Hilton zutabegile beldurgarria.
Kaixo, Ziloev.
Munduko baxurik sakonena da.
Valegnani mezzosopranoa eta Ines Ruffo Saltini atsegina.
Ribetti anaiak, kantu-maisuak.
Nola duzu izena?
David Fitzmeier.
Zertan lan egiten duzu?
Orkestra-zuzendaria naiz.
Nola du izena?
Eskerrik asko.
Sartu egin da!
Zoaz biltegira eskailera baten bila.
Nire kamaroteko sarea!
Lotsatuta nago.
Ez, beldur naiz!
Orain harrapatuko dute!
Hor, mahai ondoan.
Komandante, saiatu egingo gara.
Horrela gehiago beldurtuko dute.
Tori sarea.
Tonino, kontuz lanpararekin.
Eta txoria libre abiatu zen bere kaiolaren bila.
Ezagutzen al zaitut, jauna?
Gauza horietarako, hitz egizu nire idazkariarekin.
Bihar lekuz aldatuko naiz.
Mahaia aldatu behar ligukete.
Ama, luma bat erori zaizu lepora!
Ateraidazu, mesedez!
Lasai, maitea.
Hildebranda, suertea dakar!
Hemen dago!
Ez dut ikusi nahi.
Duke handia!
Jaun gailen hura Herzogeko Duke Handia zen.
Zenbat urte ditu?
Bere gaitasun politikoa ikusita, 8 urte dituela dirudi.
Hala ere, erreparatu diozue?
Segurtasun osoz doa lehen ministroaren ondoan.
Ez du errukirik nahi.
Atzoko krema goxo-goxoa eska daiteke?
Maitre, gogoratzen al zara?
Bidaia honen zergatia jakin nahi duzue?
Hileta bat da.
"Hileta bat?", esango didazue.
Bai, jaun-andreok, hileta bat da.
Pertsona ospetsu horiek guztiak hileta batera etorriak dira.
Bere testamentuan berariaz adierazitako azken borondatea da.
"Erraustea eta errautsak barreiatzea, egunsentian ni jaio nintzen uhartearen parean".
Edmea Tetua jaio zen uhartea.
Eta bere arimak hara joan nahi du.
Edmea Tetua: garai guztietako kantaririk onena.
Zeru-kolorea.
Zeru-kolorea eta txuria.
Urdin iluna.
Berdea.
Esmeralda.
Musikak koloretako ortzadarra balitz bezala ikusarazten dio.
Txuria, txuria, txuria.
Nire arrebaren ustez, nota bakoitzari kolore bat dagokio.
La Sotierre zientzialariak aurkitu zuen pertsona batzuk gai direla hotsen ikuspegi kromatikoa antzemateko.
Tartean sartzen uzten badidazue...
Ez dut uste inork hori froga dezakeenik.
Edonork esan lezake margoak ikusten dituela.
Begien bistako kontua da mundu guztiak ez duela arima hain sentibera.
Ez nuke hori zalantzan jarriko.
Baina zientziak ezin du hori frogatu.
Denok antzeman ditzakegu musikaren koloreak.
Polizia buruaren ahotsak, berriz, kolore bera izaten du beti:
Hori iluna.
Eta gure jeneralaren ahotsak zer kolore du?
Entzun egin behar nuke.
Armadaren buru ausentzia bat egotea kezkagarri samarra da.
Kutxatxo honengatik kutxa txiki baina hain handi honengatik mundu osoko adiskide eta miresleek trasatlantiko luxuzkoenetako bat alokatu dute eta ontziaren buru, kapitain heroiko hau...
La Spezia!
La Spezia garaitezinean jaioa Leonardo De Robertis komandantea.
Roberto De Leonardis.
Eta berak eramango gaitu Erimo uhartera guk guztiok solemnitatez bete dezagun errautsak sakabanatzeko hileta-erritu...
Sir Reginald!
Barkatu.
Barkatu.
Galdera pare bat besterik ez.
Egia da zure bitartez debutatu zuela gure kantari jainkozkoak Londresen?
Eskerrik asko.
Begira, haren bila dabil...
Hau bigarren lema da, goiko gainaldekoa ordezkatzen du.
Honekin maniobra eginez gero, bestea baztertzen da.
Bere herriko burdinbide guztien jabea omen da.
Zakil izugarri bat omen du: morea.
Entzunez ari naiz, noski.
Zurrumurru asko dabil emaztearekin duen harremanaz.
Aztoratuta eta irrikaz.
Ez dago tonu egokian.
Ez zara konturatu desafinatuta zegoela?
Honela jo behar da: pa-pa...
"Sevillako bizargilea"k, adibidez, oilo-ipurdia jartzen dit...
Badakizue nork aurkitu zuen?
Edmearen bizitzako pasadizo bat interesatuko zaizu, beharbada.
Emakume hau bere lehengusina da, galdetuiozu berari.
Kantatzea bazeukan!
Zer moduz, aita?
Argitasunaren eta ilunpeen artean, suaren eta izotzaren artean...
Ez du gauez lan egiten, ilargiak nerbioetan eragiten diolako.
Zutaz ere idatzi behar nuke, ordea.
Eta gizon horretaz ere bai, noski.
Agurtzen ari zaidan potolo horretaz.
Bere lanbidearen alderdi praktikoak iraingarriak iruditzen zitzaizkion.
Ondo ezagutzen zituen kontratuko klausulak bere abokatuak harritzeraino.
Behin, antzoki aurrean, hau esan zidan:
"Atera dezakezue nire izena iragarkitik?"
Bazekien nortasun handia zeukala.
Hurbiltzen zitzaion guztia bereganatzen zuen.
Beldur handia zion ezagutzen ez zuen jendeari.
Eskuan zeukana botatzen zizun!
Italiar tenorerik onena ni nintzela esaten zuen beti.
"Sabatino Leporirekin kantatzea atsegin handia da".
Zirrara handia egin zion nire etxeko margolan batek.
Honela esan zidan: "Andrea, honek negar eginarazten dit".
Malkoz beteta zeuzkan begiak.
Eta zuk ez al duzu ezer kontatu behar?
Hona zein izan zen berak egindako gauzarik txundigarriena:
"La Traviata"ren azken ekitaldian sukarra izan zuen benetan.
Erabateko identifikazioa izan zuen Violetaren pertsonaiarekin.
Gabon, jauna.
Gabon pasa, jauna.
Ez da gaualdirik zoriontsuenetako bat izan, ezta?
Kamarotetik ateratzen ikusi dut.
Gaur gauean berehala oheratuko naiz.
Logalez amorratzen nago.
Kaian begiratzen zenuen hura da, ezta?
Esajerazio bat izan da?
Violet, hori baino hobeto egin dezakezu.
Ilunpeari beldur diot.
Esadazu hori zure ahots goxoaz.
"Bai, Reginald, puta handi bat naiz".
Utikan hartz ergel hori!
Erotuta zaude!
Zuk premia duzu.
Nire erregina zara.
Nire neska ugazabak premia du.
"Ahots paregabea."
"Jainkozko ahotsa."
"Ehun kantari bakarrarengan".
Zenbat gauza idatzi diren zutaz!
Baina inork ez du esan zu benetan nor zinen.
Zure lorerik maiteena!
Ez zaizu sekula faltako.
Inork ez du zure sekretua aurkitu, maitea.
Nik bakarrik dakit nor zaren.
Itsasotik etorritako neska bat zara.
Gogoratzen duzu idatzi nizun poema?
"Itsasotik jaioa, jainkosa bat bezala".
Nor da?
Idazlea?
Gorentasun hori, kazetari soil bat naiz.
Barkatu.
Gabon.
Eskerrik asko.
Ez horregatik.
Bassanoko kondea.
Gizon erromantikoa, oso erromantikoa.
Urte askoan, gauero lore bitxi-bitxi bat ekartzen zion:
"Rubens pistiloa".
Bere kamarotean ikusi duzue.
Baina nik diot bera ez dela emakume horretaz maiteminduta egon.
Ez bada hura hil ondoren maitemindu!
Gizon anbiguoa da.
Oso anbiguoa.
Museo bat sortzeko aitzakian urte askoan mantendua izatea lortu du.
Ez, ez da ezer.
Ohar batzuk besterik ez.
Nire egunkarirako.
"Idazten dut, kontatzen dut".
"Baina zer kontatu nahi dut?"
"Itsas bidaia bat?"
"Bizitzako bidaia?"
Hutsala da, ezta?
Makina-gela ospetsuan gaude.
Zenbat ordu pasatzen dituzte hemen barruan?
Hemendik ateratzen baditugu, gaizkitu egiten dira.
Kapitaina, eskari bat dugu!
Zer esan duzu?
Cuffari andreak kantatzea nahi dugu!
Andrea, kantaiguzu zerbait!
Ontziratu dugun ezkero, piztiak ez omen du belar izpirik jan.
Eramango al dugu ontzigainera?
Lehengo egunean, piztia maiteminduta zegoela esan zigun.
Ez al duzue inoiz garbitzen?
Gaizki pasatzen ari zara, ezta?
Animalia guztiek sufritzen dute bidaietan.
Beste animalietatik bereizita egoteak ere...
Kanpora laguinduguzu.
Kontatzen ari nintzen piztia Genoan ontziratu dugula eta Amsterdamera daramagula.
Pakidermo horiek lan handia ematen dute beti.
Gogoratzen al zara elefante bat ontziratu genuen bidaiaz?
Ez.
Bidaian, sagu txiki batek elefantea bisitatzeko burutazio okerra izan zuen.
Piztiak, izututa, kateak hautsi eta bi marinel uretara bota zituen.
Hemen ere badaude arratoiak?
Tamalez, arratoiak saihetsezinak dira.
Itsasoz bidaiatzea gustatzen zaie.
Ni, maitemintzean, indartu egiten naiz, gizendu.
Maitasuna osasuna da!
Nor da neska hori?
Maiteminduta dago.
Eta orain...
Dukearekin egoteko baliatu naiz trikimailu honetaz.
Elkarrizketa bat egin nahi diot.
Lagunduko al didazue?
Aizu, ni bidaiari eta kazetari agurgarri bat naiz bere lanbidearen betebeharrak ohoratzen dituena.
Munduan gertatzen dena kontatzen diet neure irakurleei.
Gorentasun hori!
Duke Handiak elkarrizketa egingo dizu, itzultzailearen bitartez.
Zuk galdetu, eta nik itzuliko diot.
Badakigu asko miresten zenuela gure artista gorena.
Eta bera ohoratzera zu etorri izanak denok hunkitu gaitu.
Zure gizatasun bikain horren izenean itxaropen hitz bat eskatzen dizut halabeharrek zer gordetzen dien ezjakinean gauden guztiontzat nazioarteko egoerak mehatxatuta sentitzen baikara.
Eskerrik asko.
Zein da zure galdera?
Nola ikusten du Duke Handiak nazioarteko egoera?
Mila esker.
Duke Handiaren erantzuna hau da:
"Mendi baten ertzean eserita gaude".
Krunz kondea zuzentzen ari zait.
Niri "ertza" iruditu zait.
Zein "aho"?
Duke Handiak metafora bat erabili omen du.
Eta arazoa ez omen da "ertza" edo "ahoa".
Niretzat, "ertza" esan du.
Zer esan nahi du?
Uste dut esapide horrekin Gorentasun horrek esan nahi duela...
Aliantza Hirukoitzak ez duela bere zeregina egin nahi?
Bere halabehar tragikoan abandonatu nahi duzue Italia?
Pun, pun, pun...
Mendi baten ahoa!
Sumendi baten kraterra da!
Sumendi baten ahoan eserita gaude!
Elkarrizketa bukatu da, jauna.
Begiratu amari!
Begiraiozu!
Entsaiatu dezagun, maisu.
Orlando jauna.
Une gogoangarri hauek gogoratzeko...
Gure tenore Fucilettok izurde izan nahi zuen.
Eta bi kantu-maisuek, berriz, baleazale.
Itsas bidaldiek horrelako gauza bitxiak izaten dituzte...
Gaizki ateratzen naiz beti.
...bi egun igaro ondoren, luze-luzea iruditzen zaizu bidaia!
Eta inguruko jendea betidanik ezagutzen duzula uste duzu.
Kapitaina!
Aitonari asko gustatzen zitzaizkion erretratuak.
Pintoreentzat posatzen pasatu zuen bizitza erdia.
Hau baino saio luzeagoak.
Zenbatez zoriontsuagoa ez ote zen izango gure herria boterea esku delikatu hauetan balego.
Denok egun horren zain gaude.
Irribarre egizu, aita.
Gure errusiarraren ahots sakonak trantzean jartzen omen du jendea.
Oilo bat.
Oilo bat bizirik.
Oilo bat nahi du, bizirik.
Barkatu zuen sukalde-lan bikainean traba egiteagatik baina oilo bat behar dugu, bizirik.
Esperimentu bat egin behar dugu...
Denok ikusi ahal izango duzue.
Komandantearen baimena dugu.
Ezin dizuet aurreratu zer egingo duen.
Lortu ezkero, ezusteko handia izango da!
Chefa ados dago?
Orain isilune bat eskatzen dizuet.
Arrautza bat jarriko du.
Begiraiozue.
Lo dago.
Deitu mediku bati!
Zurbil zegoela iruditu zait.
Gogorra da hemen barruan egotea.
Lehengo egunean Gasparonek ere kordea galdu zuen.
Oiloa lo dago.
Zu ere bai!
Ezingo zarete pozik egon atzoko saioarekin "Oratorio in Memoria"ren entsaioarekin.
Edmearen omenez kantatuz zuen talentuaz eta teknikaz gainera esker ona adierazi behar diozue artista maite horri.
Garai guztietako onena, inondik ere.
Prest zaude, Hildebranda?
Zer da usain bitxi hori?
Zenbat urte ditut?
Nola?
Ez dakit ba.
Ez dut inoiz adina asmatzen.
Esan, gutxienez, zenbat urteko itxura dudan.
Ez dakit.
Nire aitak bezala.
Eta zenbat urte ditu zure aitak?
Niretzat, aita gaztea da beti.
Eguzkia jaisten denean, airea hezea izaten da.
Kolore horiek ikustera gonbidatzen zaituztet.
Iluntze bakoitzak Jainkoaren sinadura du.
Orlando jauna, margotzen pasatzen ditut nik larunbatak.
Zer ez nuke emango horrelako koadro bat sortzeko!
Sortzaile Handiarekin, ordea, nola lehia naiteke?
Orain "Domine Deus" entsaiatuko dugu.
Entsaiatzen ari dira.
Barkaidazue.
Fucilettok kantatuko du lehenengo.
"Oratorioa" da.
Komandantea, betiko kexa bera.
Gaur gauean ere atakako kolpetxoekin esnatu naiz.
Posible ote da?
Horrela deitu genion, behin hegal bat hautsi zitzaiolako.
Ez duzu usain txarra sumatzen?
Ama, nondik dator kirats izugarri hau?
Zer da kirats hau?
Muturra txikituko dizut!
Horretaz ari ginen hizketan.
Kirats hau ez da atsegina, baina jasan egin behar da.
La Mela doktoreak ziurtatzen du ez dagoela infekzio arriskurik.
Doktorearen aholkuz pakidermoa mugitzen saiatuko gara.
Lanak abian dira, komandantea.
Marinel pare batek balantza batean jarriko du errinozeroa.
Eta garabi batek ontzigainera altxatuko du.
Laster eta ondo bukatuko da dena.
Hemen dago!
Prestatu ponpak!
Eduki sokak ondo tenkatuta!
Presioa handitu!
Itsasoko ondoeza al du?
Medikuak dio haize pixka bat hartu behar duela.
Hori da!
Mirari bat!
Ni mugitu ezinik geratu nintzen, hari begira.
Bizitza osoan gogoratuko dut.
Ia hiru oktabako tartea ia ahaleginik egin gabe!
Zenbat jendek burua hautsi zuen hari ulertu nahian!
Nolanahi ere, sekretu bat edukiko zuen.
Gauza bat...
Gauza bat galdetu nahi dizut, nire aita bazina bezala.
Zer egin nezake nik...
Barkatu, gau batean Edmeak gauza bat esan zidan.
Kantatzen zuenean itsas-barakuilu bat ikusten omen zuen.
Barakuilu bat?
Horrelaxe esan zidan.
"Itsas-barakuilu bat ikusten dut".
"Begiez segitzen diot espiralari, biraz bira..."
"...gero eta gorago eta ahotsa ahaleginik gabe ateratzen zait".
Ulertzen, laztana?
Ez zen bakarrik birika, diafragma eta ahots-harien kontu bat.
Energia-katalizatzeko fenomeno bat zen.
Edmea beste guztiengandik desberdina zen.
Paregabea zen!
Ez da bera bezalako abeslari gehiago existituko.
Bai.
Sar naiteke?
Zergatik isiltasun hau?
Egiptoko esfinge zoragarri bat dirudizu.
Zoragarria zara!
Bidaiako hirugarren gauean gauzak aldatzen hasi ziren.
Dena harrigarriagoa bihurtu zen.
Esnea garraztu didazue.
Nahiago dut kanpoan geratu.
Arreba Angelak jakiten badu, astebete jan gabe edukiko nau.
Tira, egizue galdera bat.
Edmea, barkatu, beti galdetu nahi izan dizut hau zein da gehien sufriarazi zizun opera?
Zer galdera ergela egin dudan!
Ez, zeren eta behin...
Begira!
Gioconda da.
Giocondan zabaldu da.
Ezin dut!
Galdera bat egin dezaket?
Ezetz esan du beldur delako.
Sumatu du galdera zorrotz bat egingo niola.
Argia piztuko dut!
Esadazu nor zen.
Begira nor den gure mamua!
Utz nazazue bakean!
Txalo egin behar zaio!
Denak ikaratu dituzu!
Madarikatzen zaitut!
Maisu, barkatu orain dardarka ari zarela uste dut.
Ez hitz egin, arnasketa blokeatu egiten baita.
Zer ari zara hemen ordu hauetan?
Nor zara zu?
Badakizu oso polita zarela?
Begira zer txirikordak dituen!
Zoragarria da!
Wolfgang, uztazu bakean.
Nola duzu izena?
Hondamen bat gertatzea nahi duzue?
Ez dizut ulertzen.
Ontzigainean ez piztu surik!
Indar handiagoz!
Indarrez!
Egun on.
Non zeundeten?
Serbiarrak dira.
...zamalekuan leku bat prestatzen ari gara ontziaren jardueran trabarik egin ez dezaten eta bidaiaren pribatutasuna eragotz ez dezaten.
Baina, kapitaina nola igo da jende hori ontzira?
Austriako artxidukea Sarajevon erail ondoren Austriak gerra deklaratu dio Serbiari.
Soldaduen errepresalien beldurrez Italiara doan edozein ontzitan sartzen da jendea.
Egun on, andereño.
Lotan oraindik?
Gure medikua banan-banan aztertzen ari da.
Nire ofizialek eta nik neuk interpreteen bitartez gizon gehienekin hitz egin dugu.
Artzainak, nekazariak eta ijitoak dira.
Gauez itsasoan jaso ditugu.
Ikasleak ere badaude, poliziak bidegabeki jazarriak.
Baina, kapitaina inork ezin gaitu behartu jende honekin bidaiatzera auskalo nondik etorriak diren.
Arrazoi du.
Bart gaueko xanpaina ez zen onenetakoa.
Ardo txuri bat iradokiko diet emazteari eta adiskideei.
Nik, berriz, nire xanpainarekin jarraituko dut.
Monica, eser zaitez.
Zer nahi du mairu eder horrek?
Ederra da, ez?
Basatiak ditu begiak!
Lotsa ematen dit begirada horien pean jateak.
Jainkoaren Probidentzia arduratuko da haietaz.
Zer pentsatzen ariko ote dira?
Azkenean erabaki dute.
Zergatik?
Zure ahoagatik!
Nire andregaia ikusi nahi dut.
Andrew, zer uste duzu egingo duela?
Janaria eraman nahiko dio ontzigaineko jende horri.
Violet, mesedez zure ekintza filantropikoa txalogarria da baina gehiegizkoa.
Jauna...
Milady, mesedez, Sir Reginaldek nahi du...
Dongby andrea, jantoki bat prestatu dugu kanpoan.
Barkatu.
Ama, zopa eraman diezaieket?
Neuk ere eraman behar al diot?
Lagundu egingo dizut.
Marinelak, esan jende honi atzean gelditzeko.
Jar gaitezen hemen.
Andrea, mesedez, zoaz jangelara.
Zenbat jan nahi dituzu?
Ofiziala, banatu itzazu umeen artean, denen artean.
Bai?
Zeri egiten diozu barre?
Zer ikusi duzu?
Zeri egiten diozu barre?
Onartezina da serbiar anarkista batzuek ontzi hau abordatzea eta komandanteak hori eragozteko ezer ez egitea.
Mesedez.
Komandanteak naufragoei lagundu behar die...
Itsas kodearen oinarrizko arau bat da: "Laguntza ematea".
Jakingo duzunez, zuk "iheslari" deitzen diezun horien artean hilketaren profesionalak ere badaude.
Ondo esana!
Protesta egingo diogu zure gobernuari!
Neu naiz dukearen segurtasunaren erantzulea!
Naufragoak ontziratu ditugunean kontrol bat egiteko agindu diet neure ofizialei arriskutsuak izan daitezkeenak bakartzeko.
Oso kontrol biguna da, komandantea.
Zure "iheslariak" ontzi osoan dabiltza.
Ontzigainean, tabernan, pasilloan, egongelan...
Txokolatezko hauek ditugu.
Eraman itzazue ontzigainera.
Ez gaitzazue behartu indarra erabiltzera!
Ontzigainera itzuli behar duzue!
Marinelak, ilaran jar zaitezte!
Esaiezue ontzigainaren azpian egon beharko dutela!
Ezin dituzte soka hauek zeharkatu zaindariaren baimena gabe!
Zintzilikatu zure arropa beste nonbait!
Zatoz hona, polita.
Honek baieztatzen digu italiarrak ez direla fidagarriak.
Berorren gorentasunak egiaztatu ahal izan duen bezala arrazoi nuen bidaia hau desegokia zela esatean.
Berorren gorentasuna segurtasun arrazoiengatik eskatu behar dizuet ez zaiteztela kamarote honetatik atera ontzigaineko egoera normalizatzen ez den arte.
Barkatu.
Nik ez dut arriskurik sumatzen.
Ikusagun...
Xake matea!
Ez ikustearen aitzakian, pieza guztiak mugitzen dituzu.
Zer duzu?
Ez da konplikatua.
Gogoratzen zara?
Serbiarrak V. mendean iritsi ziren Balkanetara.
Epiro eta Tesalia inbaditu zituzten.
Egizu kontu txopan geratu izan balira!
Nortasunaren indarrak eta emakumezko graziak bihurtzen dute emakume ingelesa...
Ez da astirik galdu behar atariko kontuekin.
Ez al zaude ados?
Esaten duena ia ulertzen zaio, hain da adierazkorra!
Schaffnerreko kondea susmotan dago.
Nola egon zaitezke hain ziur, printzesa?
Zerutik arrano bat jaitsi da nire anaia hartu eta bere hegal handiekin hegan joan da.
Baina nire anaia hain da astuna non arranoak anaia askatu, eta zulo batean erori baita.
Ni baretzeko ahalmena duzu.
Zuk esandako guztia sinesten dizut.
Ez dakizu ezer.
Dantza horrek hungariar "czarda"ren antza du.
Limcistkaia baino hobea zara!
Haiek baino hobea zara.
Bejondeizula, irakasle!
Haiek erakutsiko dizuete nola dantzatu!
Landan euria egin zezan dantzatzen zuten dantza hau.
Besoa gora, ura jasotzeko...
Gizonek oinez lurra jotzen dute dantzei hasiera emateko eta ahoa irekitzen dute euria jasotzeko.
Ez daukat ezer inori erakusteko.
Baina neska beltzaran horrek niri zerbait erakuts diezadake...
Zuen baimenarekin.
Zuri sekretu bat esateko zorian nago beti, baina gero...
Pasatu zaizu?
Oinarrizko espirituekin adiskidetzeko da dantza hau.
Espiritu horiek hazien hazkundea errazten dute.
Axola dizu, bai!
Ez ditut zure gustuak kritikatzen.
Jendea harrituta dago zu bezain gizon ederra nirekin dagoelako.
Dongby andrea, dantzatuko al zara nirekin?
Pizgailu bat oparitu nahi diot nahi dudanari!
Marinel horrek nire lehengusua gogorarazten dit.
Ez dut nire sentimenduengatik epaitua izan nahi!
Egun osoan kontrolatuta nago, ume bat banintz bezala!
Andereñoaren aita zaren horrek, utziko al didazu...?
Ez!
Mesedez!
Eskerrik asko.
Zer diote?
Austrohungariar ontzidiko almirantea da.
Erreskatatutako serbiarrak eskatzen dizkigute.
Zoaz telegrafora.
Zoaz telegrafora.
Austrohungariar korazatukoek serbiarrak eramango dituzte.
Zer dio gazte honek?
Preso eramango gaituztela eta gu guztiok haien eskuetan jarriko gaituzuela.
Barkatu, orain ikusiko dugu.
Kapitaina!
Austrohungariar korazatuarekin komunikatzen ari gara.
Baina dena ondo dago.
Horiek zergatik daude beldurrez?
Komunikazioan daude, baina ez dakit zer dioten mezuek.
Jende hori lasaitu behar litzateke.
Komandanteak nahikoa lasai zirudien, ezta?
Nola intepretatzen duzu gertatzen ari dena?
Misteriotsuarena egiten duzu zuk ere?
"Emaizkiguzue berehala".
Duke Handia!
Komandantea gazteluan zain daukazu.
Serbiar naufragoak berehala ematea eskatzen du austriar korazatuak.
Bidaiaren helmuga jakinaraziezu.
Esaiozu korazatuari Erimo uhartera goazela.
Ikusi nahi dut.
Uharteraino joaten utziko digute eta goraintziak Duke Handiari.
Uhartera abiatuko gara.
Gerraontzi horretan ere ezagutzen eta maite zuten Edmea.
Duke Handiak su-eten bat lortu zuen austriarrengandik geure hileta-erritua egin genezan.
Aurki ikusiko genuen Erimo uhartea.
Behin hau esan zidan:
"Nire ahotsa aipatzen duzue beti baina batzuetan ziur naiz berez ez dela nire ahotsa".
"Ni ubula bat naiz, diafragma bat, arnasaldi bat".
"Ez dakit nondik datorkidan ahotsa".
"Ni tresna bat besterik ez naiz neskatxa soil bat ahots horri beldur diona berak nahi zuena egitera behartu baitit bizitza osoan".
Eskuadroia, geldi!
Barkatu, Dongby jauna, zeremonia hasi da.
Partexano jauna, ekin.
Atseden hartu.
Irmo!
Kapelak erantzi!
Dabiden salmoa.
"Jauna dut artzain, ez dit sekula huts egingo".
"Larre oparoetan hartuko dut berari esker atseden".
"Ur suspergarrietara eramango nau".
"Arima goxatu dit horrela".
"Justiziako bideetatik narama bere izenaren maitasunez".
"Jauna, entzun nire otoitza".
"Zuk badakizu gizakia hautsa eta errautsa baizik ez dela".
"Hautsa hautsera, errautsa errautsera".
"Jainkoak babestuko du nire irteera eta nire sarrera".
"Oraindanik eternitateraino".
Marinela...
Zatoz, andrea.
Sakabana itzazu errautsak kuxinean.
Kapelak jantzi!
Eskuinetara!
Von Ruppenbach kondea zoaz zure kamarotera eta gera zaitez han besterik agindu arte.
Zer esan nahi duzu?
Herzogeko printzesaren aginduz atxilotuta zaude.
Egia esan, egoera honetan ederra litzateke zirrarak austriarrak hunkitu izan balitu.
Eta korazatua urrundu egingo zatekeen guri agur hunkigarri bat eginik.
Baina hori ez da gertatu.
Serbiar horiek nahi zituzten.
Horixe nahi zituztela!
Baina korazatu horrek serbiarrak atxilotu behar zituen.
Austrohungariar poliziaren agindu bat zen.
Eta ontzian Herzogeko Duke Handia zegoen austrohungariar inperioaren ordezkari.
Mirko!
Esaten ari nintzaizuen bezala...
Ezin da gertatutakoaren ordena zehatza berregin.
Badirudi hori dena sortu zela serbiar terrorista gaztearen keinu txoriburuagatik bonba bat bota baitzion korazatuari.
Posible ote da nola-halako esku-bonba batek hondamen historiko bat eragin ahal izatea?
Ziur gaude mutil gazteak bonba bota zuela?
Maiteminduta bazegoen, zertarako bere burua suntsitu?
Bai, nonbait.
Korazatura botatako bonba kanoi-buru batean lehertu omen zen.
Eta horrek sutea eragin omen zuen.
...lehenengo kanoiaren tiroak korazatu osoko kanoi guztien tiroak eragin omen zituen.
Beste batzuek diotenez, ez zegoen ez terroristarik ez bonbarik eta korazatuak nahita sortu nahi izan zuen nazioarteko istilu bat.
Badago laugarren bertsio bat, kontatzen ausartzen ez naizena.
Badirudi...
Lasai egon, eta gure aginduak bete!
Pare bat hitz bukatu baino lehen.
Ezagutu dituzuen pertsona asko salbatu egin dira.
Hidrohegazkin batek "Aurora" txalupa erreskatatu zuen.
"Iparreko izarra" txalupa onik iritsi zen Anconara.
Besteetaz ez dakit ezer.
Niri dagokidanez berri handi bat eman behar dizuet.
Bazenekiten errinozeroak esne bikaina ematen duela?
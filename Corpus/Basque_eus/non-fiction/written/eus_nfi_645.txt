# language_name_wals:	Basque
# language_name_glotto:	Basque
# iso639_3:	eus
# year_composed:	NA
# year_published:	2014
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Hasieran ez zegoen ezer.
Tentaldia bekaturako bidea izan zen.
Edenetik kanporatuak izan ondoren, Adan eta Ebak... hiru seme izan zituzten:

Kainek Abel hil eta Ekialdera alde egin zuen... non babesa eman zion eroritako aingeru talde batek:
Zaindariek.
Kainen ondorengoei lagundu zieten... industria-zibilizazio izugarria eraikitzera.
Kainen hiriek gaitza barreiatu zuten, Mundua irentsiz.
Seten ondorengoek baino ez dute...
Sorkuntzaren azken aztarnak defendatzen eta babesten.
Gaur, bere leinuko azkena gizon bihurtuko da.
Adanengandik Setengana eta Setengandik Enosengana.
Enosengandik Kainanengana.
Kainanengandik Malaelengana.
Nire aitarengana, Matusalenengana, eta gero nigana.
Gaur, legatua zugana heltzen da.
Noe... nire semea.
Kreatzaileak Adan bere irudira egin zuen... eta mundua haren kargu utzi zuen.
Orain hori da zure lana, zure erantzukizuna.
Kreatzailearekin batera ibil zaitez, zintzotasunez.
Hortaz, esaten dizut...
Seten santutegia!
Gizonak...
Ezkutatu!
Hemen zulatuko dugu.
Lurra tzohar-ean joria da.
Kreatzailearen lurra da.
Zer zabiltza?
Kreatzailea?
Nire meatzeak agortu dira.
Nire hiria zimeltzen ari da eta elikatu behar da.
Eta zer egin du Berak?
Bizirauteko, gure bekokiko izerdiaz saiatzera kondenatu gintuen.
Madarikatua horixe bera lortzeko behar dena egiten ez badut.
Madarikatua ez badut nahi dudana hartzen.
Orain erlikia hau Kainen ondorengoena da.
Seten leinua hemen bukatzen da.
Gurea da, zulatu ezazue!
NOE
Kam...
-Zer zabiltza?

Beste loreak ikusten dituzu?
Lurrera lotuta daude, behar den bezala.
Helburu bat dute.
Ernetzen dira.
Loratzen dira.
Haizeak haziak eramaten ditu eta lore gehiago hazten dira.
Soilik batzen dugu erabil dezakeguna, behar duguna.
Ulertzen?
Sem.
Kam.
Goazen.
Gizonak, ezkutatu zaitezte!
Azkar!
Gure harrapakina topatu duzu.

Nahiz eta zuretzat... agian ez.
Badakizu noiztik ez dugun haragia jaten?
Ez dugun animaliarik ikusten?
Lasai...
Mesedez...

Justizia.
-Zergatik hil dute?

Zergatik?
Indartsuago izango direlakoan.
Egia da?
Ahazten dute... indarra Kreatzailearengandik datorrela.
Ama!
Amatxo!
Anaiak ikusten dituzu?
Kamek gizonak ehizatzen ikusi ditu.
Hurbiltzen daude.
Nola zegoen?
Jakin-mina gehiegirekin.
Noizbait ikusi behar zuen.
Beste zerbait ikusi dut.
Lore bat... ezerezetik loratzen.
Atseden hartu.
Agian gauzak konponduko ditu.
Matusalen...
Hitz egin dizu?
Uste dut baietz.
Lagunduko digu?
Mundua suntsituko du.
Bidaia luze eta arriskutsua da mutilentzat.
Nola dakizu zure aitona bizirik dagoela?
Ez dakit.

Zer egin behar dugun dakien ikustera goaz.
Sem, honekin lagunduko didazu?
Mutilak hartu eta ezkutaleku bat bilatu ahalko genuke.
Ez dago non ezkutatzerik.
Berandu gabiltza jada.
Kam, nola egin behar den erakutsiko dizut.
Hemen sartu.

Bidean hiriak daude.
Ez gara gehiegi hurbilduko.
Tzohar meatze bat da?
Izan zen, dena lurpetik atera baino lehen.
Itzulingurua emango dugu?
Ez.
Denak hilik daude?
Baietz ematen du.
Lapurtzen egongo ziren.
Eta gero norbaitek lapurtuko zien.
Aita!
Ez urrundu.
Aita!
Hemen!
Ikus dezaket?
Lasai.
Esadazu zure izena.
-Baduzu izenik?

-Ila dut izena.

Sendatuko zara, Ila.
Bera Sem da.
Eskuari eutsiko dizu eta ez du askatuko.
Etorri hona, azkar!
Joan behar dugu.
Orain!
Maldan gora, arin!
Ezin dugu horra jaitsi!
Ez dugu beste aukerarik.

Geldi!

Hilko zaituztete!
Sem!
Ama babestu, kosta ahala kosta.
Maite zaitut.
Agudo!
Noe...
Ongi zaude?
Matusalen ikustera gatoz.
Nire aitona.
Agurearen ondorengo bat?
Hil egin behar izan zenituen!
-Baina Samyaza...

Kreatzailea nola traizionatu zuten ahaztu al duzu?
Berak bidaltzen gaitu!
Gezurra!
Hemen utzi itzazue eta ustel daitezela!
Zer dira?
Zaindariak.
Aita?
Lo egin.
Abestu iezadazu.
Nire aitak niri abestea nahi dut.
Niri ere hil zitzaidan aita oso gazte nintzenean.
Abesti bat abesten zidan ezin nuenean lorik hartu.
Entzun nahiko zenuke?
Ilargia zeru-goian da... eta zuhaitzak elkarri lotuta daude.
Aita zure zain dago... bere hego babesleetan biltzeko... eta loak hartu arte xuxurlatzeko.
Zure aita da... haize sendatzailea... zeinak loak hartu arte xuxurlatzen dizun.
Zeinak loak hartzen duzun bitartean xuxurlatzen dizun.
Zauri itsusia da.
Ez du haurrik izango.
Sukarrak ez badu hiltzen... bizirik aterako da.
Segi nazazue.
Barkatu, ez zintuztedan izutu nahi.
Zaindariok gizonen beldur izatera ikasi dugu.
Zergatik laguntzen diguzu orduan?
Kreatzaileak bigarren egunean sortu gintuen.
Zeruak egin zituen egun berean.
Adan eta Eba zaintzen genituen.
Euren ahulezia eta maitasuna ikusi genituen.
Gero, euren erorialdia ikusi genuen eta errukitu gatzaizkien.
Orduan ez ginen harrizkoak, argizkoak baizik.
Ez zegokigun tartean sartzea.
Hala ere, gizateriari laguntzea erabaki genuen.
Kreatzailea desobeditu genuenean...
Berak zigortu gintuen.
Zuen munduan txertatu gintuen.
Harriek eta lokatzak preso hartu zuten gure distira bizia.
Hala ere, gizateriari erakutsi genion...
Sorkuntzari buruz genekien guztia.
Gure laguntzarekin... hautsetik altxatu ziren.
Handi eta boteretsu bilakatu ziren.
Orduan, gure dohainak indarkeriarako erabili zituzten.
Gizon bakar batek babestu gintuen.
Zure aitona Matusalenek.
Sarraskitu gintuzten, gutariko gehienak hil zituzten.
Bizirik atera ginenak preso gelditu ginen harrizko armazoi hauetan.
Lur elkor hauetan abandonatuak.
Kreatzaileari etxera eramatea erregutu genion.
Baina isilean egon zen beti.
Eta orain... bere deia entzun duzula adierazten duzu.
Samyazak ezin du horrelakorik onartu.

Gizonak izan zirenean munduaren suntsitzaile.
Baina begiratzen zaitut... eta Adanen aztarnak ikusten ditut berriz.
Ezagutu nuen gizona.
Laguntzera etorri nintzen gizona.
Zergatik ezin naiz joan?
Ama zain dezazula behar dudalako.
Ulertzen?
Eta zuk aita zain ezazu.
Zain itzazu.
Esku onetan daude.
Aitona da?
Noe.
Hau zure birraitona da, errespetua adierazi.
Esaiozu zure izena.
Sem naiz.
Nagusia da.
Hurbildu.
Utzi ikusten.
Zorionekoa zara.
Amaren antza izan behar duzu, ez aitarena.
Zutaz hitz egin nazazu.
Esan...
Zer da gehien gustatzen zaizuna?
-Baiak.

-Baiak.

Ezerk ezin du baia helduekin lehiatu.
Aspaldi ez ditudala jaten, ezin dut zer zapore zuten gogoratu.
Baten bat ekarri didazu?
Ez?

Beno, egunen baten.
Nekatuta egongo zara, bide luzea da eta.
Atseden har ezazu.
Bikain.
Hitz egin behar duguna... ez da haurren kontua.
-Badakizu zergatik nagoen hemen?

Hil aurretik... nire aita Henokek esan zidan egunen batean... gizonak jarrera horrekin jarraitzen bazuen...
Kreatzaileak mundua suntsituko zuela.
Ikusi nuena egia da?
Bizitza oro ezabatuko da gizonak egin duenagatik?
Ezin da eragotzi?
Noe, uler dezakezun eran hitz egingo duela sinetsi behar duzu.
Esan, orduan... eragotzi daiteke suntsipen hau?
Ez.
Hona bidali ninduen.
-Zergatik ezin badut ezer egin?

Agian tea har dezazun agure batekin.
Beraz...

Suntsipenaren sua eta leku hau.
Ez, ez zegoen surik.
-Ura zen.

Aitak sua aipatu zuen.
Nik ura ikusi nuen, urak eragindako heriotza.
Heriotza ikusi nuen.
Eta bizitza berria.
Zerbait gehiago dago.
Egin behar dudan zerbait.
Badakit.
Baina ez nuen ikusi zer zen.
Bizitza berria.
Agian gehiago duzu ikusteke.
Ez zintuen agure batekin tea hartzera bidali?
Sendagaiek beti izan dute zapore txarra.
-Mugitzen zen bakarra zen.

Ebaki sakona zuen tripan.
Amak lagundu zion eta nik eskuari eutsi nion.
Horrek seguru sentiaraziko zuen.
Beno...
Suak denak suntsitzen du.
Urak garbitu.
Kutsatua purutik banantzen du.
Gaiztoak errugabeengandik.
Eta hondoratzen dena... azaleratzen denetik.
Dena suntsitzen du... soilik berriz hasteko.
Ziur zaude?
Bai.
Ezin da ekaitza gelditu.
-Bizirik iraun daiteke, ordea.

Hau beharko duzu.
Hazi bat da, lehen lorategikoa.
Edenekoa.
Gogoan izan, Noe.
Arrazoi batengatik aukeratu zintuen.
Ezin nauzu harrapatu!
Ezin duzu!
Zatoz ona.
Aita!
Aitona bizirik dago.
Zer egin behar dugun ikustera lagundu dit.
Gizateria zigortuko du mundu honi egin dionagatik.
Suntsipena egongo da.
Eta zorigaitza.
Baina gure familia... eginkizun baterako aukeratua izan da.
Aukeratuak izan gara...
-errugabeak salbatzeko.

Animaliak.
Zergatik dira errugabeak?
Lorategian bezala bizitzen direlako oraindik.
Hala da.
Berriro hasteko adina salbatu behar ditugu.
Eta gu?
Gu ere berriro hasiko garela suposatzen dut.
Mundu berri eta hobe batean hasiko gara.
Baina lehenik...
-eraiki behar dugu.

Uholde izugarri bat dator.
Zeruetako urek... eta lurrekoek bat egingo dute.
Itsasontzi bat egingo dugu.
Arka bat.
Traidorea itzul ezazue.
Agurearen ondorengoa da!
Geldi!
Lana dugu.

Zuek laguntzea?

Eta zuen erruagatik dena galdu genuen.
Dena ez, geratzen dena salba dezakegu.
Bere nahia bete berriz.
Suge traidore halakoa!
Kreatzailea.
Haurrak!
Zer da hau?
Hau?
Hau gure arka da.
Gizon honi lagunduko diogu.
Sem...
Itxaron.
Mesedez.
Mina duzu oraindik?
-Kam!

Ez du inor.
Goazen.
Aita, ikusi dituzu?
Aita?
Bai, Jafet.
Hasi da.
Prest?
Lo dago.
Leunki.
Begira, hau mutila da.

Ekaitza ostean, aita eta ama bilakatuko dira.
Eta txitak munduan zehar sakabanatuko dira.
Leunki tratatu behar ditugu.
Eta babestu behar ditugu.
Zerbait gertatuz gero, Sorkuntzaren zati bat betiko galduko litzateke.
Izaki errugabe hauek guztiak zaintzea gure ardura da.
Gure lana da.
Aita.
Txoriak bikoteka daude.
Zuk ama duzu, Semek Ila.
Eta nik?
Eta Jafetek?
Nor dugu guk?
Arka egiteko egurra izan genezan basoa nola egin zuen ikusi zenuen?
Nola bidali zituen txoriak?
Beraz... ez al digu behar dugun guztia bidali?
Ama!
-Zer gertatzen da?

Sugeak ere badatoz?
Herrestatzen den oro, narrasten den oro... arrastatzen den oro.
Ongi da.
Aita!
Ez izan beldurrik.
Inork ez dezala mutil hau mindu.
Nola duzu izena?
-Kam.

Ni Tubalkain naiz.
Ezagutzen nauzu?
Ez duzu zure erregea ezagutzen?
Nire aitak dio ezin dela erregerik izan Kreatzailearen lorategian.
Kam, etorri hona.
Ez iezadazu nire soldadurik onena kendu.
Ez da zurea.
Begira nola eusten dion armari.
-Nik uste badela nirea.

Utzi ezazu.
-Oparitu dit.

Mirariei buruz entzun nuenean, ez nuen aintzat hartu.
Baina gero neure begiekin ikusi nituen txoriak hona hegaka.
Etorri behar nuen.
-Hemen ez dago ezer zuretzat.

Hau guztia nirea da.
Lur hau, baso hau...
Zure gotorleku hura ere bai.
Benetan uste zenuen gauza horretan babestu ahalko zinela nigandik?
Ez da zugandik babesteko.
Zer da, orduan?
Arka bat.
Errugabeak babesteko...
Kreatzaileak gaitza erauziko duen uholdea bidaltzen duenean.
Kreatzaileari berdin dio zer gertatzen den mundu honetan.
Kain markatu zuenetik ez du inork bere berri izan.
Bakarrik gaude, umezurtzak gara.
Kondenatuak... geure bekokiko izerdiaz saiatzera bizirauteko.
Madarikatua horixe bera lortzeko behar dena egiten ez badut.
Madarikatua ez badut nahi dudana hartzen.
Elkar ezagutzen dugu?
Lameken semea naiz!
Seten ondorengoen zortzigarren belaunaldia.
Kainen hirietara itzul zaitezte.
Denok izan gara epaituak.
Gizonak ditut nire atzean.
Zu, ordea, bakarrik zaude eta aurre egiten didazu?
Ez nago bakarrik.
Ez izan beldurrik!
Ez zaitezte mugitu!
Bere akolitoak zurekin daude?
Mirariak?

Agian arrazoia duzu.
Agian Paradisutik botatzea ez zen nahiko izan.

Baina etortzen bada... zure itsasontzi horretan igaroko dut ekaitza.
Ez da irtenbiderik zure izaera dutenentzat.
Denbora agortu zaizu.
Lurra hiltzen ari da, Kam.
-Hiriak hilik daude.

Nire jendeak jarraituko nau.
Eta haiei are jende gehiagok.
Lameken seme, ez dut mirarien beldur!
Nire dozena hauei uko egiten badiezu... legioekin itzuliko naiz!
Mugitu.
Aita.
Hainbeste etorriko dira?
Ahal bezain azkar bukatu behar dugu.
Zenbat eta arinago bidali euria, hobe.
Bitartean, seguruago gaude barruan.
Lan ditzagun.
Aurrena armak, gero gizonak.
Soilik elikatu borrokatuko direnak.
Armak eman diezaiegun, trebatu ditzagun... eta denetarik egin ahalko dute.
Armada batekin... erraldoi horiek suntsituko ditugu.
Mesedez, gose gara.

Laguntza, mesedez!
Aska gaitzazue!
Goseak hiltzen gaude!
Gero itzuliko naiz?
Ez.
Gizon horiek erasoko digute?
Euria datorrenean.
Nolakoa izango da?
Irudikatu dut.
Heriotzaz josita...
Ez dakit deskribatzeko hitzik dagoen.
Gauza ororen amaiera.
Hasiera.
Gauza ororen hasiera.
Zer duzu?
Berdin dio zer esan edo egin duen, Semek maite zaitu.
Semek emakume bat behar du.
Benetako bat.
Familia bat izan beharko luke.
Ezin diot horrelakorik eman.
Eta ez dizkiot ukatuko... berak hori bera nahi badu ere.
Ez dut egingo.
Gainera... zergatik nahiko luke Kreatzaileak neska antzu bat bere arkan?
Ila.
Batu zintugunean... zama bat izango zinela uste nuen.
Eta ez nuen mundu honek hondatu duen beste inor ikusi nahi.
Oker nengoen.
Opari bat zinen, opari baliotsu bat.
Ez inoiz ahaztu zein baliotsua zaren.
Badakit topatuko dituzula Kam eta Jafetentzako emazteak.
-Sementzat bilatu beharko zenuke.

Nora zoazela uste duzu?
Ez itzazue nire haurrak eraman!
Aska itzazue, mesedez!
Sentitzen dut, baina jan behar dugu.
Nire haurrak!

Ez itzazu nire haurrak eraman, norbaitek geldi dezala!
Aska itzazu!
Ez egin indarrik!
Nirekin etor zaitez!

Aizu, zu!
Bi neska ditut!
Bi neska ditut saltzeko!
Tori neskak!

Zer gertatu da?
Hau guztia barruan egon beharko litzateke.
-Ekaitza hurbil dago.

-Ez al didazu entzun?

Ez dago emazterik.
Zer?

Kreatzaileak behar duguna emango zigula esan zenuen!
-Zure anaia lagundu.

Ezin didazu hau egin!

Anaia laguntzeko esan dizut.
-Betiko ume izatea nahi duzu!

Eskatzen nago gizon izan zaitezela... eta egin behar dena egin dezazula.
Kam!
Kam!
Zer zabiltza, Noe?
Gaitza ez da soilik haien artean, gugan ere bada.
Ikusi dut.
Ez...

Gugan ontasuna dago.
Begira itzazu mutilak.
Semen leialtasuna, Jafeten adeitasuna.
Kamen zuzentasuna.
Onak dira.
Aita onak izango litzateke.
Sem desioak itsutzen du.
Kam gutiziatsua da.
Eta Jafet gustua emateko baino ez da bizi.
Ni ez naiz hobea.

Ba al dago hiru mutil horiengatik egingo ez zenuen zerbait?
Biok erailtzea aukeratuko genuke...
-gure semeak babesteko.

Ez gara desberdinak.
Ahul eta berekoiak izan ginen bereizi ahalko ginela pentsatzean.
Lan egingo dugu... eginkizuna beteko dugu... eta hilko gara.
Gainontzekoak bezala.
Umeak dira!
Gure umeak dira, Noe!
Ez duzu errukirik?
Errukirako garaia igaro da.
Orain gure zigorra hasiko da.
Kam?
Kam!
Aitona?
Aitona?
Zerbait ekarri didazu?
Noek landatu du eman nion hazia?
Bai.
Eta baso osoan ez zegoen baiarik?
Semek baiak ekarriko zituela zin egin zidan.
Sentitzen dut, ez nekien.
A zer pena.
Zergatik etorri zara?
Noegatik.
Gure umeak bakarrik utziko ditu.
Semek Ila du, baina antzua da.
Ez da beste emazterik egongo, beraz... umerik ere ez.
Justizia.
Kreatzaileak mundua suntsitzen du guk galbideratu dugulako.
Beraz, gu ere suntsitu behar gaitu.
Ez!
Ezin dut hori egia dela sinetsi.
Ez nire haurrak begiratzean.
Maitasuna baino ez dute nahi.
Ez al da euren bihotzek onak izateko behar dutena?
Nor da ona?

Nola jakingo dut zer dagoen ongi?
Erabakia Noerena da.

Eta jada hartu duela ematen du.
Ez didazu lagunduko, orduan.
Ez dakit ahalko nuen ere.
Baina saiatuko banintz, eragin zezakeen mina... baita zorigaitza ere.
Eta azkenean, Noerengana itzuliko zen berriz ere.
Hori nahi duzu?
Nire semeek haurrak izan ditzatela nahi dut.
Zoriontsuak izan daitezela.
Ezin dut bakarrik hilko diren ideia jasan.
Kendu erditik!

Mesedez!
Alde hemendik!
Ez...
Lasai, ez dizut minik egingo.
Janaria daukat.
Tori.
Zer nahi duzu?
Ezer ez.
Bakarrik zaude?
Bai.
Zu?
Alde egiten lagun zaitzaket.
Ez.
Orduan...

Ados?
Nire izena...
Nael da.
Sem.
Bilatu eta bueltan ekar itzazu.
Kontuz ibili.
Kam?
Ez izan beldurrik, biloba.
Ez izan beldurrik.
-Aitona?

-Zer egiten duzu hemen?

Bilatzen lagundu.
Nire begiak ez dira lehen bezain onak.
-Kam aurkitu behar dut.

Etorri hona.
Etorri.
Lagundu.
Hemendik daude.
Bai, hemendik daude baiak.
Badakit badaudela.
Hemen ez dago ezer.
-Noerengana eramango zaitut.

Ez da beharrezkoa, joan zaitez.
Joan.
Baina itxaron... 10 urte daramatzazu nire jendearekin.
Nire familiarekin.
10 urte.
Maite dituzu?
Sem?

Salbatu ninduen.
Hezi ninduen.
Bai, hala da.
Orain bere alaba zara.
Neure birbiloba.
10 urte nire etxeko gerizpean... eta oraindik ez dizut nire bedeinkapena eman.
Ahal dut?
Kam!

Joan zaitez.
Joan berarekin.
Joan zaitez!

Ila!
Ila!
Ila!
Itzuli behar dugu...
Joan beharra dugu.
Joan beharra dugu, orain!
Gizon bat naiz, zure irudira egina.
Zergatik ez duzu nirekin hitz egiten?
Bizitza ematen dut.
Bizitza kentzen dut.
Zuk bezala.
Zu bezalakoa naiz, ezta?
Hitz egin nazazu.
Hitz egin nazazu!
Hasi da.
Heriotza zeruetatik dator!
Euri hau... mundu honetatik ezabatu nahi gaitu.
Baina gizonak gara.
Guk erabakitzen dugu hilko garen edo bizirik iraungo dugun.
Gizonak gara!
Eta gizonak elkartuta garaiezinak gara!
Bizi egin nahi duzue?
Erraldoiak hil ditzagun!
Noe hil dezagun!
Arka har dezagun!
Noe!
Non da Kam?
Ken iezadazu!
Ez!
-Alde egin behar dugu.

Kam!
Aita, lagundu!
Laguntza, mesedez!
Lagundu nazazu, mesedez!
Laguntza!
Lagun nazazue!
Ez!
Ez!
Kam!
Kam!
Kam!
Kam!
Kam!
Kam!
Samyaza!
Samyaza!
-Noe?

Sartu da, azkar!
Kam.
Kam!
Arinago!
Arinago!
Aurrera!
Ama babestu.

Sakabanatu!
Nire Kreatzaile... barka nazazu.
Kreatzaileak etxera eraman du!
Kam!
Kam?
Sem!
Sar zaitez.
Sar zaitez!
Gainean ditugu, sar zaitez!
Agur, Adanen seme.
Seme, non zaude?
Kam?
Kam?
Kam?
Aita.
Lasai.
-Sem!

-Jafet, non zaude?

Ama, non da aita?
Mesedez, Noe... zerbait egin ahalko dugu.
Sokak bota ditzakegu.
Denak ezin dira soldaduak izan, aita.
Pertsonak baino ez dira.

Eurentzat ez dago lekurik.
Laster dena desagertuko da.
Sorkuntzaz gelditzen den guztia hemen barruan dago.
Kanpoan... kaosaren urak berriro.
Haserre zaudete.
Epaitzen nauzue.
Istorio bat kontatuko dizuet.
Aitak kontatu zidan aurrenekoa eta zuei kontatu nizuen aurrenekoa.
Hasieran... ez zegoen ezer.
Iluntasun mugagabe baten isiltasuna baino ez.
Baina Kreatzailearen hatsak... hutsaren kontra dar-dar egin zuen xuxurlatzean:
"Izan bedi argia".
Eta izan zen argia.
Ona zen.
Lehen eguna.
Argi itxuragabeak... sustantzia eta forma lortu zuen.
Bigarren eguna.
Gure mundua jaio zen.
Gure etxe eder eta hauuskorra.
Argi indar eta berotsu batek bere egunak hornitu zituen.
Argi ahul batek gauak menderatu zituen.
Izan zen arratsaldea, izan zen goiza.
Beste egun bat.
Munduko urak elkartu ziren... eta euren artean lur idorra azaleratu zen.
Beste egun bat igaro zen.
Lurra hazten den oroz bete zen.
Burusi berde bat zabaldu zen Sorkuntza osoan zehar.
Urak ere biziaz bete ziren.
Jadanik ez dauden sakoneko izaki izugarriak.
Arrain-sarda izugarriak... gaur egun itsaso hauetan igeri egiten jarraituko dutenak.
Hortik gutxira, zerua hegazti-saldoz josita zegoen.
Izan zen arratsaldea, izan zen goiza.
Bosgarren eguna.
Orduan, mundu osoa zegoen izaki bizidunez beterik.
Herrestatzen den oro, narrasten den oro... eta lur gainean ibiltzen den piztia oro.
Eta ona zen.

Bazegoen argia, airea, ura eta lurra.
Garbi eta purua.
Bazeuden landareak, arrainak, hegaztiak eta piztiak.
Bakoitza mota batekoa, baina denak oso handiago baten parte.
Dena bere lekuan, dena orekan.
Paradisua zen.
Bitxia Kreatzailearen esku-azpian.
Kreatzaileak gizona egin zuen.
Bere ondoan, emakumea.
Gu guztion aita eta ama.
Aukera eman zien.
Iluntasunaren tentaldian erori... edo argiaren bedeinkapenari eutsi.
Baina fruta debekatua jan zuten.
Euren xalotasuna desagertu zen.
Beraz, hurrengo hamar belaunaldietan gure barnea... bekatuz beteta egon da.
Anaiak anaien kontra.
Nazioak nazioen kontra.
Gizona Sorkuntzaren kontra.
Elkar erail genuen.
Mundua hautsi genuen, guk egin genuen.
Gizonak egin zuen.
Ederra zen oro... ona zen oro... txikitu genuen.
Orain... berriz hasten da.
Aire, ura, lurra, landare, arrain, txori eta piztia.
Paradisua berriz.
Baina oraingoan... ez da gizonik izango.
Lorategian berriro sartuko bagina... beste behin suntsitzeko izango litzateke.
Ez.
Kreatzaileak epaitu gaitu.
Gizateria amaitu behar da.
Sem eta Ila... ama eta biok lurperatuko gaituzue.
Kam... zuk haiek.
Zuri Jafetek emango dizu atseden.
Zu, Jafet... izango zara azken gizona.
Garaia iristen denean, zu ere hauts bilakatuko zara.
Sorkuntza bakarrik geldituko da.
Seguru eta eder.
Neskarena sentitzen dut.
Eta zugatik sentitzen dut.
Baina fidatu digute gure desioak baino handiagoa den eginkizun bat.
Kam...
Noek... badaki hemen nagoela?
-Badaki hemen nagoela?

Zergatik laguntzen didazu?
Neska bat zegoen.
Ekartzen saiatu nintzen.
Baina hiltzen utzi zuen.
Orain mendekua nahi duzu.
-Ez.

Jakina baietz.
Ez dago lurrik.
Dena hilik egon behar du.
Berak nahi zuena izan behar zen.
Mundu bat gizonik gabe.
Ikusten duzu?
Nik ikusten dut... hau egitea zein zaila izan den zuretzat... bizitza errespetatzen duen gizon gisa... bere semeak maite duen gizon gisa.
Indartsua izan zara.
Baina amaitu da.
Amaitu da.
Zama hori aska ezazu.
Noe...
Ongi da.
Zure aitak aurkituko banindu, hilko nindukeen.
Prest egon behar dugu, baina ahulegi nago.
Zer egiten duzu?
Indarberritu behar dut.
Piztiak oso preziatuak dira eta bina baino ez daude.
Ni bakarra naiz.
Baina euria, mirari horiek guztiak, eurentzat dira.
Eurentzat?
Zure aitak animaliaz betetzen du ontzia umeak itotzen diren artean.
Iraintzen zaitu zerbitzatu behar dituzula esanik.
Ez.
Gu zerbitzatzen gaituzte.
Hori da gizonen handitasuna.
Kreatzaileak egin zituenean... zerua, lurra, itsasoa eta piztia hauek... ez zen pozik gelditu.
Zerbait handiagoa behar zuen... dena menderatu eta azpiratu zezakeen zerbait.
Beraz, bere irudira egin gintuen.
Gu.
Hau zure mundua da, Kam.
Bere jabe egin.
Aitona...
Zer gertatzen da?
Ez zaude gaixorik.
Baina ezinezkoa da.
Zer?
Zer duzu?
Noe...
Bere biloba da.
Eutsi.
Zer gertatzen da?
-Aita...

Zure bedeinkapena eskatzera gatoz.
Ez dut ulertzen.
Haurdun nago.
Ez da posible.
Antzua zara.
Ezin duzu umerik sortu.
-Nola liteke?

-Aitonari eskatu nion...

Kreatzaileari indarra kentzea?
Gure haurrei etorkizuna ematea.
Ez.
-Gizateriari etorkizuna ematea.

Bizitza horiek guztiak, jende hori guztia!
Ezertarako ere ez!
Badakizu zertara behartzen nauen honek?
Ez!
Mesedez!
Mesedez!
Ezin dut hori egin!
Esadazu ez dudala egin behar!
Mesedez.
Ez al dut egin... eskatu didazun guztia?
Ez da nahiko?
Zergatik ez didazu erantzuten?
Zergatik?
Ez dizut huts egingo.
Ez dizut huts egingo.
Ez dizut huts egingo.
Hala bedi.
Hala bedi.
Aita.
Euria gelditu da.
Kreatzaileak irribarre egiten dio gure haurrari.
Euria eten da zure haurragatik, hala da.
Baina ez du irribarre egiten.
Haurra mutila bada...
Jafet ordezkatuko du... azken gizon gisa.
Neska bada... ama bilakatu litekeena... hil behar da.
Zoratu zara?
Nire umea da!
Neska bada... jaio bezain laster... hil egingo dut.
Ama!
Ama, nire txoria!
-Ezer ez.

Ezer ez.
Hala ere, joan behar dugu.
Ila... ez dago ezer.
Hor kanpoan ez dago ezer ere.
Zenbaterako duzue ura eta janaria?
Asteak?
-Hilabete bat?

Itxaron, arren.
Txoriak lurra aurkitu arte.
Mesedez.

Berriz bidali.
-Nekatuta dago.

Tori.
Mesedez, etxe bat topa diezagukeen bat.
Ez.
Gaur joango gara.
Hor kanpoan hilko dira.
Geratzen badira ez.
Euren haurra hil dezazula baimentzeko?
Noe...
Noe!
Nik egin nuen!
Nik egin nuen hau, Noe!
Mesedez!
Zigor nazazu!
Ni zigortu, Noe!
Ez haiek.
Ez haurra.
Mesedez.
Haurra ez da zigortua.
Gu ari gara zigortuak izaten.
Gu guztiok.
Ez da egin nahi dudan zerbait.
Egin behar dudan zerbait baizik.
Mingarria da.
Baina zuzena da.
Zuzena?
Nola?
Nola da hau zuzena?
Haurtxo bat da, Noe.
Honekin jarraitzen baduzu... zure semeak galduko dituzu...
Ila galduko duzu... ni galduko nauzu.
Maite zaitut, Noe.
Leku guztietara jarraitu zaitut.
Denetarik pairatu dut.
Barkatu zintudan.
Denak hilik zeudenean, nik barkatu zintudan.
Zurekin hiltzeko prest nengoen.
Baina hau... ez dizut inoiz ere barkatuko.
Neska ala mutil, ez dizut inoiz barkatuko!
Bakarrik hilko zara!
Bakarrik eta gorrotatua!
Maite dituzun guztiek gorrotatua.
Hori da zuzena!
Hori da zuzena!
Ordua heldu da.
Hortik ekar ezazu.
Kolpe bakar batek hilko du.
Badaezpada.
Ez dakit gai izango naizen.
Zure emakumea hil zuen.
Orain, zure anaiaren lehen semea hil nahi du.
Hori nahi duzu?
Zure arreba itsasoan hil dadila?
Gizon bat ez du zeruak gobernatzen.
Bere nahiak baizik.
Galdetzen dizut... gizona zara?
Ongi da.
Zeren gizon bat bazara... hiltzeko gai zara.
Baina ez nau segituko.
Eskerrik asko, Jafet.
Haurra zaindu ezazu.
Ez izan beldurrik, ama.
Mundu berrian elkar ikusiko dugu.
Aita.
Ez!
Nola izan zara gai?
Ona zinela uste nuen.
Horregatik hautatu zintuela.
Hautatu ninduen bazekielako eginkizuna beteko nuela.
Besterik gabe.
Ama...
Ama!
Ordua heldu da.
Nirekin etor zaitez.
-Ongi zaude.

Eser zaitez.

Horrela.
Lasai egon, Ila.
Hemen salbu zaude.
Mesedez, barruan manten ezazu.
Zure haurra bidean da.
Badator, Ila.
Orain ez ezazu beste ezertan pentsatu.
Aita!
Aita, esna daude!

-Piztiak!

Etorri!
Etor zaitez!
Ezinezkoa da gure laguntzarik gabe esnatu izana!
Nondik, seme?
Horrela.
Kainen leinua.
Esan nizun... ez dudala mirarien beldur.
Horrela.
Horrela.
Apur bat gehiago.
Neska ala mutila?
Zer gertatzen da?
-Beste bat dago.

Bikiak.
Ama, zer da?
Sentitzen dut.
Asko sentitzen dut.
-Ahizpak dira.

Ez!
Ez!
-Ez!

Ez, Sem!
Zure aita hil nuenean hil egin behar izan zintudan.
Baina orain bukatuko dugu.
Orain!
Gizateriaren gaitzak ez dira Eden berri honetan biziko.
Bakarrik utz gaitzazu!
Nirea da.
Arka, piztiak... eta zure emakumeak nireak dira orain.
Mundu berri bat eraikiko dut... nire irudira!
Orain, gizon bat zara.
Kreatzaileak ez gaitu ahantzi.
Nael deitzen zen.
Errugabea zen.
Ona zen.
Mutila da.
Mutila da!
-Mutila da!

Non dago?
Non dago?
Ez...
Ederrak dira.
Dira?
Ezin dituzu biak hil.
Behar duguna bidali digu!
Ez!
Ezin duzu!
Ez!
Ez!
Noe, arren!
Nire alabak dira!
-Zure bilobak!

Badakit ezin zaitudala gelditu, baina negarrez daude!
Ez itzazu negarrez daudenean hil!
Lasaitzen utzi.
Bakean egon daitezela utzi.
Ilargia zeru-goian da... eta zuhaitzak elkarri lotuta daude.
Aita zure zain dago... bere hego babesleetan biltzeko... eta loak hartu arte xuxurlatzeko.
Bere beso abegitsuetan... zu biltzeko.
Gaueko zerua ezustean sartzen den arte.
Zure aita da... haize sendatzailea... zeinak loak hartu arte xuxurlatzen dizun.
Zeinak loak hartzen duzun bitartean... xuxurlatzen dizun.
-Ez duzu zertan hau ikusi.

Azkar egin ezazu.
Azkar egin ezazu!
Ezin dut egin.
Begiak estali, Jafet.
-Kam?

Ez duzu zertan joan.
Hau ez da nire lekua.
Jakin ezazu... zurekin berriz hasteak pozten nauela.
Agian onak izaten ikasiko dugu.
Itzuliko da?
Zenbait gauza ezin dira konpondu.
Jakin behar dut.
Zergatik salbatu zenituen?
Bi neskatilak begiratu nituen... eta bihotzean maitasuna baino ez nuen.
Orduan zergatik zaude bakarrik, Noe?
Zergatik ez zaude zure familiarekin?
Huts egin diodalako.
Baita zuei ere.
Ziur zaude?
Arrazoi batengatik hautatu zintuen.
Gizonaren gaiztakeria erakutsi zizun.
Bazekien ez zenuela begirada alderatuko.
Baina gero ontasuna ere ikusi zenuen.
Aukera zure esku zegoen Berak jarri zuelako hor.
Gu salbatzea merezi zuen erabakitzea eskatu zizun.
Zuk errukia hautatu zenuen.
Maitasuna.
Bigarren aukera bat eskaini digu.
Aita izan zaitez.
Aitona izan zaitez.
Lagun gaitzazu oraingoan gauzak hobeto egiten.
Berriro hasten.
Kreatzaileak...
Adan bere irudira egin zuen... eta mundua haren kargu utzi zuen.
Legatu hori... gugana heldu zen.
Nire aitarengana.

Nire seme...
Sem...
Jafet... eta Kamengana.
Orain, legatu hori zuengana heldu da... gure bilobengana.
Horixe izango da zuen lana... eta erantzukizuna.
Hortaz, esaten dizuet... emankorrak izan... eta ugal zaitezte.
Lurra bete ezazue berriz.
NOE
"Eusko Jaurlaritzako Hezkuntza, Hizkuntza Politika eta Kultura..
...Sailaren Hizkuntza Politikarako Sailburuordetzaren laguntzarekin egindako azpitituluak"
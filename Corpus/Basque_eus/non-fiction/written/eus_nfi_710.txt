# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1990
# mode:	written
# genre_(broad):	non-fiction
# genre_(narrow):	prepared speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	NA
# copyright_long:	NA
# sample_type:	whole
# comments:	P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016), http://www.opensubtitles.org/

Burua oroitzapenez betea dut.
Luc-sur-Merreko hondartzan hasi zen dena.
Amak artilezko bainujantziak egin zizkigun anaiari eta bioi.
Borla apaingarriak zituzten, gerezi itxurakoak.
Apaingarri absurdoak izateaz gain, bainujantziak ez ziren sekula lehortzen.
Beti uretan ibiltzen ginenez, artilea egun osoan bustia mantentzen zen, ipurdia hondarrez betetzen zitzaidan, baita hankatarteko azala erre ere.
Aste bat pasatu eta gero, hankazabalik ibili behar izaten nintzen pauso bakoitzean oihu ez egiteko.
Amarekin haserre nago, bainujantzi hoiek lau urtez jarraian erabilerazi izanagatik.
Baina pozik nago, nahi gabe nire genitalei erreparatzera eraman ninduelako.
Uda horretan konturatu nintzen koskabiloak ongi zaindu behar nituela.
Ileapaindegira noa.
Berriz?
12 bat urte nituen.
Ileapaindegira joatea maite nuen.
Gure herrian bazen bat, gizonentzat bakarrik,
Alsaziako emakume eder batek eramana:
Sheaffer anderea.
Ez zuen jende asko izaten, beraz ez zegoen txanda hartu beharrik.
Senarrik ez zuen, bai ordea maitasunaren premia handia.
Bertan sartzean zoratu egiten nintzen.
Sartzearekin batera, usai nahaste txundigarri batek sudurra betetzen zidan:
lozioa, laka, larrosa ura, xanpua...
Mozkortzeko modukoa zen.
Usain liluragarriena, halere
Sheaffer anderearena zen.
Ile gorria zuen, eta gorputz usain fuertea.
Bezero batzuei ez zitzaien gustatzen, baina niri... erotzen ninduen.
Haren gorputzarena, maitasunaren usaina iruditzen zitzaidan.
Izugarri gustoko nuen.
Zer moztuko dizut?
Lehendabiziko plazerra xanpua zen.
Gainean makurtzen zitzaidan, aurpegia ia bularrarekin ukituz.
Arnasa sakon hartzen nuen, soinurik egin gabe, haren usainean murgilduz.
Gauean, ohean, usaina sumatzen nuen oraindik, hura besarkatzearekin amestuz.
Eskolan ongi?
Ikasle ona al zara?
Zoriontsua zu.
Ez duzu gurutzegrama hau amaitu.
1947ko ekainean, oporren aurretik, sekulan ahaztuko ez dudan zerbait gertatu zen.
Bero handia zen.
Usain ederra zuen.
Arratsaldean, haren bular astuna, borobiltasun perfektukoa, ikusi eta gero, hain nengoen txunditua, hitzik ere ezin nuela esan.
Ongi al zaude, Antoine?
Ongi nago.
Arraroa zaude.
Denok mahaira!
Zer da sistema binarioa?
Galderaren formulazioa aldatuko dut:
Zer da katu binarioa?
Ez dakizu, noski.
Berriz argituko dizut.
Katu normalak baditu buru bat, bi begi, eta lau hanka.
Katu binarioak, berriz, baditu buru bat, begi bat, begi bat, hanka bat, hanka bat, hanka bat eta hanka bat.
Ikusten duzu aldea?
Banekien hori esango zenuela.
Aldea ikusten du!
Ez dezagun itxaropena gal!
Zer izan nahi duzu bizitzan?
Herri lanetako ingeniaria.
Utz ezazu, gaztea da oraindik.
Bai; baina desengainatua nago.
Txiki hasten bazara, txiki gelditzen zara.
Eta zuk?
Zer egingo duzu handitan?
Handitan, ileapaintzaile batekin ezkonduko naiz.
Zergatik egin ote dut hori?
Esplika iezadazu zergatik egin dudan.
Aitak gertatutakoa sentitzen du.
Harritu egin da, ulertzen?
Min al duzu?
Erantzun!
Antoine?
Entzun nazakezu?
Zertan zabiltza?
Nola zaude?
Eta?
Ez du erantzuten.
Agian hil egin da!
Zaplazteko batengatik?
Damutzen naiz egindakoaz.
Nagusitan nahi duzuna egin dezakezu.
Ordubetez sabaiari begira izan nintzen.
Shaeffer anderearen jabea nintzen.
Haren gorputza eta usaina nireak ziren.
Irabazi nuen:
ileapantzaile baten senarra izango nintzen.
Ekaitza dator.
Beharbada bai.
Kaixo, Morvoisieux jauna.
Plastikozko loreak jardinetan haziko balira, horrek frogatuko luke...
Eta usaina?
Farregarria zara.
Badakizu denak duela eredu bat.
Plastikozko loreak ongi daude, baina aurretik naturalik ez balira, gaur ez genuke artifizialik izango.
Eta kafea xehetzeko makinak?
Zer dute, bada?
Badira, ezta?
Ez dira zuhaitzetan hazten, eta naturan ez dira, baina baditugu halere.
Beraz, kafea xehetzeko makina egiteko eredurik ez duzu behar.
Jainkoari buruz ari gara!
Jainkoa!
Nola arraio amaitu dugu kafea xehetzeko makinetan?
Bai arrazonamendu txatxua!
Beti arrazoia izan nahi duzu.
Kafea xehetzeko makinak adibide hutsa dira.
Berdin du.
Jainkoa bada.
Zuk hori diozu, baina...
Konkortzen hasia dago.
Lehen ez zukeen horrela eramango.
Orain dela 10 urte Mathildek, Isidore Ileapaindegian lan egiten zuen.
Isidore Agopian-ek hiru neska zituen.
Homosexuala zen.
Horregatik, emakumeen ilea apaintzea gorroto zuen.
Mathilde zuen gustukoena.
Haren diskrezioak, xarmak, aire tristeak, baina era berean graziaz beteak, bezeroak liluratzen zituen.
60.hamarkadan, Isidore jaunak erretiroa hartzera zihoan.
Negozioa Mathilderi eskeini zion.
Niri?
Ez baitut dirurik!
Ileapaindegia zure eskuetan pozik ikusiko nuke.
Pertsona ona zara, zugan sinisten dut.
Esan baietz.
Mathildek baietz esan zuen.
Beste bi enplegatuak bidali behar izan zituen, jeloskor baitzeuden, noski.
Bakardadea maite zuen, beraz ileapaindegian bakarrik moldatzen zen.
Sasoi horretan ezagutu nuen.
Har nazakezu?
Sentitzen dut, bezero baten zain nago.
Barkatu, hobe lehenago txanda hartu izan banu.
Nahi baduzu, ordu erdi barru etor zaitezke.
Auzoan zerbait egin beharra baduzu...
Nire izena nahi al duzu?
Ez da beharrezkoa.
Nik ez dut sekula amore ematen!
Gogoratu gurutzegramak emakumeak bezalakoak direla.
Zenbat eta gehiago eutsi, orduan eta gozoagoa garaipena.
Ongi dakit nik.
Geroago, gurutzegramak egiterakoan?
Bai: nolabait esateko.
Jaso bainujantzia, ezkuta itzazu potroak.
Ez zen inor etorri.
Gero, Mathildek...
-artean ez nekien Mathilde izena zuenik, noski- ...ez zuen txintik ezan bezero fantasmari buruz.
Desioa pizteko modu inkontzientea?
Sekula ez dut jakin.
Ordurako banekien bizitza harekin pasatuko nuela.
Kaixo berriz.
Beraz gaur zera esan nuen:
Ilea mozteko da.
Erreia egiten duzu?
Zeuk nahi duzuna.
Ez kezkatu.
Kiribil bat duzu.
Bai, betidanik.
Ilea gehiegi moztu dizute.
Ez dakit.
Noski, nire buruari galdetu nion ea Mathildek bularretakorik zeraman.
Segituan ikusi nuen ezetz.
Haren titiburuak imajinatu nituen:
brusa ferekatzen, gogortuak, nire lepora zuzenduak.
Laster bular hoiek nireak izango ziren.
Laztandu nahi nituen.
Sheaffer anderearen autopsiak barbituriko gaindosia adierazi zuen.
Ez testamenturik, ez idatzirik, hileta xume bat.
Ezin izan nintzen joan, jakina.
Harrezkero, beti gogoan izan dut Sheaffer anderea, eta sutsuki maite izan ditut emakumeen bulararteak.
Nirekin ezkonduko al zara?
35 libera.
Barka nazazu.
Gaua Mathilderen leihopean igaro nuen.
Gau osoa haren gogoan egon nahi nukeen:
ohean bueltaka, izarak nahastuz, etengabe jeikiz, ur pixka bat edanaz, ispiluari begiratuz, arropak erantziz, ohera bueltatu aurretik... bere burutik nire irudia kendu ezinda.
Baina beharbada lo sakonean izango zen.
Agian ordurako ahaztua ninduen.
Izan ere, zergatik pentsatu behar dut ohean bakarrik dela?
Ez dut ezagutzen.
Aitaren iritziz bizitza sinplea zen:
zerbait gogoz desiratu ezkero, lortu zenezakeen.
Huts egiteak, zure desioa behar bezain indartsua ez zela frogatzen zuen.
Ez zen lortuezinezko ametsik.
Mathilde beste ezer baino gehiago desio nuen.
Niretzat izango zen, betirako.
Hiru astera itzuli nintzen.
Ez oso urduri, bai ordea exzitazio puntu gozo batez.
Ilea ez zitzaidan nahikoa hazi, ez behintzat moztera joateko adina.
Estrainekotz ikusi banindu bezala hartu ninduen Mathildek, isil eta urrun.
Honek nire desioa are gehiago kitzikatu zuen.
Seguraski bazekien.
Pentsa: ez da sekula ileapantzailearenera joan!
Ileak lepoan traba egiten zionean, bere buruari mozten zion.
Ispilurik gabe.
Eta ongi egiten zuen.
Dena makinarekin, belarra mozteko bezala.
Orain ez da horrelako mutilik.
Listo.
Bizkor amaitu duzu gaurkoan.
Hurrengoan egingo dizkizut.
Harro mantenduko al zait?
Jakina, zergatik ez?
Agopian jaunarekin lo hartzen nuen.
Ez kezkatu.
Zatoz larunbat goizez eta orraztuko dizut
Oso atsegina zara.
Larunbaterarte.
Ez dakit zer gertatu zitzaizun aurreko egunean.
Seguraski txantxetan ari zinen, baina horrela ez balitz, zure proposamena onartuko nuke.
Oraindik indarrean bada, bai,
zurekin ezkontzea nahi dut.
Mathilde dut izena.
Estrainekotz etorri nintzenean, ea hartuko ninduzun galdetuta, ezetz esan zenidan.
Baina ni onartzen hasia zinen.
Gogoan dut.
Era berean, izena eman nahi izan nizun.
Ez zenidan hartu.
Izan ere, oraindik ez didazu ematen utzi.
Elkar topatzeko modu xelebrea...
Izterretan muskuluak dituzu.
Eskolan futbolean aritzen nintzen, eskubiko defentsa.
Bistan da espezialista zarela.
Niri ere ez zait ateratzea gustatzen.
Ederto!
Horrela uste dut.
Errekaduak egingo ditut, gutunak bidali, eta horrelakoak.
Zure eskuak maite ditut.
Hemen orbaina duzu, ilargi erdia bezalakoa.
Bizikletatik erori nintzen.
Hori ere egiten al duzu?
Orain ez.
Iragana hilik da.
Zeharo.
Antoine dut izena.
Ileapaintzaile batekin ezkonduko nintzela esan nionean, aita bihotzekoak jota hil zen.
Harekiko leialtasunez, amak ez zuen Mathilde ezagutu nahi izan, ezta ileapaindegia ikusi ere.
Mathildek ez zuen familiarik.
E, babua!
Oraindik ez duzu nire oparia ireki.
Sorpresa bat al da?
Horixe.
Sorpresa ederra hartuko duzu, bai.
Larrituta nago.
Nire anaia, bere emaztea eta Agopian jaunarekin geunden.
Intimitatean beraz.
Zaila da hau ahaztea!
Garai hartan handiegia zenuen, orain berriz eskularrua bezala egokituko zaizu.
Gau hontan jantzi ezazu.
Tira, tira...
Hau bitxikeria.
Ponpoiak gustuko ditut.
Gereziak dira, ez ponpoiak!
Bustitzean zintzilik gelditzen da.
Puntua horrelakoa da...
Froga ezazu, garai zaharrak gogoratzeko.
Oraindik ongi izango duzu.
Tori, amaren partez.
Zenbat urte zenituen?
12.
Bai xelebrea.
Orain bezalakoa zara, baina txikiagoa.
Erakutsiko al dizkidazu zure txikitako argazkiak?
Ez nuen gustuko haiek ikustea.
Zergatik baina?
Denbora bizkorregi doa.
Negozioarentzat, izen desegokia katastrofea izan daiteke.
Orduan: nola da posible
Givenchy izeneko tipo batek hainbeste lurrin saltzea?
Ambroise Dupré.
Eta Agopian, orduan?
Exotismoa, lagun!
Armenia, Ekialdea...
Ekialdeko gauzek beste zera baitute...
Barkatu.
Zabalik zegoela uste nuen.
Krisketa ixtea ahaztu dut.
Gainera igandea da!
Egia.
Bai tontoa ni.
Banoa.
Zatoz gurekin xanpaina edatera.
Ez dizuet ezkontzan traba egin nahi.
Ez diguzu traba egiten.
Bai, traba egingo dut.
Familia bilera da.
Familiarekin zaudenean...
Zergatik etorri zara?
Bizarrarengatik.
Kendu nahi dut.
Osorik?
Jendeak dio itxura tristea ematen didala.
Beraz, hemendik pasatzean, zera pentsatu dut...
Berdin.
Barkatu.
Ez, gaur ez.
Nire bizitza Mathilde zen.
Banekien atea itxi ondoren, behin gonbidatuak joanda, dena guretzat izango zela betirako.
Ileapaindegia guretzat itxita geratuko zen.
Gure besarkada estuan ez zen kabituko hotzik eta krudeltasunik.
Zakartasunik edo izotzik.
Sekulan ere ez.
Luc-sur-Mer-era joan ginen,
Mathildek artilezko bainujantzia non erabiltzen nuen ikus zezan.
Itxaron.
Eser zaitez.
Zuzenxeago eseri, mesedez.
Sentitzen dut, anderea:
ez dugu emakumerik hartzen.
Badakit.
Barkatu.
Hortxe duzu eskatutakoa.
Zeuk egin duzuna ez dakitelako.
Ez dut uste inporta zaienik.
Hau nire emaztea duzue,
Germaine Gora.
Ni Julien Gora naiz.
Zoragarria!
Hark irabazitako txapelketetakoak.
Kolonia pixka bat, agian?
Haiek haztea lana da.
Txapela kentzeko moduko lana.
Baina ez da etxekoandre hutsa.
Arropan, makillajean... igarri dezakezu.
Zer iruditu zaizu?
Oso ongi.
Eta zuri, jauna?
Gizon baten iritzia garrantzitsua baita.
Ikusi dudanez, bikaina da.
Zurekin ados nago.
Emakume zoragarria da!
Haren begiak ikusi al dituzu?
Haserre denean are ederragoa da.
Bai horixe.
Emakume aparta benetan!
Ezer ere ez.
"5 kg. galdu ditu 15 egunetan tea eta pepinoak bakarrik hartuz".
Sinets dezakezu hori?
Medikoek frogatutakoa dela dio.
Zer ordu da?
Zazpirak laurden gutxi.
Itxi dezagun.
Kilo erdi galtzen baduzu autobus baten azpira salto egingo dut.
Gauza bat prometitu behar didazu:
egunen baten maite ez banauzu ez itxurarik egin.
Bezero bat!
Biharko bezero bat.
Nahikoa da!
Ume higuingarria!
Nahikoa da, Eduard!
Hitza eman diguzu!
Horra liburu polit batzu.
Hemen itsasuntziak daude, zaldiak ere bai.
Gustuko dituzu zaldiak?
Zu ere oso ona zara, Eduard.
Ba al duzu metralletarik?
Zaratak eta txinpartak ateratzen dituzten hoiek?
Hara, aulki bat zuretzat, kuxin batekin.
Nolako kuxin polita.
Ez da gurea.
Ba al duzue haurrik?
Etzazue adoptatu behintzat.
Gero ez duzu aukerarik izango.
Ezingo duzu gainetik kendu.
Lasaituko al da...
Zerbait erakutsiko dizut.
Sekulan ez duzu horrelakorik ikusi.
Ez dugu seme-alabarik.
Armand, Jeremy, Etienne, Simon.
Batzu txanpuarekin ikaratzen dira.
Komuniorako eta oporretan ile motza, neguan berriz, ez motzegia lepoan.
Eta Mathildek gerria fin mantentzen du.
Haurdunaldiak deformatuko ez duen gerri estua.
Ez dugu lagunik.
Ez ditut sekulan izan.
Zein ekarpen egingo liokete gure bizitzari?
Beste bikoteekin dabiltzaten bikoteak ikusten ditut, oporretan elkarrekin-eta...
Niretzat maitasunaren gabezia da, kanpoko lagunekin estalia.
Ongi nago zurekin, Mathilde.
Elkarrekin zoriontsu gara, hori da inporta duen bakarra.
Listo.
Txukunago dago behintzat!
Ez arduratu.
Gustatzen al zaizu?
Atzo eskuratu nuen.
Oso polita.
Dantza ezazu nirekin.
Ez dakit nola dantzatzen den.
Ezta nik ere.
Itxi itzazu begiak, inor begira ez balitz bezala.
Zatoz...
Sari nagusia irabaziko dut, noski.
Nilo ibaia zeharkatuko dugu, ontzian elkarrekin dantzatuko dugu, goizetik gauera arte,
eta eguzkia ezkutatzen ikusiko dugu
Piramideen atzean.
Besarka nazazu, Antoine!
Estutu nazazu ito arte!
Egunen baten nirekin dantzatu nahiko ez duzun beldur naiz.
Zer diozu?
Zure sabela nireari ez itsatsi?
Edo zure azala sentitu?
Edo zure sorbaldak laztandu?
Edo zure lepoa laztandu?
Zure ipurmasailak?
Beste gizonak ezagutu ditut, Antoine, baina zu bezalakorik ez.
Ez naiz sekula inorena izan.
Ez dizut ezer eskatzen, Mathilde.
Heldu nazazu!
Eta, Doneker jauna?
Zer kontatuko diguzu gaur?
Hile batetik bestera ahaztu egingo dituzue.
Baita astebetera ere.
Egia da batzu bizkor ahazten zaizkidala, baina beste batzu gogoan ditut.
Aspaldi irakorriko nituen, kontizu.
Begi aurrean agertu ohi zitzaizkidan.
Ez du garrantzirik, baina oroimenean bueltaka ditut.
Entzun dezagun bat.
"Bere jauregi liluragarrian, eguna amaitzen ari dela...
Ezagutzen al duzu Borobudur, printzesa txinatarra?"
Ederra da.
Beti diozu ederra dela.
Beti ederra delako.
Une batez bizirik dago, eta gero joan egiten da.
Halako batean, ez du gehiago kantatzen.
Beste batzu aurkitu behar ditut.
Batzuk bi hilebete iraun izan didate, beste batzuk berriz, lau egun bakarrik.
Borobudur printzesa txinatarra.
Nire ustez astebururarte iraun beharko luke.
Dagoeneko lausotua dago, dizdira galtzen hasia.
Izango da besterik...
Beti bezala...
Eskerrak horri.
Batzuk diraute, beste batzuk badoaz...
Azkenaurrekoa ahaztua dut, horrelako zerbait zen:
"Larrosen hilzori sutsua"...
Bai atsegina egiten ari zarena...
Orduak pasako nituzke horrela...
Ez dugu presarik, Doneker jauna.
"Ezagutzen al duzu Borubudur, printzesa txinatarra?".
Zer moduz?
Ez al da beroegi?
Matildek gauza zoragarria du:
berarentzat ez dago larritasunik.
Ematen du, noizbait, bizitzako gauza onak lasai bizitzea erabaki zuela.
Egunak egunen atzetik zetozen, amets batean bezala.
Elkarrekin egondako 10 urteetan, behin bakarrik haserretu ginen, tontakeria batengatik.
Aldizkari multzo bat irakurtzen aritu zen.
Kalera begiratu zuen, panorama iluna ikusita.
Ileapaindegi hutsa begiratu zuen, eta zera esan zidan:
Ilea moztuko al dizut?
Bai horixe.
Hor nintzen bada, velcroz itxitako kapa urdinarekin...
Ilea mozten ari zela, zera esan zuen:
Ba al zenekien Fernand Reynaud aktoreak Jaguar bat duela?
Aldizkariren baten irakurriko zuen.
Eta, tontoa ni, ironikoki erantzun nion:
Babu horrek gidabaimena du, orduan?
Ez zen nire gustokoa, baina Mathildek miresten zuen.
Kizkurtu egin zen, suspiroa eginez, inoiz entzuna ez nuen modu batean.
Eta isil-isilik nire ilea mozteari utzi zion.
Horixe izan zen gure liskar bakarra.
Baina zainetan odola izoztu zidan.
Piztuko didazu?
Kaka!
Erretzen hasi al zara?
Esnatu al zaitut?
Ezta ni ere.
Paketea gaur erosi dut.
Emango al didazu bat?
Eta?
Tabako ona.
Ahaztua nuen.
Gehiagotan erre beharko genuke.
Barkatu lehengoarengatik.
Neu izan naiz idiota, huskeria horrekin haserretzeagatik.
Baina egarri naiz.
Baso bat ur nahi al duzu?
Alkohola nahiago.
Bihar erosiko dut.
Baina kolonia badugu!
Pozoitu nahi al gaituzu?
Proba dezagun.
Proba ezazu, andereñoa.
Ez dago gaizki!
Eman zigarro bat.
Dantza dezagun lehenengo.
Nahiago dut zuri begira egon.
Hautsontziak beharko ditugu, erretzen hasi garenez.
Sabaia pitzatua dago.
Asko edan genuen: gauza arraroak.
Amodioa egin genuen ispiluaren aurrean.
Mathilderi galdetu nion ea imajina zezakeen zenbat maitale ote zeuden horrela momentu horretan, zenbat zakil sartzen ari ote ziren zenbat emakumeren barruan.
Dozenaka milaka, erantzun zidan.
Baina inor ere ez bera bezain zoriontsu.
Eta ez ninduela utziko esan zuen, heriotzak bakarrik banatuko gintuela.
Zer ordu da?
Hamarrak.
Jaiki beharko ginateke.
Bai... ahal izan ezkero.
Buruko mina dut.
Bizarra kentzeko lozioarengatik da.
Begira!
Nire emaztea ere hemen egon zen...
Zaplaztekoa...
Gogoratzen dut, bai horixe.
Harritu zineten, eta pixka bat hitzegin genuen.
Gauzak hobeto, etxean?
Zer iruditzen zaizkizue?
Txikiena katarroarekin da.
Emazteak alde egin dizu?
Zer egingo dut haurrekin oporretan?
Zerbait asmatuko dut.
Baina itzuliko da.
Ez, ez horixe!
Hark erabakia hartzen duenean...
Merezi nuen, edonola ere.
Ederrak, e?
Zaharrena ama bezalakoa da.
Polit-polita!
Hara bestea, mukiak xurgatzen.
Badiotsut, bata bestearen atzetik.
Haurrak erakutsi nahi nizkizuen, besterik ez.
Laster arte.
Nire ustez emaztea itzuliko da.
Beharbada ez.
Tira, umeak: goazen.
Ba al dakizue zergatik duen parkeak kolore berezi hau?
Jende honek ez duelako besterik ikusiko.
Azken dekoratua da.
Horrek gauza guztiei eragiten die:
adarrei, belarrari, zuhaitzei...
Ez horrela hitzegin, Isidore jauna.
Ohean txiza egiten dut.
Zergatik?
Haiek izorratzeko.
Albaitaria abisatu ez zutenez, Gris-Gris hil egin zen.
Telefonoz deitzea lan gehiegi zen, nonbait.
Bada, orain izarak egunero aldatu behar dizkidate.
Eta kalte gehiago ere egin dezaket.
Nola doa ileapaindegia?
Pixka bat kutrea da.
Ikusiko dudan azken gauza kutrea izateak izorratzen nau.
Lagunak?
Ez da horrela.
Esperientziak erakutsi dit, tontoen artean tonto zaharrak txarrenak direla.
Eta leku hau tontoz beteta dago, neu barne!
Igandeetan senide asko ikusten ditut;
sartu orduko, alde egiteko gogoz egoten dira.
Eta ulertzen ditut, hau ez baita bizirik daudenentzako lekua.
Ikusiko duzue, kanpoan hobeto egongo zarete.
Nahi ez duzuela ere, lasaiturik sentituko zarete.
Egunero etortzen naiz eta ataka irekitzen dut.
Nahi dudanean irten naitekeela pentsatu ahal izateko.
Agur, Agopian jauna.
Agur, Antoine.
Zoriontsu jarrai dezazuela.
Gogoratu nazazue noizean behin.
Ez dago heriotza baino gauza bizkorragorik.
Eta batzutan "di-da" ez, "di" bakarrik.
Uste dut lo egitea bezala dela, baina amets egin gabe.
Beti lotan bazaude, ezin duzu esan lotan zaudenik ere.
Konorterik gabe zaude halere, ezta?
Konorte osoa ez duzu.
Ez da gauza bera!
Konorte osoa ez izatea, eta konorterik gabe egotea nahasten baditugu, jai dugu.
Zein alde dago, bada?
Ez baduzu ikusten, diskutitzeak ez du merezi.
Zertaz hitzegiten ari gara?
Zer uste duzu, Antoine jauna?
Heriotzak limoi kolorea du, eta bainila usaina.
Ziur al zaude?
Apostu egingo nuke.
1... 2... 3... 20ra ailegatzean, atea itxita egon behar da,
gure itsaso bare maite horretan murgiltzeko.
11... 12... 20.
Izugarria.
Egunean-egunean okertuago.
Egunean-egunean zaharrago.
Bizitzak ez du barkatzen.
Ekaitza dator.
Ez piztu argirik!
Bista izorratuko duzu.
Ez dut gehiago irakurri behar.
Zu beti esertzen zaren lekuan eseri nahi dut.
Gauerako jogurta erostera noa.
"Ene maitea, banoa, zeu joan baino lehen.
Banoa, zure desioa amaitu aurretik.
Orduan xamurtasunarekin bakarrik geldituko bait ginateke, eta hori ez litzaidake nahikoa izango.
Banoa, zoritxarra ezagutu baino lehen.
Banoa, gure besarkadak dastatuz, zure usaina eramanez, zure itxura, zure muxuak.
Banoa, nire bizitzako urte onenak gogoan.
Zeuk emandakoak.
Hain xamurki besarkatzen zaitut, ezen hil egingo naizen.
Beti maitatu zaitut.
Zeu bakarrik.
Banoa, sekula ahaztu ez nazazun...
Mathilde".
Nork erakutsi dizu dantzan?
Ez dago batere txarto!
Hala uste duzu?
Ileapaintzailea laster etorriko da.
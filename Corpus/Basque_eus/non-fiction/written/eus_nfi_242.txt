# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2014
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
Harriak nire poltsikoetan.
1949ko apirilaren bukaerako egun hodeitsu batean... nire aiton-amonen etxetik hurbil... igarotzen ari zen ehizlari batek... tranpak jartzera zihoala... erbiak edo untxiak bezalako animalia txikiak harrapatzeko... nire amona Anna erabat jantzita ikusi zuen... sakonera gutxiko ibai txikiaren erdian... bere etxeko mendi-magalaren azpian.
Badirudi ahaztu zuela edo pentsatu ez zuela... bere jakaren poltsikoetan harriak sartzea... bere burua behar bezala ito ahal izateko.
Urte asko geroago, New Yorken bizi naiz... eta zein motako soka beharko nukeen badakidala uste dut... nire burua urkatzea erabakiko banu.
Soka xaboi-pastilla batekin igurzten jakingo nuke... banandutako harizpien arteko igurzketa txikiena izan zedin... sokaren irristaketa lakioa estuten duen saltorapilotik... arina eta arrakastatsua izateko.
Gerritik behera biluzik egongo nintzateke... nonbaiten irakurri baitut... bat-bateko itotze bortitz batek eragiten duela pertsona batek... pixa eta kaka egitea, hesteen muskuluak lasaitzen baitira.
Ez litzaidake gustatuko nire logelan urkatuta... aurkituko ninduenak txiza eta kaka garbitu behar izana.
Gogor samarra izango litzateke jada pertsona horrentzat... nire gorpua ikustea... eta gainera zikinkeria hori garbitzera behartu ere.
Baina, ongi pentsatzen badut... urkatu baino lehen biluzik banago... kaka eta txiza lurrean egongo lirateke... eta hori ere ez dago ondo.
Gainerako herritarrak begirunez tratatu behar dira.
Helduentzako pixoihalak jarriko nituzke.
Agerikoa dela uste dut... denbora luzez pentsatzen ibili naizen gaia dela.
Oso argi daukat zehazki zer egin behar dudan... eta zeintzuk diren arrakasta lortzeko egon daitezken oztopoak.
Beraz, nire amonaren istorioa entzuteak... nola ibai txiki batean zegoen poltsikoetan harririk ez zuela... pentsarazten dit bazekiela zer lortu nahi zuen... baina plan zehatz eta burutsurik ez zuela.
Harriturik nago bere jatorriko hiri txikiko... ikaslerik adimentsuena zelako... eta bere aitak senideen eta herriko aberatsen... dirua biltzen zuelako...
Anna bidali ahal izateko... barnetegi on batera Riga hiri handian.
"Asko ikas ezazu", esan zion.
Hezkuntzak aukeren lurraldera eramango zaitu.
1920an izan zen, Letonian, herrialde kontserbadore batean... non emakumeek orokorrean ez zuten hezkuntza on bat jaso behar.
Ezkondu behar zutela uste zen... eta beren gorputz makalek jasan zezaketen... seme-alaba gehienak eduki behar zituzten.
Mutil adimentsu guztiak ere... ez ziren hezkuntza on bat lortzeko gai.
Hezkuntza garestia zen... eta sakrifizioak eskatzen zien parte-hartzaile guztiei.
Annak asko ikasten zuen, egindako sakrifizioak... eta ardura berea zela... ezagutzen zituelako.
Graduatu zenean... bere aukerak aztertu zituen.
Ez zegoen aukera askorik 1920ko Letonian... oinarrizko hezkuntza ona zuen emakume batentzat.
Idazkari lanetan hasi zen.
20 urte zituen, oso ederra eta adimentsua zen.
Laster lanpostu bat aurkitu zuen enpresari batekin.
Enpresari honen iraganean asmatze asko zeuden... baina askoz hanka-sartze gehiago.
Bere enpresa-espirituan ideia onak... eta xehetasunei edo ezagutza sakonari emandako arreta eza... nahasten ziren.
Adibidez, politikan sartu zenean... erregimen tsaristaren aurkako 1905eko iraultza baino lehen...
Varsoviako pisu sekretu batean giltzaperatu zuen bere burua... eta bi urte eman zituen Errusia tsaristako billeteak pintatzen... bere alderdiak iraultza egin zezan dirua lortzeko asmoarekin... azkenean ohartzeko... gela betetzen zuten billete guztiek... akats txiki bat zutela.
Luma gehiegi zeuden tsarraren bi buruko arranoan.
Alderdiak ez zuen nahi bere agenteak harrapa zitzaten... argi eta garbi faltsifikatutako diruarekin armak erosten... beraz, bi urteko lana paperezko poltsetan sartu zuten... eta urruneko baso baten argigune batean erre zituzten.
Orduan enpresariak alderdiz aldatu zen... eta denbora batez Letonia konkistatzen saiatu ziren... errusiarrekin lankidetzan ibili zen...
Letoniaren 1918ko independentziaren ostean.
Gero, borroka krudel baten ostean...
Alemaniako oste oportunista batzuk... lurraldea konkistatu zuten... eta enpresaria etsaien laguntzailea zela jakin zuten.
Fusilatze-pelotoi bati eman zioten fusila zezaten.
Soldaduek aurreko bost gizoneko iladari tiro egin zioten... eta amildegira erori ziren bostak.
Enpresaria lau gorpuen artean konorteratu zen.
Mirariz aurkitu zuen... balak kaltetutako gorputz-atal bakarra bere hatz txikia zela.
Ziztu bizian irten zen.
Agenteei entzun zien nola soldaduei esaten zieten... ziurtatu zezatela bostak hilda zeudela.
Iluntzen hasi zenean aukera bat ikusi zuen.
Oso azkar, hurbileko zingira batean... desagertu eta ezkutatu zen... alemaniarrek txakurrekin bilatzen zuten bitartean.
Indulis enpresariak seme bat, alaba bat... eta emazte bat zituen.
Bere emaztea harri bat bezain gogorra zen.
Bere saiakera guztiei mesfindantzaz eusten zien... nahiz eta agerikoa zen bere senarra... negozioetara eta politikara modu alderrai, arriskutsu eta... bat-batekoan hurbitzen zela.
Botereko posizio batean zegoen.
Gero ez, eta ia hil egin zuten.
Gero Letoniak independentzia lortu zuen... eta bere egoera politikoa eta ekonomikoa egonkortu zen.
Bere emazteak, Elsak... dirua eskatu zion bere aitari... senarrak itsasontziak eraikitzeko enpresa bat sor zezan... arrisku gutxirekin eta diru-sarrera finkoekin.
Berak bere senarra arrastoan sar zedin nahi zuen... enpresa batean edo alderdi batean.
Enpresa-bulego horretan sartu zen nire amona Anna.
Ez zuen ordurarte inoiz ikusi bere... buruzagi berria bezalako gizon bat.
Ez zuen ohiko edertasuna... baina bere ile eta begi ilunekin, bere ezohiko sudur okerrarekin... itxura ia liluragarria zuen ohiko letoniar ilehoriekin aldenduta.
Bere itxura bitxiaz gain... gogotsua zen eta inguratzen zuten gauzak interesatzen zitzaizkion.
Opera-kantuko klaseak ere hartzen hasi zen... dagoeneko 50 urte zituen arren!
Ez zitzaizkion axola hirugarrenen iritziak edo isekak... herri txiki bateko neska bat ikustea arraroa zelako... ezta mundu guztiak pentsatuko zuena...
"Zer esango ote dute auzokoek?"
Rigako goi-mailako gizartean lagunak eta ezagunak zituen.
Letoniako idazle, politikari, enpresari ezagunek... bere bulegora deitzen zuten.
Annari izugarri gustatzen zitzaion bere nagusia.
Ezin zuen itxaron hurrengo laneguna heldu arte.
Laster ohartu zen nagusiak ezin zuela bere zerbitzurik gabe bizi.
Ez zekien mekanografiarik... eta bere pentsamenduak nahasi eta arinegiak ziren... gutun koherenteak idatzi ahal izateko.
Bere ortografia alemanieraz eta letonieraz negargarria zen.
Zenbakiekin ere huts egiten zuen!
Anna oso pozik zegoen gizon harrigarri, aparta... eta ikus zezakeenez, handi honi zerbitzatzeko aukera izateagatik.
Lanera soineko berri bat eramaten hasi zen.
Bulegoko soineko klasiko bat zen... baina bere apaltasunak normalean... utziko zion baino eskote handiago batekin.
Eskotea begizta zuri batek inguratzen zuen... eta horrek bere azal zoragarria gailentzen zuen.
Estrategiak funtzionatu zuen.
Orain bere nagusiaren begiak denbora gehiago... gelditzen ziren bere soinekoaren alde batzuetan.
Soinekoaren barruan zegoen emakumea... aurki zezan espero zuen.
Bere nahiak, bere familiak egindako sakrifizioak... jadanik bere etorkizunerako ez zuten garrantzirik.
Maiteminduta zegoen lehenengo aldiz... eta gizon hura nahi zuen.
Hil ala biziko kontua zen!
Noski, sentimendu horren indarra... biologikoki zehaztuta zegoen... bere ugalkortasunak kointziditu baitzuen aldi berean... bere adimen sentibera eta irudimentsuarekin... eta bere gorputzaren heldutasunarekin.
Bere burua, ordea, bere alde ahula zen.
Txarto zurkaiztutako eraikin bat bezalakoa zen.
Ez zen lehen begiratuan ikusten.
Zahar samar den gizon abenturazale bati eskatzen zaionean... kaiola aspergarri bat den... lanaren segurtasunaren artean... eta gaztetan bizi zuen aukeren lurraldea... gogorarazten dion emakume gazte baten artean aukera dezan... gizon horrek ez du inolako aukerarik izango.
Dibortzioa ez zen atsegina izan.
Hasieran, Indulisen emazteak ez zekien zergatik joaten zen.
Ez zion zentzurik ikusten.
Seme-alabak hezita zeuden eta negozioa gero eta hobeto zihoan... eta senar-emazteak ere nagusiagoak ziren... jakintsuagoak eta fisikoki geldoagoak... eta senarra ez zen fusilatze pelotoien arazoetan sartzen jada.
Bizitzaz gozatzeko une egokia zen... ez pikutara bidaltzeko unea...
"idazkari" bategatik!
Elsak azalpen bat eskatu zuen.
Haur gehiago nahi ditut.
Nire ondare genetikoa oso ona da.
Begira zein dotorea eta azkarra den nire semea!
Eta nire alaba ere bai.
Independizatu berri den Letonia honek behar du... jende azkar eta langile gehiago, ni eta nire haurrak bezalakoak.
Politikan ezin badut parterik hartu... gutxienez nire geneekin zerbitzatuko diot nire herriari.
Egia zen.
Beti zerbitzatu nahi zion kausa handiago bati... hortik eratortzen ziren bere abentura politikoak... eragina izateko, laguntza emateko beharretik.
Mingarria zen gizon honentzat sentitzea... bere gene ezin hobeak, bere esperma harrigarria... alferrik galtzen ari zirela ugaldu ezin zen emakume batean... 20 urteko neska bat haurdun gera zitekeen bitartean... ia bere ondoan lo egiteagatik bakarrik.
10 seme-alabako leinu bikaina aterako da lotura honetatik... nazioarteko mirariak egiteko Letonia txikiarentzat.
Baina ez zuen pentsatu gauza bat izan zen... beste aldearen ondare genetikoan... estreinatu berri zuen emaztearenean.
Beti jakingura zuen arren, Indulisek ez zuen inoiz galdetu... zergatik Annaren senide batzuk... ez zuten haien ahala esplotatzen... edo zergatik batzuk hil egin ziren modu misteriotsuan... 18, 20, 25 eta 30 urteko adin goiztiarrekin.
Jakin nahi izan balu ere...
Annaren aitak senide guztiei debekatu zien... familiaren sekretuei buruz hitz egitea... horrela hilobietan salbu mantenduz.
Baina Indulisek ez zuen galdetu ere egin!
Bere beste abentura guztiekin bezala... plan zoragarri bat zuen, baina xehetasunetan sartu gabe.
Indulis bere lehen emaztetik dibortziatu zenean... oinen azpian zuen luxuzko alfonbra desagertu egin zen.
Bere aitaginarreba ohiak mailegua itzultzea eskatu zion... hain interes altuarekin... ezen merkatuan bere etsai berria zela aditzera ematen zuen.
Bere negozioa mantentzeko Indulisek ordaindu zion... baina hartzekodun berriak agertzen joan ziren... eta denek maileguak itzultzea nahi zuten... gehiegizko interes batekin.
Indulisen negozioak laster porrot egin zuen.
Bere emazte berriarekin... hartzekodunetatik ezkutatu zen alokatutako landa-etxe batean... eta han lehen haurra sortu zuten.
Baina Induliseri ez zitzaizkion jada interesatzen hartzekodunak... edo espetxera joateko posibilitatea.
Gero eta jeloskorrago zegoen.
Pasatzen zen nekazari konkorduna, nekazaritzan ziharduen gaztea... etxean zeregin gehiegi aurkitzen zituelako.
Bazirudien denek Indulisen emazte berriari begiratzen ziotela... interes desegoki batekin.
Senarra zaharra da, bera gaztea da... gauza ziurra da ezin duela ohean ase... beraz, agian aukeraren bat badaukat.
Eta benetan bere emazte gaztea ez bazuen asetzen?
Pentsamendu hau argi dago zela... 50 urterekin une sexual gorenean zegoen emakume batetik... dibortziatu berri zen gizon batena.
Aldi berean, 21 urteko emakume haurdun bat... bere gorputza eta behar sexualak... ulertzen baino ez zen hasi.
Annak botaka egiten zuen goizetan... eta besarkadak behar zituen gauetan.
Baina Indulis ez zen konturatzen.
Berak Anna apartatu behar zuen... beste gizonen begirada begiluzeetatik.
Aurretik porrotak izan arren...
Indulisi ideia bat zebilkion buruan.
Agoarrasa salbatzailea berria izango zen... bere negozioarena eta bere bizitza pribatuarena.
Hirira itzuli zen bere antzinako inbertitzaileekin biltzeko... eta proposamen berri bat egin zien.
Agoarrasa merkatuan igotzen ari zen!
Jendeak disolbatzailea behar du etxeak margotu ahal izateko!
Industria kimiko sortu berriak ere agoarrasa behar du.
Letonia pinuzko basoez estalita dago... eta agoarrasa pinuetatik dator.
Erraza eta azkarra da.
Dirua sumatuz, inbertitzaileek Indulisi zorrak barkatu eta... agoarraseko lantegi bat egiteko baliabideak eman zizkioten.
Baso erdian eraiki zuen... hurbileneko auzokoak hiru kilometrora zeudela... eta hiru gizon itsusienak... kontratatu zituen laguntzaile gisa.
Negozioa poliki-poliki hazi zen.
Anna orain baso erdian sartuta zegoen... elkarrizketa sofistikatua interesatzen ez zitzaion... jendeaz inguratuta, bere senarraren begirada adiaren azpian.
Haserretzen zen gizon bat emazteari hurbiltzen zitzaionean... egokia jotzen zuen baino gehiago.
Ilea estali zuen.
Gainontzekoa dagoeneko estalita zegoen... jantzi lasaiekin eta bota handiegiekin.
Goi-mailako gizartean gailendu ordez... bere bizitzarako nahi zuen moduan... nekazari baten ondoan bizi zen... azken batean urte batzuk lehenago etsita utzi zuen bizitza bera.
Gurasoen etxera itzuli zen... triste gaudenean egiten dugun betiko gauza... zentzugabeko ideia baitaukagu sortu bagintuzten... agian gu "desortzeko" gai izango direla... azken bizpahiru urteak desegitea... gauzak txarto joaten hasi ziren unean berriz hasi ahal izateko.
Umetokira bueltatzeko amets koldarra.
Hori da esan ziotena.
Esan zuen Annaren amak.
Erabaki bat hartu duzu eta aurre egin behar diozu.
Ez dago beste aukerarik.
Bere aitak ez zuen txintik esan.
Bere dirua eta itxaropena sakrifikatzea bere alaba... azkarra eta adimentsua hezitzeko alferrikakoa zirudien orain.
Ezkondu ere ezin zuen ondo egin!
Hezkuntza ibaian isuritako esnea da.
Beraz, Anna bere senarrarekin itzuli eta... beste ume bat eman zion.
Eta beste bat, eta beste bat.
Eta beste bat.
Depresio Handiak agoarrasaren... enpresan eragin handia izan zuen...
Depresioagatik krisian zeuden beste... negozioekin zerikusia zuelako.
Orain Indulisek gaztanbera edo... esnea produzitzen egotea nahi zuen.
Baina ez zen beranduegi.
Bi behi gehiago erosi zituen, eta dirua aurrezteko... jezteko gizona bota zuen.
Orain Anna zen behiak jetzi behar zituena... bazkatzera atera eta elikatu.
Bere haurrak esnea behar zuten indartsu egoteko.
Bizi ziren etxea... lantegiaren ondoan zegoen... baina hareazko mendixka baten gainean.
Ezin zuten putzu bat egin etxearen ondoan, harean.
Behi batek 10 ontzi bete ur behar ditu egunero.
Lau behi zituzten.
Horrek esan nahi zuen aldapan gora igo behar zituela... 40 ontzi bete ur errekatik behientzat bakarrik.
Egunero.
Familian pertsona bakarra zegoen... gazte eta indartsu samar zena hori egiteko.
Anna errekara zihoan egunero, 40 ontziak betetzen zituen... eta ur-azal lasaia nostalgiaz begiratzen zuen.
Heriotza erakargarria eta gozoa zirudien.
Orduan behi batek orro egin zuen eta ume batek oihukatu zuen... bere betebeharrak gogoraraziz.
Erabaki bat hartu duzu eta aurre egin behar diozu.
Ez dago beste aukerarik.
Beste pertsonen begiradetatik urrun bizitzeak... ez zuen Indulisen jelosia lasaitzen.
Zer begiratzen zuen Annak uraren ondoan esertzen zenean... eta ontziak betetzen ari zela egiten ari zenean?
Beste gizon bat ote zegoen ibaiaren... bestaldeko zuhaixken artean?
Indulis Annarekin egunero oheratzen zen... gutxienez noizbait adia egingo zuen itxaropenarekin... plazer fisikoa edo berarekiko zaletasuna erakutsiz.
Baina, ohean zernahi egin arren, harago begiratzen zuen... horman zerbait interesgarriagoa egongo balitz bezala.
Non dago pertsona bakar bihurtzeko sentsazio hori... koitoaren gailurrean?
Letoniako etxe guztiek izen bat zeukaten...
Beraz, Indulisek "Ezkutuak" izendatu zuen... kanpoko munduaren gaitzetatik babestuko zituela pentsatuz.
Baina orain bere emazteak ezkutu bat zuela sentitzen zuen... eta ezin zen harengana iritsi.
Beste gizon bat ote zegoen?
Edo bere familiaren falta sentitzen ote zuen?
Indulisek bere emaztea besarkatzen zuen... baina askatu egiten zen... besarkatu ezina, hotza, iheskorra.
Ez zuen kontuan hartzen denbora gehiena... bere emaztea haurdun zegoela edo titia ematen ari zela.
Ez zen konturatzen bere emazteak hutsera begiratzea... barne minaren seinalea zela, bere gorputza uzteko nahia.
1940an, Sobietar Batasunak Letonia legez kanpo anexionatu zuen... eta sobietar sistema inposatu zuen lurralde letoniarrean.
Jabetza pribatua debekatuta zegoen.
Lurralde osoa nazionalizatu zuten.
Indulisen agoarraseko lantegia ere nazionalizatu zuten... eta Indulis beste langile bat bihurtu zen... berea zen lantegian.
Sobietarrek familiaren bi behi konfiskatu zituzten... eta zaldietako bat.
Beste bi behiak eta zaldia ere nazionalizatu zituzten... eta horrek esan nahi zuen familiak zaindu behar zituela... baina ofizial sobietar batek behi edo zaldi bat behar bazuen... eman behar izango ziotela.
Familia bere abereen maizter bihurtu egin zen.
Indulisen enpresa-espiritua erori egin zen.
Ez hori bakarrik, galdutako hatz txikiarekin... gogo biziz defendatu zituen... ideia politikoak ere erori egin ziren.
Bere sozialismoaren idealizazioa desagertu zen konkista... sobietarra gertatu eta aste batzuk geroago bakarrik.
Sobietar sistemaren kritika zehatz bat idaztea erabaki zuen... berdintasun eta elkartasun hotsankiko kontzeptuek... gazteak eta ausartak berriro liluratu ez zitzaten.
Baina, hasi baino lehen...
Alemania naziak Sobietar Batasuna eraso eta Letonia inbaditu zuen... lurralde errusiarrak sarbide bezala erabiliz.
Naziek bere antolamendua inposatu zuten... naturaz gaindiko eskubideak... zituzten ideian oinarritzen zena... eta alemanak ez zirenen guztia... eraman zezaketela esaten zuena.
Indulisi geratzen zitzaizkion bi behiak eta zaldia eraman zuten.
Naziei aurre egiteko mugimendu bat, partisanoak deitutakoa... eratu zen basoan.
Gau batean, partisano talde bat Indulisen etxera heldu zen... eta haragia, ogia eta vodka eskatu zioten.
Etxea erreko dizugu astero janaria ematen ez badiguzu.
Mehatxu egin zuten.
Partisanoen gehiengoa sobietar ofizial ohiek osatzen zuten... eta boterean izandako gizonen jarrera mantendu zuten.
Beno, boterea bazeukaten.
Pistolak eta pospoloak zituzten.
Baina elikagaiak ematen zituzten familiaren abere guztiak... dagoeneko sobietarrek eta naziek konfiskatu zituzten!
Anna ibai ertzetik ibili zen... untxiak hazten zituzten etxe bateraino.
Untxiak, garai onetan zein txarretan... txiroen janaritzat jotzen ziren.
Untxiak merke lortu zituen.
Annak lau untxi gazte eraman zituen etxera.
Oraindik ile bola puztuak ziren.
Ez zuen esperientziarik untxiekin... eta ez zekien arra eta emea desberdintzen... beraz denak batera sartu zituen ilajea distiratsua izan arte... eta untxietako bat besteak estaltzen hasi zen arte.
Orduan Annak hiru emeak arratik aldendu zituen... eta habi bigunak nola egiten zituzten ikusi zuen... belar onduan, beren egurrezko kutxen izkinetan.
Untxi jaio berriak... inoiz ikusi zituen izaki babesgabeenak ziren.
Hiru untxi amek arreta handiz hazten zituzten kumeak.
Orduan, goiz batean, Annak hutsik aurkitu zuen habietako bat.
Kutxan ama bakarrik zegoen.
"Azeriren bat izan ote da?", pentsatu zuen Annak.
Baina ez zen azeri bat izan.
Anna konturatu zen ama izan zela bere kumeak jan zituena.
Untxi amak Annari begiratzen zion errukirik gabe.
Prest zegoen berriz estalia izateko.
Annak untxi amari begiratu zion... eta sentsazio hotz batek bere bihotza harrapatu zuen.
Libre izango zara zure haurrak hiltzen uzten baduzu.
Partisanoak gauez heldu ziren.
Anna eta Indulis esnatu zituzten bere logelako leihoa jo eginez.
Zein leiho jo behar zuten jakiteak...
Anna kezkatu zuen.
Gure etxea zelatatzen ari dira.
Xuxurlatu zion Indulisi arin-arin janzten zen bitartean.
Anna irten zen eta ukuilura joan zen zuzenean.
Partisanoak jarraitu zitzaizkion.
Kumeak jan zituen untxia kutxatik atera zuen... eta partisanoei eman zien.
Untxiak ernegazioz mugitzen zituen hankak... erresistentziako mugimenduarekin bateratzea nahi ez balu bezala.
Zer nahi duzu nik honekin egitea?
Galdetu zuen partisano zaharrenak, bere eskopeta urratuari bermatuta.
Lepo egin, larrutu eta emaidazu haragia.
Bi ordu barru itzuliko gara.
Eta pospoloen kutxatila bat atera... eta Annaren aurrean astindu zuen mehatxuzko begi-keinu batekin.
Etxera itzuli zen.
Indulis, bizkarreko minak motelduta... jaka jartzen ari zen.
Ezin dut egin, esan zuen.
Ez dut nire bizitza osoan ezer hil.
Aizto bat zorroztuko dizut.
Bizar-xafla bat bezain zorroztuta zegoen aizto batekin...
Anna ukuilura itzuli zen.
Zu ala ni.
Esan zion untxiari.
Zalantzarik gabe, pentsamendu edo sentimenduren bat ekiditeko...
Annak untxia belarrietatik hartu zuen... altxatu zuen eta lepoa bizkor moztu zion.
Untxiak hankei eragin zien aldi batez... eta gero hankei eragiteari utzi zion.
Annak lepotik irteten zen odol-jarioari begiratu zion.
Bere baitan bihotz-gogortasuna sentitu zuen... eta bere arima sentikorra giltzaperatzen duen tapa bezala... zirrara deskarga irtetzea galarazi zuen.
Orain bizitza eta heriotza nire kontuak dira.
Pentsatu zuen Annak.
Untxiak hiltzen dira, nire haurrak bizi dira.
Bizirik irauteko beharrak mobilizatuta...
Annak hiltzeko nahia ezabatu zuen bere arimatik.
Berak, fisikoki, aurrera atera behar zuen bere familia.
Bataila ankerren ostean... armada errusiarrak alemanak bota zituen Letoniatik... eta sobietar sistema berriz ezarri zuen.
Garai onetan Indulisek zuen plana...
Letonia independenteko lorian parte hartuko zuten... hamar ume izateko plana, orain zentzugabekeria zirudien.
Letonia independentea... bukatu zen...
Sobietar Batasunak okupatu zuenean.
Zein gizonek babestu nahi izango luke inperio gaizto hori... bere seme-alaba adimentsuekin?
Gainera, Indulis indarrik gabe geratzen hasi zen.
Zortzigarren haurraren ondoren... sexua ariketa nekagarritzat jotzen hasi zen... eta egiteko ere indarrak batzeko gai ez zen.
Nahiago zuen gauak bakarrik igarotzea, idazten.
Baina mundu guztiari bere plan ohia barregarria... iruditzearen arrazoi nagusia zen... bere zortzi haurrak ia ez zirela bizi irauteko gai.
Lau seme argal... eta lau alaba argal elikatu gabeko itxurarekin... untxi larruekin jantzita... auzokoek zorigaiztoko haurtzat jotzen zituzten... heldu egiteko aukerarik izango ez zutenak.
Etxean ez zegoen dirurik!
Sobietarrek zuzendutako agoarraseko lantegia... gudaren ostean itxi zen.
Indulisek pentsio bat jasotzen zuen, errublo gutxi batzuk... eta laster eman zizkion Annari etxeko beharrak asetzeko.
Etxerako laguntza nahikoa iruditu zitzaion.
Gainontzeko denboran, atikoan giltzaperatu zuen bere burua... idazten jarraitzeko.
Annak ez zuen eskrupulurik izan... sistema berria bere onurarako erabiltzeari zegokionez.
Sobietar ordezkari batengana joan zen... eta esan zion 8 seme-alaba zituenez, behi bat behar zuela.
Sobietar Batasuneko ugaltze-tasa urria zen.
Laguntza handia ematen zieten 3 haur baino gehiagoko familiei.
Sobietar Batasuneko behi guztiak jabetza nazionalekoak zirenez... ofizialak auzoko baten behi zaharra eman zion Annari.
Annari beste auzoko baten zaldia eman zioten garraiobidea izateko.
Aldapan gora ura eramateari berriz ekin zion... behiarekin eta zaldiarekin.
Baina esnea eta untxi haragia egon arren... ez zegoen janari nahikorik etxean.
Annak basora eramaten zituen bere haurrak... eta eskura egon zitekeen janaria hartzen erakusten zien.
Baiak, perretxikoak, enbor-azalak, goroldioa.
Haurrak harro zeuden... basoko janariei buruzko ezagutzaz.
Inork ez zituen gainditzen perretxiko on bat... pozointsu batetik desberdintzeko orduan.
Inork gehiago ez zekien perretxiko pozoitsu mota bat... jan zitekeela zehazki 3 minutu eta 34 segundo egosten bazen.
Ezagutza honek Annaren haurrei... botere sekretu baten antzekoa eman zien... auzokoek ikusi ezin zutena, ikusten zutena baitzen... haur zurbilak, zikinak eta argalak... untxi larru itsusiez jantzita... ezertarako balio ez zuten adartxo batzuk ateratzen.
Annak basoa ezagutzeagatik haurrek zuten harrotasuna erabili zuen... beste mota bateko hezkuntza bultzatzeko.
Ikasi asko, esan zien lehen... hezkuntzako eskolara joan zirenean.
Hezkuntzak lurralde batera eramango zaituzte... non ibaiak esnez beterik dauden... ertzak ogiz eginda dauden... eta tartak zuhaitzetan hazten diren.
Bere haurrek arrakasta izan zezaten nahi zuen.
Basoaren ezagutzak... laguntza behar ez izateko aukera ematen zien.
Liburuen ezagutzak... mundua konkistatzeko aukera ematen zien.
Baina Annari ere askatzeko aukera ematen zion.
Ikastetxe sobietarrak doakoak ziren... eta familiaren mahaian janaria eskatzen zuen... aho batez libratzeko aukera ezin hobea ziren.
Bata bestearen atzean...
Annak habitik atera zituen bere haurrak... eta urruneko barnetegitan sartu zituen.
Behin etxea hutsik zegoela... bere sentimenduak ixten zituen bihotz-gogortasuna... hedatzen hasi zen.
Zume negarti bat dago bere hilobi gainean makurtuta.
3 urteko aldearekin hil ziren.
Lehenengo, Indulis, 79 urterekin.
Gero, Anna, 50 urte zituela.
Indulisek zortea izan zuen hainbeste bizitzeagatik.
Baina 50 urterekin hiltzea goiztiar samarra da.
Zertaz hil zen zure ama?
Galdetu nion aitari.
Mediku batek mota honetako galdera egin diezaioke bere buruari.
Bere familiako norbaitek ultzerarik izan al du?
Bere familiako norbaitek minbizirik izan al du?
Erretzen du?
Erretzea norberaren erabakia da... baina zure familian larruazalaren minbizia egotea ez.
Zure etsaia harrapatuko duzu non bilatu jakiten baduzu.
Bainugelan... komuneko katetik tiratu aurretik kaka ikusi eta galdetu nuen...
Zertaz hil zen nire amona?
Nire aitaren erantzuna ez zen zehatza izan.
Bihotza gelditu zitzaion lotan zegoen bitartean.
Bihotz ahula zuen.
Bihotz ahula.
Azpimarra dezaket bihotz ahula duen inork... ezin duela egunero 40 ontzi bete ur eraman... mendi-hegal malkartsuan gora, ibaitik etxeraino?
Baina bere beste zazpi seme-alabei galde diezaieket.
Ahituta zegoen... egunero ontzi bete ur horiek eramateagatik.
Gau hartan presaka zebilen... ukuiluan belar ondua sartzeko ekaitza heldu baino lehen.
Gero etzan egin zen... eta lotan zegoela hil egin zen neke hutsaz.
Ongi.
Oso nekatuta zaudenean, hobe da lotara ez joatea.
Bihotz ahula zuen.
Bere medikuak bihotzerako sendagai bat eman zion.
Uste dut nahi gabe gehiegi hartu zuela... gau hartan oheratu baino lehen.
Bihotzerako sendagaien istripuzko gaindosia izan zuen?
Sendagai ospetsuena Sobietar Batasunean... gudaren ostean... eta edozein bihotz gaixotasunerako errezetatzen zena diazepama zen.
Beste hitzetan, Valiuma.
Ni ez nengoen han, beraz ezin dizut esan.
Dakidana da lotan hil zela... eta somniferoen pote huts bat zegoela ohe ondoan.
Goizean aurkitu nuen... ez zen betiko orduan esnatu.
Uste dut bere bihotza ez zihoala ondo gauez... beraz tokatzen zitzaizkion baino... pilula gehiago hartuko zituzkeen... eta honek gainerakoa egin zuen.
Zer zegoen zehazki bere ohe ondoan zegon pote horretan?
Autopsia egin al zioten?
A, ez zen beharrezkoa izan.
Kausa naturalez hil zen.
Ongi ba, lotan hil zen.
Bere zortzi seme-alabak Bigarren Mundu Gerratik... eta guda osteko urte gogorretatik bizirik atera ziren... urrutiko toki gogor batean bizi arren... eta denek unibertsitate-hezkuntza jaso zuten... eta batzuk masterrak ere egin zituzten.
Baina oraindik bizirik atera zirela sentitzen zuten... eta kanpoko inork pasatu zutena... ez lukeela ulertuko uste zuten.
Zortzien Klub antzeko bat osatzen zuten... eta mitologia motaren bat bultzatzen zuen...
Ama euren unibertsoaren erdigunea zen!
Ez zuten inoiz bere amari buruz ezer txarrik esaten.
Aita ez zuten asko ezagutu.
Bere azken urteetan, aita oso... zaharra zen eta isolatuta zegoen... sobietar erregimenari buruz ohar mingotsak idazten... beraz ez zien denborarik ezta arretarik ematen haurrei.
Idazkiak hain kritikoak ziren, ezen anai batek... aitaren heriotzaren ondoren aurkitu zituenean... berehala erre baitzituen.
Ez zegoen arazorik sortu beharrik... hildako gizon baten idazkiengatik.
Aldiz, Ama perfektua zen.
Urez betetako 40 Ontzien Garraioaren Santua zen... eta mundura ekartzen zuena, bizirik iraungo zuela ziurtatu zuen...
Lotan hil zen neke fisikoz... eta habitik alde egin zuten... haurrez kezkatuta zegoen bihotz batez.
Lotan hil batzen, nola azaltzen duzu... ehiztariak jantzita ateratzea ibaitik 10 urte lehenago?
Eta auzoko batek gauza bera egitea urte batzuk geroago?
Erabaki okerra izan zen.
Nire garunaren intentsitatearen eta urduritasunaren... jatorria ezagutu nahi dut.
Nire garunetik igarotzen diren... konexio elektrikoak ulertu nahi ditut... nire garuna pizten baitute...
Manhattanen gau ekintzen puntako ordua balitz bezala.
Jakin nahi dut nondik datozen zorabioak... eta jarraian agertzen diren mina eta oinazea.
Gure garuna da.
Nola funtzionatzen duen zure kontua da.
Zure amonaren bizitza... imajina dezakezuna baino askoz gogorragoa izan zen.
Utzi bakean, mizke hazitako neska.
Baina nire amona nire garunaren erdian dagoela dirudi.
Uretan sartuta dago, nahastuta... zergatik itotzen ez den ulertu gabe.
Bera bezala pentsatzen dut... bizi iraun nahi dut, baina ez dut bizi nahi.
Nire garuna libre dagoenean, bere burua jaten hasten da.
Lotan hil bazen... zergatik bere iloba maitagarria Mirandak... bere burua urkatu zuen bere semea jaio eta gero?
Baina nire lehengusina Mirandak ez zuen ondo antolatu.
Urkatze geldoko plana zen... eta denborak kalkulatzean ere akatsak egon ziren... bere senarra bere eginbeharretik heldu baitzen... soka-laster geldoa kentzeko une egokian.
Ez zion inoiz barkatu.
Ez duzu nire gaineko kontrolik.
Egunen batean egingo dut zuk eragotzi arren.
Esan zion.
Gizajoa, bere emazteaz eta lehen zuen izaeraz... maiteminduta zegoen.
Izaera alaia zuen... eta munduari artista baten begiekin begiratzen zion.
Koloreek hunkitzen zuten, irudi basati eta surrealistek... bere irudimenetik hegan egiten zuten poema labur bisual gisa.
Izan ere, Artea ikasten ari zen eta ez zuen ezkontzeko asmorik.
Beharbada hori izan zen gizona erakarri zuena... artista izan nahi zuen... emakume atsegin eta zintzo baten erronka.
Xede zail batean jarri zuen arreta... eta presioa eragin behar izan zuen...
Miranda eta bere familiarengan saria irabazteko.
Gizona tipo dotorea zen, eta bere xarmak ere bazituen.
Udako gau batean...
Mirandak orkidea basatiak biltzera eraman ninduen.
Udaburuaren inguruko une laburra zen... non dena loratzen ari den.
Horrela naturak ziurtatzen du... haziak eta frutak heltzen direla... abuztu bukaerako lehenengo izozteak... bizitza eta hazkuntza hil baino lehen.
Zelaiek lirio usaina zuten eta beroak inguratzen gintuen.
Gauaren magiak elkarrekiko hurbil sentitzea lortu zuen... eta loreen usainaren, koloreen... eta formen aurrean... emozio berarekin erreakzionatu genuen.
Baina, une horretan, ezberdintasun txiki bat zegoen bion artean.
Mundua promesaz beteta zirudien ni... bezalako 16 urteko neska batentzat.
Baina, berarentzat, 22rekin, mundua amaitzen ari zen.
Hau nire azken uda da.
Esan zuen tristuraz.
Nik uste nuen ezkongai bezala azken udaz ari zela.
Maite dudan jendeari atsegin eman behar diot.
Esan zuen modu misteriotsuan.
Udazken horretan ezkondu zen.
Bi ordu eman nituen negar egiten bere ezkontzan.
Oso txarto hartu nuen.
Miranda ikusi nuen azkenengo aldian... bere lehenengo haurrari titia ematen ari zitzaion... bere burua hiltzen saiatu eta pixka bat geroago... zeina erditu ondorengo depresioa izendatu zen.
Buruko gaitza norberaren borondatearen porrot... izaera ahuleko seinale eta bekatutzat jotzen zen.
Beste alde batetik, erditu ondorengo depresioa... izaera beraren aldi baterako lapsusa zen... desordena hormonal baten ondorioz... eta, beraz, onargarriagoa zen.
Jaioberria inoiz ikusi nuen haurtxorik ederrena zen.
Bere amarekin zegoenean...
Birjina eta Jesus ziruditen.
Baina Mirandaren begirada ez zegoen guztiz mundu honetan... beste inork ikusi ezin zuen zerbait ikusten zuela zirudien.
Aurreko udan orkideak bilatzen emandako ibilia gogoratu nion.
Ez zuen garrantzirik berarentzat.
Traizio sastada bat sentitu nuen nire bihotz gaztean.
Bera ibaian zegoen, urrun... eta ez zen itzuliko.
Senarrak maite zuen oraindik... eta oraindik Miranda noizbait itzuliko zenaren... itxaropen itsua zuen... behin izan zen emakumea berriz izateko.
Psikiatra batengana eraman zuen... eta antidepresiboak errezetatu zizkion, pilula eskukada egunero.
Sobietar Batasunean... psikiatria industria kimikoaren sail bat zen... argi dagoena da arimak ez zituztela sendatzen.
Depresioa tratatzen zuten... botikak mailu bat bezain... gogorrak, bereziak eta erabilgarriak ziren... azazkalak mozteko orduan.
Miranda hodei kimiko itxian sartu zen... eta inork ez zuen berriro entzun bere arimari buruzko ezer.
20 urte geroago eta beste haur batekin... bere azken plana arrakastaz burutu zuen.
Bera bezalako gaixoak 24 orduko zainpean zituen... ospitale psikiatrikoan... bosgarren solairuko teilatutik salto egiteko moldatu zen.
Garai horretan ahots misteriotsu batzu gidatzen zuten.
Zaintza sistemaren akatsak zeintzuk ziren... eta bere onurarako nola erabili esaten zioten.
Azkenean bere ametsa bete zuen.
Askatu zen.
Senarra euren bi haurrez arduratu zen... eta bere emaztearen familiatik aldendu zituen.
Hirurek bakarrik zekiten zer nolakoak ikusi zituzten.
Gainontzeko mundua zoratuta zegoen.
Gauza bitxia da... ez dugu inoiz ikasten besteen akatsetatik.
Geureak direnetatik soilik.
Neu nintzen hurrengoa iladan gauza bera egiteko.
Betidanik nekien emakume independentea izan nahi nuela... idazle bat, artista bat, bohemio bat... baina 21ekin buruan sartuta nuen gizonak ezkontzea eskatu zidan.
Baietz esan nion, uste nuelako ezkontza atzeratuko zuela... obsesioa pasatu arte.
Ni oso aditua nintzen gauzak atzeratzen.
Baina haurdun geratu nintzen... eta nire gurasoek zuzena zena egin behar genuela errepikatzen zuten.
Zer esango ote dute auzokoek?
Oihu egin zuten.
Pertsona errespetagarriak gara gure komunitatean... eta ez gara txarto geratuko zure erruagatik!
Ni ikasia eta argia nintzen... baina oraindik ez nuen gainditu maite nuen jendeari... atsegin ematearen akatsa, nire ametsen aurka eginez.
Tipoarekin ezkondu nintzen... eta laster lo egin baino lehen... fantasiak edukitzen hasi nintzen... haurdun nengoen bezala, hegazkin bat hartzen nuela Kamchatkara...
Sobietar Batasunaren barruan...
Letoniatik urrunen dagoen tokira... eta ezkontzaren kateetaz askatzen nintzela.
Gero nire semea jaio zen.
Zirrara sinestezina izan zen.
Bere aurpegia ikustearen estasiak... berarekin konektatuz zorionez eta poztasun gozoz... betetzen ninduen.
Heldua nintzela sentitzen nuen... ardura sinestezina eman zidatela sentitzen nuen... lur traidore batetik 300 pertsonaz betetako autobus bat... gidatzea bezalakoa.
Azkenik heldua izan nahi nuen... eta nire semeari bizitza on bat eman nahi nion.
Baian, arraroa dirudien arren... lo aurretik beste mota bateko fantasiak izaten hasi nintzen.
Eszena honetan... isilean altxatzen nintzen, nire senarra esnatu gabe... txabusina bat soinean jartzen nuen... tailerretik soka bat hartu, ganbarara igo... eta nire burua urkatzen nuen.
Gauez, fantasia hori oso lasaigarria eta baregarria zen.
Aske sentiarazten ninduen... berriz aukerak nituela sentiarazten ninduen.
Baina, fantasia hori egunez gogaitzen ninduen.
Norbaitekin hitz egiteko beharra nuen.
Zure familiako norbaitek... bere burua hil du edo saiakera egin du?
Psikiatrak oso serio begiratzen zidan.
Begiak odolez injektaturik eta zurixkak.
Bere senarra, belarri, eztarri... eta sudurretako espezialista bat... alkohol purua modu askean eskura zezakeen... eta alkoholaren ahalmenean hainbeste sinesten zuen... ezen bere gaixo gehienak... bere burua barne, edariekin tratatzen baitzituen.
Agerikoa zen bere emazteak sendagai... psikotropikoak eskura zitzakeela... eta argi zegoen errezetatu baino lehen... berak probatzen zituela lehenengo.
Horiek dira bai medikuek egin behar dituzten sakrifizioak...
Bai.
Esan nuen, egia esanez... nahiz eta jakin nire gurasoek ados ez liratekela egongo.
Nire lehengusinak bere burua... urkatzen saiatu zen erditu ondoren.
Psikiatrak zera esan zuen... bere begi urtsuak bi faro itsugarri... bezala niri begira zeudela.
Eta zer gertatzen da zurekin?
Galdetu zuen.
Zer deritzozu zure burua urkatuz hiltzeko fantasiei buruz?
Beno, fantasiak besterik ez dira.
Ez nuke inoiz neure burua hilko.
Zergatik ez?
Behin saiatu nintzelako, 18 urte nituenean.
Horrek erakutsi zidan nire gorputzak... bizitzeko gogo gehiago zituela, nire buruak hiltzeko baino.
Deprimituta zeunden?
Inola ere.
Hau guztiaren esanahian asko pentsatzen nuen... bizitzea, ikastea, pentsatzea, sentitzea... maitemintzea, maitasuna galtzea, haurrak edukitzea.
Azkenean dena heriotzarekin bukatzen da.
Inolako zentzurik al du?
Oraindik ez dakit erantzuna.
Zutik jarri zen eta irmotasunez esan zuen...
Zaintzapean jarriko zaitut zure burua hiltzeko arriskuagatik... eta psikiatrikora joango zara... eramango zaituen auto bat aurkitzen dudan bezain laster.
Nolabaiteko lasaitua sentitu nuen... etxean itxaroten nuen kaiolara itzuli behar ez nuelako.
Ihes egiteko aukera zen, berriz aske izateko aukera... 16 urte nituen egoerara berriz itzultzeko aukera... erantzukizunik gabe, aukerekin baino ez.
Baina, zer zegoen nire zain?
Oso pertsona gutxi irteten ziren ongi sobietar psikiatrikoetatik.
Ezagutzen nituen gizon gazte eta adimentsuak... sobietar armadan sartzea ekiditzen saiatuz... psikiatriko batean egon zirenak... une horretan Afganistango gudan hiltzea esan nahi baitzuen... ez ziren inoiz berriro adimentsuak izan, ezta koherenteak ere.
Autorantz joaten nintzenean... atondoko ispiluan begiratu nion nire buruari.
Nire aurpegia ikusi beharrean, Mirandarena ikusi nuen.
Pilula guztiak hartzera behartuko zaituzte... baina pilulek ez dizute kalterik egingo ur asko edaten baduzu.
Nola gertatu zait hau niri?
Ihes egin nahi zenuen.
Erabakiei aurre egiteak hil egingo zaitu.
Nola egiten du ihes azeri batek tranpa batean orkatila duenean?
Aske izateko hankari hozka egiten dio hanka moztu arte.
Psikiatrikotik igaro eta gero, gizonatik dibortziatu nintzen.... eta nahiko gogorra izan zen... nire familia handian inor ez delako dibortziatzen.
Banaketa edo banaketa mehatxuak egongo dira... agian amorante sekretuak ere, baina dibortziorik ez.
Ene, familia nabarmen utzi du!
Esan zuten senideek.
Hobe da dibortziatuta egotea hilda baino.
Erantzun zuen nire amak.
Bere alaba adimentsuaren... ezegonkortasun mentalari buruzko... istorioa ezagutarazteak... aiurri txarrez jarri zuen.
Bere senarraren familiaren errua zen.
Amak ez zekien gaixo mentalezko familiarekin ezkonduta zegoela.
Bere familia mentalki egonkorra zen... beharbada ez zen familiarik landuena, baina, aizu... gutxienez denak mentalki egonkorrak ziren!
Nire amak erabaki zuen... mentalki egonkorra zen familiaren ordezkari gisa... haur bat nola hezi behar zen... hoberen jakin zezakeena bera zela.
Nire haurra eskuen artean eraman zuen.
Eta ni eskuen artean ezer barik geratu nintzen.
Senarrik ez, semerik ez, etxerik ez.
Helduen munduan izandako abentura laburraren ondoren... 16 urte nituen berriro eta berriz hasteko gai nintzen.
Oraingo honetan, pentsatu nuen... ez dut huts egingo eta nire ametsak beteko ditut.
Beti imajinatu izan nuen arteetarako trebezia... nire aitaren familian aitona Indulisetik zetorrela.
Izan ere, bera izan zen eskuz pintatu zituena...
Errusia tsaristako 100 errubloko billeteak eta billeteak 1903an.
Baina, nire aitak behin eta berriz errepikatzen zuen... gene artistikoa ez zetorrela Indulisetik.
Zure amona Anna familiaren artista zen.
Bere genea da.
Margolanen bat duzu?
Oso lanpetuta zebilen 8 haurrekin, bi behiekin, zaldi batekin... untxi bat hiltzen eta larrutzen egunero... margolanak edo tapizak egin ahal izateko.
Frogarik ez badago, nola dakizu artista bat zela?
Bere izaeragatik, maitea.
Artista baten begirada, belarria eta sentikortasuna zuelako.
Ez zinen inoiz berarekin ibili... loretan zeuden zelaietatik udaburuan.
Gainezka egiten zuen imajinazioa zuen.
Koloreek, formek eta usainek bizitza handia ematen zioten.
Nik erabakita nuen Anna egiteko gai izan ez zena... egiten saiatu behar nuela gutxienez.
Inguratzen ninduen munduak... nire planaren aurka gogor egin zuen.
Ezin zara artista izan.
Artistek edaten dute eta... 28 urterekin gutxiegitasun hepatikoz hiltzen dira.
Ez dituzu Arteetako Ikasketak egin... eta beranduegi da hasteko.
Artista izatea ez da lan serioa.
Beno, zein zen nire hautabidea?
Zoramena eta zentzutasunaren arteko lerro estuan... poliki-poliki nahi nuen tokira mugitzen hasi nintzen.
Lerro estu horrek ez du ekipaje askorekin... bidaiatzen uzten.
Senarrek, umeek, ondasunek... atzean geratu behar dute.
20 URTE LEHENAGO
Bizitza zentzugabekoa dirudi, helbururik gabe.
Ugaltzen zara eta gero hiltzen zara.
Zergatik ez da pauso hori egin gabe... uzten ugaldu aurretik hiltzeko?
Hurrengoa gure lehengusina ederra Linda izan zen.
Txikitan, guztien artean hoberen janzten zena zen... eta, bere edertasunagatik, beste lehengusinak ezberdinak ginen.
Nolabaiteko hoztasuna zerion... nagusitasun zentzu batekin batera.
Nerabea zenean, bere gurasoak bisitatzera etortzen zirenean... ez zen autotik irteten agur esateko ere.
Eserita geratzen zen aurreko eserlekuan... ederra eta aspertuta bi ordu eta erdiz... gurasoek familiari buruzko esamesak eta eguraldi... aurreikuspenak kontatzen zituzten bitartean.
Familia presioak eta betebeharrak ez obeditzeko... zuen ausardiak txunditzen ninduen.
Nik logelan geratu nahi nuen...
Victor Hugoren idazlan guztiak irakurtzen... eta ez bisitatzera etortzen zen senide bat agurtzera irten... baina ama haserretzearen beldur nintzen.
Tira, ez izan lotsagabea.
Egongelan sartzen ninduen.
Nahiz eta atsegina ez izan, Linda ez zen inoiz zakarra izaten.
Jende ederrari dena barkatzen zaio.
Jende arruntari inbidia baino ez zaio geratzen.
Ederra izateaz gain...
Linda oso adimentsua zen.
Nirekin hitz egitera jaisten zen aldi urrietan... bakarrik esaten zuen...
Nire azken noten batezbestekoa 5 bat izan da.
5 nota altuena zen Sobietar Batasunaren ikastetxeetan.
Dena saiatu arren: kopiatzea, klase partikularrak, ikastea... nire batesbestekoa ez zein inoiz 4,2tik igotzen.
4,2 nire batezbestekoa izan da azken hiruhilabetean.
Aitortu nuen.
Modu lausoan irrifarre egin zuen bakarrik... autoan sartu zen eta atea itxi zuen.
Ez zitzaion axola nire sentimenduei min ematea.
4,2ko batez besteko nota zuen pertsona batek... ez zuen merezi berarekin elkarrizketa bat izatea.
Nora doa jende adimentsu guztia... institutuan graduatu ondoren... nota harrigarrienekin eta beste motako goi-mailako sariekin?
Sartzen zailena den unibertsitatera doaz... hau da, ospe handiena duenera.
Rigako Medikuntza Unibertsitate ospetsura.
Sartzeko, lau ahozko azterketa gainditu behar dituzu.
Linda lehen azterketara bere eskaerarekin heldu zenean... ikaslegai talde handi bat ikusi zuen... bakoitza bere eskaerarekin... eta Lindaren batez besteko nota berarekin.
Linda minez uzkurtu egin zen lehia izugarri horren aurrean.
Laugarren azterketan, usin egin zuen erantzun bat eman aurretik... eta ez zuen nota altuena lortu.
Ez zuten onartu, eta kolapso emozional bat jasan zuen.
Bere nerbioak lasaitzeko, bere gurasoek etxe bat erosi zioten.
Lanpostu bat lortu zuen ospitalean... hurrengo urteko eskaera hobea izango zelako... idatzi zuenarekin zerikusia zuen lan esperientzia gehituta.
Apalago egin zen.
Egia esan, autotik irteten zen eta hitz egiten zidan.
Etorri ni bisitatzera.
Gonbidatu ninduen.
Bere etxea handia zen.
Berea izateak harritzen ninduen.
Unibertsitatean onartzen nautenean... geletako bat alokatuko dut aparteko dirua edukitzeko.
Kontxo, negozioetarako ere burua zuen!
Hurrengo udan arrakastarekin gainditu zituen azterketak... nota altuenekin... eta bere ametsetako unibertsitatean sartu zen.
Udazkena baino lehen, familia jardunaldi batean ikusi nuen.
Ikusiko duzu nola ikaslerik onena izango naizen... denei irabaziko diet.
Arrandiatu zuen.
Argi zegoen egin zezakeela, ez nuen inolako dudarik.
Eta presta zaitez ezkontza baterako.
Datorren udan ezkonduko naiz.
Ezkonduko zara?
Ziurtasun hori arraroa zen inoiz senargairik izan ez zuen... neska batengan.
Etor zaitez gu bisitatzera.
Maizter bat?
Ez nuen ulertzen... nola maizter bat senargai bihurtzen zen... baina argi zegoen ez nuela informazio guztia... horri buruz jakintasunez hitz egiteko.
Notekin denei irabaztea erabaki zuenez...
Linda oso gogor ikasten hasi zen.
Asko ikasi behar zuen, 206 hezur daude giza-gorputzean... eta izen guztiak ikasi behar zituen latinez eta letonieraz.
640 eskeleto-muskulu daude... eta bihotz-muskuluen eta muskulu leunen kopuru infinituak.
Denak ikasi behar zituen.
Bere oroimenak aparteko orduak egiten zituen.
Azaro bukaerako gau batean bisitatu nuen.
Hau Ivars da, nire "maizterra".
Begi-keinua egin zuen "maizterra" esan zuenean!
Ivars mutil atsegina zen, planta onekoa... ilehoria, ederra eta erabat irtirina... edo beharbada nahi zuena zen mundu guztiarekin ondo ibiltzea.
Kontua da elkarrekin ongi moldatu ginela.
Ivarsekin irtirin jokatzen noraino hel nintekeen ez nekien...
Linda ez samintzeko... euren arteko harremana serioa zela gertatzen balitz... orduan pixka bat kuxkuxean ibiltzea erabaki nuen.
Oso galdera inozoa.
Nola ezagutu zenuten elkar?
Gela bat behar nuen, berak gela bat zuen eta hemen nago.
Ongi etorriko jardunaldian ezagutu genuen elkar.
Laster bota nion begia Ivarsi.
Nik ere bera erakarri nuen.
Gero bi ordu eman genituen parkean hitz egiten.
Ivarsek atean agurtu ninduen.
Itzul zaitez bisitatzera.
Beharbada.
Deitu ahal dizut?
Zertarako?
Anbiguoa iruditzen zait.
Oso ederra da.
Bihotzik gabeko eta umore-senik gabeko edertasunak... bere xarma galtzen du 15 minutuko elkarrizketaren ondoren.
Salba nazazu.
Joan egin behar dut.
Linda ezkondu egingo da!
Esan zuen nire amak hilabete batzuk geroago.
Dirudienez bere maizterrak eskatu dio... edo eskatzear dago.
Bere maizterrak atzera egin duela entzun dut.
Bihotza hautsi zaio.
Baina ez da lekuz aldatu, beraz Lindak itxaropena du oraindik.
Ezkontza uztailaren 15ean izango da.
Dena prest dago!
Bere azken azterketak maiatzean egingo ditu... eta ezkontzaren prestaketekin hasiko da.
Neska horrek deabrua bezala ikasten du... ez du lorik egiten eta ez du atseden hartzen... liburuen orrialde guztiak buruz ikasten dituen arte.
Uztailean...
Lindak 6 aste lehenago erositako emaztegai jantzia jarri zuen... lore-koro bat jarri zuen paramentarekin batera... eta lorategian aurkitu zuten bakarrik dantzatzen.
Bere maizterrak anbulantzia bati deitu zion.
Paramedikuei aurre egin zien indar handiarekin... bere ezkontza aldarrikatu zela oihukatuz... eta Ivars bere ezkon-hitza ez zuela bete esanez.
Maizterrari kostatu zitzaion paramedikuak konbentzitzea...
Lindari ezkon-hitza eman ez ziola... eta haluzinazioak zituela betetzen ez zituen aginduei buruz.
Lindaren gurasoei ere sinestea kostatu zitzaien.
Berarekin ezkonduko zinela agindu zenuela esan zigun.
Eta ez diot inoiz ezer agindu!
Maizterra soilik?
Linda psikiatrikotik irten zenean... bere etxera itzuli zen.
Ezin zuen gehiago ikasi.
Nerbio-krisiak bere garunari kalte egin zion.
Hala ere, bere etxean bakarrik bizitzea eskatu zuen.
Ikusiko duzue nola ezkonduko naizen datorren udan.
Bere auzoan zegoen gizon batek... etsipena ikusi zuen emakumearen aurpegian.
Ez dakit zer pentsatzen zuen.
Letonian, harreman sexualak batzutan... emakumeen histeria-krisien sendabidetzat jotzen ziren.
Agian lagundu nahi zuen... edo agian bere tentsioak askatzeko aukera ikusi zuen.
Linda bisitatzen hasi zen bere etxe handi eta bakartian... eta dirudienez harreman sexualak izan zituzten...
Linda haurdun geratu baitzen.
Bozkarioz zoratzen zegoen!
Haurdun egotea oraindik arrazoi ona zen... norbait ezkontzera behartzeko.
Baina gertatu zen gizonak... dagoeneko emaztea eta bi alaba zituela.
Eta, desleiala izan arren, zintzoa zen bere familiarekin.
Ez zen inola ere dibortziatuko.
Egin behar duzu eta egingo duzu.
Behartuko zaitut.
Gau eta egunez, Linda ohean esartzen zen, kontzentratuta.
Ziur zegoen gizon bat berarekin ezkontzealortzeko boterea zuela.
Bekokia izerdiz bete zitzaion ahaleginagatik.
Baina ez zen ezer gertatu.
Altxatu zen eta gizonaren emazteari aurre egitera joan zen.
Alde egiten utzi behar diozu.
Maiteminduta gaude eta haurdun nago.
Neu ere haurdun nago.
Ezan zuen andreak eta atea danbateko batez itxi zuen.
Lindak bere emaztegai soineko zuria jantzi zuen... eta astiro dantzatu zuen lorategian.
Auzoko batek, kezkatuta, anbulantziari deitu zion.
Linda berriro ikusi nuenean bere alaba 5 urte zituen.
Oso neska argia zen... eta bazekien bere amaren egoera mentala noiz zen ona... eta noiz ez zituen pilulak hartu.
Eta garrantzitsuena... desiatzen zuena lortzen zekien... anbulantziari deitzeko mehatxua eginez.
Lindak edertasuna eta bere aurpegiaren distira galdu zituen.
Konturatzen zen batzutan... fantasia eta errealitatea desberdintzen ez zekiela... baina, nork egin dezake benetan?
Psikiatrikoetatik etengabe igarotzen ari zen... eta bere bizitza egunero hartzen zituen piluletan oinarritzen zen.
Bere asmoak?
Bere ametsak?
Bere gurariak?
Dena desagertu zen.
Inork ez daki zehazki... noiz hasi zen nire lehengusina txikia Irbe ahotsak entzuten.
Lotsatia zen eta ez zuen bere buruari buruz hitz egiten... inork ez zekien zer gertatzen zen bere bizitzan edo bihotzean... edo, kasu honetan, bere belarrietan.
Irbek musika ikasten zuen eta nahiko ona izan arren... bi urte bakarrik eman zituen kontserbatorioan... non talentua zuten gazteek... gaitasunak hobetzen baitzituzten... giro profesionalean sartu baino lehen.
Arrazoi ekonomikoengatik utzi zuen beharbada.
Sobietar Batasuna urte batzuk lehenago erori izan zen... eta eskolak matrikulak ordaintzea eskatzen hasi ziren.
Irberen gurasoek ezin zuten ordaindu... eta gerrikoa estutu beharrean...
Irbek musika klaseak ematen dirua irabaztea erabaki zuen.
Desamodioak ere egon behar izan zuen... bestela, zergatik joango zen Rigatik... gustatzen zitzaion hiria, hiri txiki eta itsusi batera joateko... institutuko umeei musika irakastera?
Ahotsen kontua kasualitatez atera zen... bere ahizpa nagusiarekin eduki zuen elkarrizketa batean.
Ahizpa babeslea zen eta ez zuen gaia alde batera utziko.
Beno, bai.
Ahotsek egunero gidatzen naute.
Adibidez?
Adibidez: zoaz bainugelara, itxi atea... eta ebaki zainak.
Bere ahizpari ilea laztu zitzaion.
Baina ez zuen lasaitasuna galdu.
Eta zergatik ez duzu egin?
Bizar-xafla altxatzen dudan unean... ahotsak barrezka hasten direlako eta esaten dute...
"txantxa zen".
Nire konfiantza probatzen dutela uste dut.
Zergatik entzuten diezu?
Nigatik gauza onak egin dituztelako.
Behin kaleko alde batera egiteko esan zidaten... honela... berehala!
Eta, egin nuenean, auto bat pasatu zen... ni egon izan nintzen toki beretik!
Bere ahizpa behin eta berriz esaten zionez...
Irbe psikologo batengana joan zen.
Une hartan, Letonian kimikarik gabe arimak sendatzen... zekiten adituak agertzen ari ziren.
Baina, dirudienez...
Irberen ahotsek psikologoari zer esan jakin zuten... erabat normala zela iruditzeko.
Oso ahots azkarrak izan ziren.
Ez du inolako arazorik.
Esan zion psikologoak ahizpari.
Ez ekin, utz ezazu bakean.
Zuk paranoiaren aurkako tratamendu bat egin beharko zenuke... nire iritzia jakin nahi baduzu.
Bere ahizpari kezkatzen zitzaion Irbe bakarrik bizi zela.
Bakarrik gosaltzen zuen, bakarrik jaten zuen... eta oso gutxitan hitz egiten zuen norbaitekin telefonoz.
Ahizpak Irbe bisitatu zuen berriro... bere ahotsen mezu berriren bat zegoen jakiteko.
Baina Irbe lasai eta atsegin zegoen.
Mendazko te bat prestatu zuen eta biek edan zuten... gaileta zati birrinduekin batera.
Agur esatean, Irbek bere ahizpa besarkatu zuen.
Bere gorputzaren beroa... usain gozoa, haurrena oraindik... bihozkada sentimendu lauso batek inguratu zuen ahizpa.
Ohikoa dena baino segundo bat gehiago besarkatu nau?
Atean geratu da zerbait esan nahi zuelako... edo plan bat zuelako begi eder eta gozo horien atzean?
Bere ahizpa joan bezain laster...
Irbek errezelak itxi zituen.
Aulki bat hartu zuen eta gainera igo zen... eta errezelen barra ondo finkatuta zegoela egiaztatu zuen.
Sendoa zirudien, 60 eta 80 kilo arteko pisuari eusteko gai.
Gero soka hartu zuen... ahotsek burdindegian erosteko esan ziotena... eta korapilo ezin hobea egin zuen.
Sokaren beste punta errezelen barrara lotu zuen.
Soka-lasterrean sartu zuen burua eta... leiho-ertzetik jauzi egin zuen.
Hurrengo egunean aurkitu zuten lanean agertu ez zelako... eta bere ahizparen dei frenetikoek atezaina konbentzitu zutelako... pisu txiki eta ordenatuan sar zedin.
daude etorkizun handiko emakume gazte bati... horrelako gauza bat egingo lioketen ahotsak?
Behin batean, autobus geltoki batean landan... oso emakume zahar bat ikusi nuen bere mundu zoriontsuan murgilduta.
Begiratzen niola konturatu zen eta irribarre egin zuen.
Bai, musika entzuten dut.
Beste inork entzun ezin duen irrati bat entzutea bezala da.
Munduko musikarik gozoena eta zerutarrena.
Ai, kutuna, zuk entzutea izugarri gustatuko litzaidake!
Eta isilean kantatzen jarraitu zuen, burua mugituz... berak bakarrik ezagutzen zuen musikaren erritmoari jarraituz... eta irribarre etereoenarekin irri eginez.
Zer egin zuen atsoak musika zoragarri hori merezitzeko... bizitzen hasi zen gazteak... suntsipen nahia zuten ahotsen aurrean amore eman zuen bitartean?
Ez dut inoiz jakin zein izan zen nire diagnostikoa.
Psikiatrikoan aztertu ninduen eta nire tratamendua... eraman zuen medikuak, esan zidan diagnostikoa hain txarra zela... non inoiz ez nintzen irakaslea izateko... edo ardurazko beste edozein lanpostu bat betetzeko gai izango.
Epaia esan gabe... elbarri mentala nintzela esan zidan.
Nire gurasoek medikua erosi zuten... eta berak hasierako diagnostikoa aldatu zuen... zerbait bigunagoa jarriz... gutxienez ikasketak amaitzeko aukera izan nezan.
Ezin izango duzu berriz ibili eta hitz egin... pilula arrosa, hori eta berde horiekin gabe.
Aurreikusi zuen medikuak.
Zure historia ikusi nuen.
Esan zidan urte asko geroago nire ahizpa albaitariak.
Burutik eginda zaude.
Ez diegu senideei kontatu ez genuelako zu baztertzerik nahi.
Baina orain, Miranda, Linda eta Irberen ondoren... ez dut uste isiltzea hain garrantzitsua denik.
Beharbada ona izango litzateke mundu guztiari kontatzea... genetan zer duten jakin dezaten.
Esaidazu zer den.
Eskizofrenia.
Ongi.
Eskizofrenia zer den norbaitek baleki bezala.
Edozer eta dena izan zitekeen eskizofrenia.
Eta zein diagnostikoagatik ordezkatu zuen?
Maniako-depresiboa.
Garai hartan, maniako-depresiboek... liburuekin eta pertsona batzuekin trata zezaketen.
Ez duzu uste gure gurasoen eroskeriak... hainbeste aldatu bazuen diagnostikoa... mediku horrek berriz aldatu ahal izan zuela beste eroskeriagatik?
Nire ahizpak zeharka begiratu zidan.
Ez pentsatu inola ere normala zarela.
Psikiatrikoaren sotoetan... dokumentu mediko ofizial bat dago eta bertan... eskizofrenikoa zarela jartzen du, laztana.
Zurekin egindako hiru elkarrizketa... luze daude, bete zenituen frogak... eta ospitalean eman zenituen hiru hilabetetan erregistratutako... grafikoak zure jarrerakin.
Zoratuta egoteko diseinatu zintuzten.
Supermerkatuaren kutxan nago... anana bat, oilasko izter organikoak... eta bihi osoko arroz pakete bat erosten... nire barruan sentsazio arina baina ezaguna sentitzen dudanean.
Bularraren hondoan orratz bat sartuko balidate bezalakoa da... bihotzaren azpian.
Hau berriro ez!
Hastear dago eta ez nago prest.
Inoiz ez nago prest.
Ez da nire eguneroko pentsamenduen zarata zuria... nire familia edo lagunei... zerbait txarra gertatuko zaiela... eta zer egitekorik ez dagoela... alferrikako kaka zati bat naizela... munduko gizakirik gogaikarriena naizela... eta egiten dudan guztia mingarria... eta aspergarria dela besteentzat... nire burua urkatzea lasaigarri bat izango litzatekela gizakientzat... izan ere, urkatzea, urkatzea, urkatzea... badirudi ezin dudala urkatzearen pentsamendutik ihes egin!
Ez, ez naiz ari eguneroko pentsamendu horiei buruz... horietan uharri arriskutsu eta uretako haitzez betetako... uretan dagoen itsasontzia bezala nabigatzen dut.
Nire bizitzako ohiko aldea da eta badakit nola moldatu... ur uher horietan.
Hau ezberdina da.
Urtean behin edo bitan... harira etorri gabe, arrazoirik gabe... orratz txiki bat sartzen zait barruan... eta eragiten duen mina handitzen doa... puxika erraldoi bat bihurtu arte... eta nire gorputz ez hain txikia edo ahula bereganatu arte.
Puxika hau hutsik dago... baina bere ertzak nire arima arrailtzen duten... ehunaka sastakai bezalakoak dira.
Sei aste luzeetan zehar... sentitzen ditudan gauza bakarrak hutsa eta mina dira.
Nire eraikinaren sarrerara heltzen naizenerako... mina oso handia da eta ezin dut arnasarik hartu.
Ia ezin diet erosketako poltsei eutsi.
Kaixo!
Esaten du nire auzoko atseginak igogailutik irtetean.
Zer moduz zaude?
Nire begikotasunari ohituta dago... eta ez diot huts egin nahi orain.
Faltsua naizela sentitzen dut, itxurati bat.
Eta zu, zer moduz?
Espero dut nire auzokoa ez... konturatzea begiak zuri ditudala... betiko begitasuna sentitzen ez dudala... jasan ezin dudan zerbaitek harrapatu nauela... ezkutatzen saiatzen naizen min jasanezina... nire arazoak entzuteko ordaintzen ez diodan... jendeari erakusteaz lotsatuta.
Minaren pisua hain handia izanda... beste pertsona batengan sostengua bilatzen badut... agian nirekin batera ere eramango dut.
Eta ez dute horrelakorik merezi.
Barneko mina gero eta handiagoa da.
Orain nire larruazalak bakarrik mugatzen du.
Minak erabat harrapatu nau.
Etxean sartzen naizenean... eta erosketak estalkiaren gainean uzten ditudanean... prest nago eta mina gelditzeko zernahi egin nahi dut.
Desioz begiratzen diot sukaldeko aizto bati.
Aspaldi... lagunen zigarroak nire eskuetan itzaltzen nituen... barneko min hau min fisikoarekin estaltzeko.
Baina orain zaharragoa naiz eta ikasi dut... larruazala erretzea zure eromena indartzea dela... ez bere aurka borrokotzea.
Ez dago egin dezakedan ezer.
Aurre egin behar diot.
Pasatu egin behar dut... sintomak, sukarra eta minak pairatu behar ditut... denborak senda ditzan esperoz.
Xelebrea dena zera da... immunitaterik eskuratzen ez dudala gaixotasun pasarte honen ostean.
Pendulu bat balitz bezala kulunkatzen itzultzen da.
Pilula arrosak, berdeak eta horiak gogoratzen ditut... nire mediku letoniarrarentzat hain garrantzitsuak zirenak.
Ez ditut pilula horiek hartzen.
Nire mina bigunduko lukete, jasangarriago bihurtuko lukete.
Pilulen burko bigunak nire existentzia inguratuko luke... eta ikuspegia desitxuratuko luke.
Nire ikuspegia da... zentzutasuna eta eromenaren arteko lerro estuan ibiltzea... oreka ahul bat mantenduz.
Nire mina txikitzen bada, agian erokeriara jotzen dudala... ahaztu eta erabaki bat hartuko dut... pertsona arruntek bakarrik har dezaketen horietakoa.
Ez dut hutsik egiten.
Nire ametsak betetzen ahalegintzen naiz.
Ez naiz ez puta ez bohemio bat... ez dut gehiegi edaten eta ez dut drogarik hartzen.
Nire komunitatearen kide errespetagarria naiz.
Artista naiz.
Hori da egiten ari naizen lana.
Bizirik jarraitu behar dut osatzeko.
Nire auzokoaren atea jotzen dut.
Begiak argiztatu zitzaizkion.
Berak sukaldean 15 plater... prestatzen dituen bitartean... ni egongelako mahai batean esertzen naiz... kolorezko kartoi mehe batetik...
"40" jartzen duen kartel bat mozteko.
Bere senarrak 40 urte beteko ditu... eta hau urtebetze-festa bat da berarentzat.
Ebakitzen ari naizen kartoi mehea ez du garrantzirik...
Eguzki Sistemarekin aldenduta... bihar zakarrontzira bota eta ahaztuko dute.
Baina gaur jendearekin lotzen nau.
Gonbidatuak heltzen doazen heinean... jakak uzteko tokia eta edaritegia non dagoen erakusten diet.
Nire mina estaltzen duen mozorroaren muskuluak mugitzean... aurpegi bihurtzen da berriro.
Adeitasun eta maitasun sentsazioek minaren zati bat arintzen dute.
Partikula txiki bat naiz gizateriaren masa handian.
Horren jakinaren gainean egoteak eta beste pertsonei laguntzeak... sukaldeko aizto batekin zainak ebakitzetik salbatzen naute.
Victor Hugoren idazlan guztiak irakurtzen ari nintzen... bigarren aldiz nire amak atea zabaldu zuenean.
Baina, ama, zati interesgarrienean nago!
Liburuak itxaron egingo du.
Liburua hasperen batekin utzi nuen... eta, umore txarrez, senideak ikustera joan nintzen.
Jendearekin hitz egitea denbora galtzea zela uste nuen.
Ez zirudien liburu on batek ematen duen plazerra eman zezaketenik... eta ez zuten liburu baten pertsonaiek zuten... nortasun interesgarri bera.
Gainera, nire bakartasunetik... senidez betetako egongela batera... igarotzea zirraragarria zen beti... ur hotzetan murgiltzea bezala.
Baina uretan sartzen nintzenean, laster berotzen ziren.
Zurrumurruak... auzokoei buruzko esamesak... entzuteko istorioak eta... aztertzeko pertsonaiak zeuden beti.
Ahalegina egin behar nuen bakarrik.
Nire amak eginarazi ninduen ahalagina.
Beti eskertuko diot... irten eta jendearekin hitz egiteko ohitura ematea.
Istorioak kontatzen dituen jende bizidunaren ahotsak... zuk bakarrik entzun ditzakezun ahotsek kontatzen dituzten... istorioetatik oso ezberdinak baitira.
Bizirik eta osasuntsu egoteak eguneroko ahalegina eskatzen du.
Lo geratu baino lehen fantasia bat daukat... nire aiton-amonen etxetik pasatzen naizela... 1949ko apirilaren egun hodeitsu batean.
Nire amona Anna erabat jantzita ikusten dut... sakon txikiko ibaian.
Garai horretan 40 urte zituen arren, askoz zaharragoa dirudi.
Ertzeraino korrika egiten dut eta ur hotzetan sartzen naiz... eta hanketan eta sabelean ziztadak sentitzen ditut.
Bira ematen du eta aurpegia malkoez beteta dauka.
Asko kostatzen zaio arnasa hartzea.
Hurbiltzen naiz eta besarkatu nahiko nuke... baina inoiz ez dugunez elkar ezagutu, ia ezezagunak gara.
Gainera, nire familia ez da besarkatzearen zalea.
Espero dut, besarkadarik gabe ere... axola zaidala nolabait jakitea.
Tori, hartu hau.
Nire poltsikotik sei harri astun ateratzen ditut... hiru esku bakoitzean... eta eskaintzen dizkiot har ditzan.
Sartu poltsikoetan eta etzan ibaiaren hondoan.
Azaltzen diot.
Ergela zara!
Esaten du, eta negar egiteari uzten dio.
Harriak hartzen dizkit.
Hori egiten badut, ito egingo naiz!
Eta harriak botatzen ditu... bata bestearen atzean, ibaian urrun.
Benetako gertakarietan oinarrituta.
Pertsonaia batzuk fikziozkoak izan daitezke.
Nire familiari eskainita.
"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
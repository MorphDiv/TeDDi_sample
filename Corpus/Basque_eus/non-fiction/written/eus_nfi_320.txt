# language_name_wals:	Basque
# language_name_glotto:	Basque
# iso639_3:	eus
# year_composed:	NA
# year_published:	1999
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Lehenik kendu bartzak zeure burutik eta gero zorriak neretik.
- Jesusek atorra kentzen du...

...lehenaren aitzinean belaunikatzen da eta hautsez betetako bere hankak garbitzen ditu atorrarekin.
Ni ez naiz Eliza Ofizialeko Jesus poliziak onartzen dituena, edo bankariak epaileak, borreroak, ofizialak, eliza buruak, politikoak eta gainerako jende boteretsua.
Ez naiz zuen Superizarra.
Itxizak aho zikin hori!
Igo hadi honat, aho-haundia.
Ez naiz hizlari ona beharbada zuetakoren bat Kristoren bila dabil.

Kristo tolerantea zelako eta norbaitek aurka eginen balio ez lioke ixiltzeko aginduko.
Ez, Berak ez zuen "ixil hadi" erran.
Berak zigorra hartu zuen eta beraien aurpegi nazkagarriak astindu zituen!
Hara zer egin zuen Berak zu, zerri inutila!
Eta zuetako bakarren batek aditu nahi badit zain egon beharko du zabor zikin hau joaten den arte.
Zita onartzen badidazue:
"Bere ekintzengatik ezagutuko duzue." Hori da balio duena.
Munich, Elisabeth karrika 3
Egunon, Herzog jauna.
Urte askoan, Von Der Recke jauna.
Gure inbasiorako prest egonen zaretela espero dut.
Badakizue etxe honek erranahi oso berezia duela neretzat.
Amarekin eta bi anaiekin bizi nintzen hemen, 13 urte nituela fonda ttiki eta pobre xamar batetan.

50. hamarkadan.
50. hamarkadan 13 urte nituen eta bitxia da
Klaus Kinskirekin bizitu nintzela hemen hiru hilabetez.
Bai.
Pisu berdinean pentsioko nagusia bizi zen, Klara Rieth.
65 urtez goitiko emakume adindua zen, ilegorria, artista familia batetik zetorrena eta aktore behartsuengatik errukitzen zena.
Denbora hartan, Kinski hurbil bizi zen altzaririk gabeko ganbara batetan.
Hostoz betetzen zuen belaunetaraino ailegatzen zitzaizkion arte.
Artista gosetu baten itxura zuen.

Postariak deitzen zuenean
Kinskik larrugorritan ireki, sinatu eta desagertu egiten zen hostoen artean.
Non izan zen hori?
Gorresstraae karrikan.

Hemen bizi zelarik arropa erabiltzen zuen?
Bai, baina berehala izutzen zituen denak.
Hemen zortzi talde bizi ziren.
Komunean giltzatu zuen bere burua...
- Orain hor dago, ertzean.

- Ate bat zegoen...

Ikus dezakegu?
Eta...
Hemen ezkerrean.

Orain komuna haundiagoa da.
Hemen gure ama bizi zen nerekin eta nere anaiekin.
Lau ginela, alegia.
Hemen gelak zeuden.
Pobreak ginen eta gure ama onura ekonomikoaren garaian burua altxatzen saiatu zen.
Baina oso zaila izandu zen.

Kinskik komun honetan itxi zuen bere burua bi egun eta bi gauez.

Amorru eraso batzuetan den-dena txikitu zuen.
Bainuontzia, komuna.
Gero tenis raketa batetatik iragazten ahal zen dena.
Pentsaezina zen, ez bainuen uste inor gai izan zitekeenik 48 orduz amorru bizian egoteko.
Azkenean polizia deitu zuten, baina bakean utzi zuten.
Eta... bera zerbitzuaren gelatxo honetan bizi zen.
Utziko didazu?
Segi, faborez!

Eta hemen bat, bi, eta hiru gela ttiki.
Hemen seguraski pareta zegoen.
Eta sarrera bat.
Korridorea hemendik zihoan.
Eta hementxe zen Kinskiren gela.
Ohe bat bakarrik sartzen zen eta mesanotxe bat.

Behin, bazkari orduan, soinu arraro bat entzun nuen, suposatzen dut Kinski lasterka etorriko zela korridore guztian barna.
Eta leherketa baten soinuarekin atea hegaka atera zen gelaren barnekalderantz.
Abaila hartuta haren kontra salto egin behar izan zuen.
Eta bera zutik jarri zen, mugimendu zoragarri batekin.
Bere onetik irtenda eta aurpegia zurbil.
Adurra zuen ahoan eta mugimendu hau egiten zuen, zerbait erortzen zela zirudien.
Atorrak ziren.

Kantuan ardo kopak xehetzeko gai zen.
Eta oktaba oso altuetan oihukatu zuen, "Klara!"
"Zerria!"
Atorrak ez omen zeuden ongi lisatuak.
Hemen musutruk bizitzen uzten zion Klarak eta jatera ematen zion.
Arropa garbitzen zion.
Behin kritiko bat gonbidatu zuten jatera.
Kinski labur-labur ateratzen zen antzerkilan bat ikusia zuen.

Kinski bikain eta aparteko aritu zela idatziko zuela.
Berehala, Kinskik bi patata eta mahai-tresnak bota zizkion aurpegira.
Mugimendu azkarra izan zen.

"Ez naiz bikain aritu!"
"Ez naiz aparteko aritu!"
"Monumentua egiteko moduan egon naiz!"
"Garai bat markatu dut!"
Oroitzapen oso gogorrak dira.
Etorkizunean berekin lan eginen nuela, 5 luzemetrai eginen nituela berekin, nere orduko aukeretatik kanpo eta orduko pentsamenduetatik kanpo zegoen.
Hemen bizi zelarik aktore formakuntza zuen edo ez zuen sekula izan?
Autodidakta zen.

Sinesgaitza.

Egia erran trebatu eta prestatu asko egin zuen.
Arras gizon prestatua.

Bere olerki emanaldietarako prestatua zuen.
Baina beranduago alde batera utzi zuen.
Hemen bizitu nintzen berekin eta banekien zer nuen esperoan berekin lan eginez gero.
...kresala, fosforo kiskalgarria altan dagoen tximinoaren pixan sugearen pozoian, sorgin zaharren adurretan zakur zirinetan eta komunzuloko ur nazkagarrietan otso-eme esnetan, idi behazunetan eta gainezka egindako komunetan salda horretan egosiko dituzu difamatzaileak.
Ehizatzeari utzi zion katu baten garunetan zakur amorratuen hortzei darien adur tantetan tximino pixarekin nahasita, sagarroiari erauzitako arantzetan zomorroak igeri dabiltzan euri barrika batean arratoi hilak eta ultzeradun lohietan gauean dirdir egiten duten apo landareak zaldi muki eta kola beroan,
salda horretan egosiko dira difamatzaileak.
Peru, Urubamba erreka bazterretik doan trenbidea.
Kinskiren eta nere zoriak uztartu zituen erreka.
Gure bideetatik oinez ibili nahi nuen berriz.
Gure lehen filma "Agirre, jainkoaren kolera" izan zen.
Hemen hasi zen.
Nere seigarren filma zen eta 28 urte nituen.
Nere gidoia Kinskiri bidalia nion.
Bi gau beranduago goizeko hiruetan hots egin zidan.
Hasieran ezin nuen ulertu gertatzen zena.
Oihu zatiak entzuten nituen soilik hariaren bestaldean.

Ordu erdiko oihu saioaren ondotik uler zitekeen gidoiarengatik emozioz betea zegoela eta Agirre izan nahi zuela.
"Agirre" errodatzean bi arazo izan genituen.
Bat aurrekontua.
Gaur egun harrigarria zait 370.000 dolarrekin soilik pelikula grabatu izatea.
Inork ez zuen lagundu nahi.
Eta gainera gehitu behar zaio urtetan inork ez zuela pelikula ikusi ere egin nahi.
Bigarren arazoa Kinski zen.
Hona zergatia.
Berak Jesusena egiten zuen bira eten berri zuen.
Berlingo kirol palazioa bezalako plaza handitan antzeztu zuen.
Publikoak bere amorrua ikusi nahi zuen bakarrik.
Trufa egiten zioten.
Amorru erasoak izaten zituen eta oihu egiten zuen.
Eta errodajera iritsi zenean Jesus baztertua eta trufatua zen.
Hainbertze barneratua zuen paper hura non bizitzen segitzen zuen.
Zaila zen berekin solastea Jesus bailitzan erantzuten zizulako.
Lehen momentuan antzeko interpretazio gehiago egin zituen.
Francois Villon bezala, tunako poeta pobretua.
Eta Dostoievskiren idiota bezala.
Baita beranduago Paganini bezala ere.
Gainera, bazuen harek gidoiarekiko sorgintze moduko bat filmaren berezko formaz desberdina zen moduan hasten zena.
Gidoian bazen eszena bat 5.000 metroko garaierako glaziar batetara hurbiltzen ari zen zerri zerrenda erraldoi bat, alturak zorabiatuak eta bertigoak nahasiak.
Beranduago, konkistatzaile eta abenturazalez osatutako armada espainol handi baten zatia zela agertzen zen, haiekin batera
800 edo 1000 indiarren laguntza zeramatela.
Hori dena kendu egin zen.

Dendak eta lumazko lo-zakuak zituen, pioletak eta eskalatzeko tresnak.
Naturaren arriskua bizi nahi zuen.
Naturaren kontzeptu arras berezia zuen ordea.
Oihanean ez zuen eulitxarik egon behar eta ezin zuen euririk egin.
Denda batean sartu genuenean, han, arbolaren azpian, euria hasi zuen.
Eta busti egin zen.
Beraz lehen gauetik izan zituen amorru erasoak.
Biharamunean palmera hostoz korapilatutako teilatua eraiki genuen lau makilen gainean, bere denda estaliz.
Baina hori ere ez zitzaion erosoa iruditu.

Machu Picchu hotelera aldegin zuen.
Orduan hotel bakarra zegoen, 8 gelakoa.
Inguruan ez zen deus ere.

Indiar nano bat bizi zen hor, konkorduna eta 9 semealaben ama.
100 edo 150 akuri ere bazituen, jateko.
Gauez nere gainean ibiltzen ziren eta ez nintzen eroso sentitzen.
Indiarrengana aldatu nintzen.
4.600 metroko goi-lautadan bizi ziren 450 indiar sartu genituen ikuilu handi honetan.
Jakin beharrekoa da 100 kilometroko erradioan ez dagoela inon ostatu hartzeko batere aukerarik.
Eta hantxe egiten nuen nik lo beraiekin.
Errodajea hasi baino bi egun lehenago kaos haundia zegoen.
Kaosa kontrolatzen saiatu nintzen.
Bi egun gelditu gabe lanean aritu nintzen eta egunsentian ordubete egin nuen lo.
Trena irtetera zihoanean ernatzeko erran nien.
Baina nitaz ahaztu ziren.
Eta bapatean beldurtu nintzen.
Trena ateratzen entzun nuen.

200 bat metro egin nuen trenaren atzetik lasterka.
Oinutsik harri hoiek zanpatuz, hankak odoletan nituela trenaren estribo bat harrapatu nuen eta bertara igo ahal izan nuen.
Beharbada nere bizitzako errodaje egunik garrantzitsuena izandu zen.
Goi honetara iritsi nintzenean, lanbro lodi bat zegoen eta dena goibelez beteta.
Euria gogotik ari zuen.
Gehienez ere 30 metrora ikusten ahal zen.
Atzeko mendia lainopean ezkutatua zegoen.
Laino grisak bertzerik ez zen ikusten.
Ikaragarrizko kaosa zegoen.
Eta horrez gain Kinskiren problema haundia etorri zen, bi alderdi zituena.
Batetik,
Kinskik ikusi zuen hemen paisaiaren barnean puntu bat gehiago izanen zela soilik, eta ez akzioaren erdigunea.
Bere haserre aurpegiarekin lehen planoan egon nahi zuen, armada guziaren aurrean.
Saiatu nintzen esplikatzen bera ez zela espedizioko gidaria izanen, Pizarro baizik,
Gonzalo Pizarro.
Zaila izan zen atentzioa ez zegoelako beregan ez zen irudi horren erdigunea.
Bigarrenik, paisaiari buruz arras iritzi kontrajarriak genituen.
Berak Machu Picchu osoa nahi zuen tontorra hemen lehen planoan.
Horrela eginen zuen Hollywoodek paisaia honekin.
Irudiarentzat erabiltzen den atzekalde bikaina.
Publizitatean hala agertzen da, edo postaletan.
Baina nik paisaiaren zati zehatz bat nahi nuen giza-pasio guztia eta drama agertuko zuena.
Berak ez zuen ulertu.

Hau da, ia giza ezaugarriak dituen paisaia bat.
Kinskik gainera aipamen xelebre bat egin zuen, mundu hontako paisaia interesgarri bakarra giza aurpegia zela.
Orduan plano hartatik atera nuen.
Sentitu nuen plano hori jendearen memorian geldituko zela baita giza aurpegirik gabe ere.
Kinskik amorruz megalomanoa bihurtu nintzela bota zidan.
"Bagaituk bi" erran nion.
Eta azkenan goizeko 11tan zerua argitu zen.
Hemen eskuinean goibelak gelditu ziren eta mirari baten gisan ezkerretik ireki ziren.
Eta jende zerrenda honaraino jaitsi zen.
Errodatu genuenean halako sentsazio arraro eta sakon bat nuen, jainkoak filma hau eta ni neroni bedeinkatuko bagintu bezala eta berriz sekulan ikusiko ez nuen zerbait oso berezia ikusten ari banintz bezala.
Beharbada, erran dezaket egun horretan nere patuaren hondoa ezagutu nuela.
Machu Picchutik 600 metro beherago
Urubamba ibaia Inken gotorlekutik eta ondoko tontorretik pasatzen da.
Sasoi lehorrean arrokak agertzen dira uretik, baina ura 15 metro igo daiteke berehala.
Hau toki bera da uholdea dagoelarik.
Gure erlazio zurrunbilotsuaren metafora bat iruditu zait beti.
Norbait aztoratuta nahi baduzu, bera izan dadila aztoratuta dagoena.
- Plano alua!

Irain bat da!

David Leanek ere egin zuen, eta Brechtek.
- Zuk ere eginen duzu, maitea!

- Ez dut eginen.

Neri bost axola Brecht eta David Leanek egin zutena.
Zergatik egiten zidan hau?
15 urterekin "Haurrak, amak eta general bat" gerraren kontrako filmean ikusi nuen Kinski..
Haurrak frontera eramaten dituen alferez baten papera egin zuen.
Maximilian Schell desertatu nahi zuen maitemindua zen.
Horregatik Kinskik hura tirokatzea agintzen du.
Ez izan beldurrik.

E, zu!

Sasikume hori.
Nerekin zatoz?

Egidazu fabore horixe, arren.
Haurren amek eta soldaduek ordu gutti egiten dute lo.
Egunsentian
Kinski ernatzen dute.

Hain gogor kolpatu ninduen une harek ezen beranduago nere bizitza profesionalean eragin zuzena izanen baitzuen.
Bai, joan beharra dugu.
Harrigarria da nola haunditu dezakeen memoriak halako zerbait.
Hurrengo eszena,
Maximilian Schell hiltzen uzten duenekoa askoz gogorragoa egiten zait gaur egun.
Orain!
- Afusilatuko dute?

Aditu behar diozu, bederen.

Baina hau erailketa bat da!

Posible dut, bai.
Lima.

Iraganeko arrastoengatik Justo Gonzalez aurkitu nuen gida turistiko lez lan egiten duena eta nere zain dagoena.
"Agirre"n espainiar soldaduarena egiten zuen.
Baziren 25 urte ez genuela elkar ikusi.
Otsailak 22.

Gizonek sukarra dute eta eldarnioak hartuta daude.
Zangoen gainean tente egoteko lanak ditugu.
Justo Gonzalez soldaduak nere tinta edan zuen, botika zelako ustetan.
Ezin dut gehiago idatzi.

Hemen ezkerrean dago Justo Gonzalez sukarrak jotako soldadu espainiarraren paperean.
Kinski oso oldarkor ibili zen eszena guzietan eta aldiberean odol hotzekoa eta kalkulatzailea zen.
Eszena batean indiarren etxalde bat erasotzen eta erretzen dugu eta Kinskik estrei erasotu zien gose zirelako janariarekin distraituak zeuden bitartean.
Kolpeka, buruan zauria egin zidan bere ezpatarekin.
Kaskoak babestu ninduen, zorionez.
Baina kolpea hain gogor tira zidan, buruan zauri haundia egin zidala.
Konortea galdu eta odol aunitz galdu nuen.
Zer gertatuko litzaizuke kaskorik gabe?
Bertan akabatuko ninduen kaskorik gabe.
Burua hautsiko zidan.
Nahita jo zuen kaskoan.
Euforiko zegoen beti, oldarkor eta kontrola galduta.
Denak jo zituen.
Eta gero?
Orbain hau utzi zidan, oraindik ikusten ahal da.
Gauetan estrak erlaxatu egiten ginen.
Edan eta kartetan egiten genuen.
Kinski sutan jarri zen horregatik eta oldarkor jarri zen.
Zenbaterainoko gizona zen erakutsi nahi zuen eta haien etxolara hiru bala jaurti zituen.
Barnean 45 gizon ginen estuturik.
Gutariko bat zauritu zuen.
Balak falange bat erauzi zion, hainbertze odol botatzen zuen beldur zela bala gorputzean sartu ote zitzaion.

Estra horrek Araos zuen izena.
Balak teilatua zeharka gurutzatu eta hortik sartu ziren lurrean?
Ez, paretatik egin zuen tiro.
Denak gorroto zituen.

Erdi ero zegoen.
Ez zen normala.
Beti erasokor zegoen eta deabruaren izaera zuen.
Beti zihoan armatuta.
Behin heriotz mehatxua egin zioten.
Ez zuten onartu errodajea amaitu aitzin hanka egin nahi zuela.
Lanaren erdian.

Eta zenbat sofrikario pasatuak genituen?
Urubamba errekan behera, Machu Picchutik egun batzuetako bidaiaren ondotik.
Hemen Pongo de Mainiqueko urjauzien inguru honetan errodatu genituen
"Fitzcarraldo" pelikulako zati batzuk..
Sasoi lehorrean, ura behean dagoela, ez da inongo arriskurik hemen barna.
Kinski ausardia fisikoaren eta koldarkeria fisikoaren arteko nahasketa oso arraroa zen.
Liztor bat ikusi orduko oihuka hasiko zen, moskitera baten eske eta txertoa jarriko zion mediku baten eske.
Bainan ez dut inoiz ahaztuko Pongon behin gertatutakoa.
Toki honetxetan izan zen.
Gure barku erraldoia igo genuen pixkan-pixkan honaraino, beti korrontearen kontra.
Pentsa hemen ura 10 metro goitzen dela.
Hau erabateko kaosa da.
Bi aldetan altzairuzko kableak ezarri genituen barkuak bere indarrarekin eta kableak erabiliz gora egiteko moduan.
11 egun behar izan genituen barkua 500 metroz urjauzien barrualdera mugitzeko.
Orduan ustekabekoa izan genuen.
Ura bertze 3 metro goitu zen.
Barkua lotzen zuten 5 zentimetro lodierako 14 kableak bapatean puskatu ziren.
Barkua zeharka jarri zen eta urperatzen hasi zen, ia erabat okertu zen.
Barkuan sukaldaria eta haurdun zegoen bere emaztea zeuden.
Honek, beldurrak airean, zintzilik zegoen urdaiazpiko bati heldu zion tente mantendu ahal izateko.
Gero denak trufatu ziren beretaz.
Kinskik bazekien.
Hemen tripulaziorik gabe errodatu genuenean barkuak arrokaren kontra jo zuen
eta brankako gila sardina lata bat bezala tolestu zen.
Aingurak metalezko pareta lodia zeharkatu zuen.
Denek zekiten hori, baita Kinskik ere.
Beharbada kamarak eta jendea barkuan sartuta errodatzen ahal genuela pentsatu nuen.
6 bolondres aurkeztu ziren.
Bapatean Kinskik bota zuen:
"Zu barruan bazoaz, ni ere bai.
Zu hondoratzen bazara, ni ere hondoratuko naiz."
Begira, berriz geldi dezakezu... hasieran.
Gramofono orratza da, ezta?
Ez, josteko orratz arrunta da.
Paul, zorte on.
Erortzen bazara, nik hartuko zaitut.
Zer gertatu da?
Pongo.
Pongo.
Pongon barna noraezean goaz!
Errodatu genuenean kolpe oso gogor bat izan genuen kamerako objetiboa hegaka irteten ikusi nuen.

Bizkarrean zeraman kamerak 20 kilo pisatzen zuen eta halako kolpea hartu zuen kubiertaren kontra bi behatz hauek hautsi zituela hemendik.
Izan ziren baita ere Kinskiren senak hutsik egiten ez zuen momentuak eta gehiegikeriez konturatzen zen.
Une hauetan koldarra zen, jainkoari eskerrak.
Izan zen gertakari bat Nanay errekan
"Agirre" filma bukatzen ari ginela.
Berak ez zekien bere testua, bertze auniztan bezala.
Halako momentuetan biktima bat bilatzen zuen.
Bapatean ero baten moduan oihu egin zuen: "Zerria!"
Kamera laguntzaileari: "Irri egin du".
Berehala kaleratzeko eskatzen zidan.
"Ez dut kaleratuko" erran nion.
"Talde guztia joanen da elkartasunagatik".
Bapatean bere gauzak bildu eta txalupa prestatu zuen, alde egiteko prest erabat.
Nik banekien lehenago ere 50 aldiz hautsia zuela kontraturen bat.

Eta hori baino lehen antzokiekin kontratuak hautsi zituen.
Nik banekien bazihoala.
Beregana hurbildu nintzen lasaitasun haundiz.

Orduan gertakaria aldatzen saiatu zen, irudi hobea emateko.
"Hau ezinezkoa da" erran nion
"pelikula gu baino garrantzitsuagoa da"
"eta gure sentimentuak baino garrantzitsuagoa".
"Ez dut onartzen.

Eta berak: "Ez, banoa, orain"
Hemen errifle bat nuela erran nion eta errekaren bihurgunera ailegatu orduko
zortzi bala izanen zituela buruan, eta bederatzigarrena neretzat zela.
Bazuen nahikoa sen jakiteko ez zela broma.
Eroaren pare oihu egin zuen "polizia!"
Polizia-etxerik hurbilena 450 kilometrora zegoen.
Prentsak zabaldu zuen geroztik nik kamararen atzetik errifleaz apuntatzen nuela zuzentzen nuen bitartean.
Hori ez zen horrela, jakina, baina bukaera aldera diziplina haundia erakutsi zuen.
Piztia otzandua zen eta planoaren barnean bere itxura eta toki egokia zuen bere erokeri eta energia egokiak.
Eskerrak ematen dizkiot bere senari eta koldarkeriari.
"Agirre"rena bukaera zoragarria izan zen.
Itsasora heltzen garenean, itsasontzi haundiago bat eraiki eta harekin iparralderantz nabigatu eta Trinidad kenduko diogu Koroa Espainiarrari.
Handik aurrera jarraitu eta Mexiko kenduko diogu Cortezi.
Bai traizio haundia!
Orduan Espainia Berri osoa kontrolpean izanen dugu historia eszenan jarriko dugu antzerkilan bat bailitzan.
Ni, Jainkoaren Kolera neronen alabarekin esposatuko naiz eta berekin sortuko dut gizakiak inoiz ezagutu duen dinastiarik garbiena...
Elkarrekin kontinente osoa menperatuko dugu.
Guk iraunen dugu.
Ni naiz Jainkoaren Kolera nor gehiago dago nerekin?
Ni berekin nengoen.
Elkarren osagarri ginen modu berezian.

Berak ni behar ninduen nik bera bezala.
Jendaurrean ez zuen inoiz onartzerik izan.
Hau ez zuen batere atsegin eta bere biografian, hein haundi batean fikziozkoa dena, nere eta gure arteko erlazioaren deskribapena egiten du.

Herzogez eta bere "ergelkeriaz" mintzo da,
"lotsagabekeriaz, ozarkeriaz, zakarkeriaz, megalomaniaz", talentu eskasiaz", etab.

"Zerrenda luzatzea denbora galtzea litzateke".
Ordea, neregana itzultzen da orrialde bakoitzean.
Burutazio finkoa balitz bezala.
Azken finean pasarte hauen sorkuntzan nik banuen nolabaiteko partehartzea.
Oso zitalak ziren esamoldeak aurkitzen lagundu nion.
Bera hemendik hurbil bizi zen eta elkarrekin pasiatzen genuen maiz.
Batzutan banku batean eseri eta paisaia behatzen genuen, eta arbol honen kontra gelditu eta pentsatzen jarri: "Werner" erran zuen inork ez du liburua irakurriko gauza oso zitalak idazten ez baditut.
Ongi moldatzen garela idatziko banu, inork ez luke erosiko.
Jendajeak beti txarra entzun nahi du.
Orduan hiztegi bat ekarri nuen.
Hitz are basatiagoak bilatzen saiatu ginen.
Aunitz erabili zituen eta haietaz irri egiten genuen.
Baina gorroto eraso aunitz egiazkoak ziren, gu bien aldetik.
Eta hala ere, elkarrekin lanean segitzen genuen.
"Woyzeck" Telk hiri txekiarrean filmatu zen.
Eva Mates Kinskiren laguna zen Marieren paperean.
Bera da Kinskiz ongi bertzerik mintzatzen ez den pertsona bakanetakoa.
Horko arkupean aunitz errodatu zen.
Baita plaza honetan ere, hemen kanpoan.
Kinski "Nosferatu"ren errodajea egitetik ia lehertuta iritsi zen orduko hartan.
5 egun genituen tartean.

Umore oso hauskorra zuen, oso arraroa eta sentikorra.

Nola deskribatuko zenuke?

Hain nekatua egoteak interpretazio paregabea egitera eraman zaitzake.
Bera aktore oso profesionala zen.
Orain arte ezagutu dudanetan profesionalena.
Segur naiz zuk aipatzen duzun hauskortasun hori konszienteki erabili zuela.
Woyzeken papererako opari bat da une oso nekagarri batean suertatzen bada.
Nik erabat errespetatu nuen, baina berak ni ere bai.
Jakinmina nuen halako aktore bereziarekin lan egiteko.
Eta zentrale elektriko baten moduan ezagutu nuen, entxufatzen zara eta moduren batean konektatzen zara.
Badakizu zenbat denbora pasatu den, Marie?
Pentekostesen 2 urte egin zuen.
Eta badakizu zenbat denbora dugun aurretik?
Afaria prestatzera joanen naiz.
Ez zineten aktoreak bakarrik.
- Egia da, bai.

Bai, intuizio haundi bat bezalakoa izan zen.
Bera oso aktore intuitiboa zen.
Baita ni ere.
Eszena batean Woyzeckek Marieri erraten dio:
"Hain polita duzu ahoa, karetxarik gabea."
Eszena errodatu ondoko egunean karetxa txuri bat nuen.
Bizi osoan ez nuen eduki ezpainetan karetxarik.
Eta gero ere ez nuen eduki.
Bera konturatu zen hurrengo egunean eta bere txantxa zakarrekin hasi zen.
Baina ez zuen horrekin zerikusirik.
Moduren batean intentsitate haundia zegoen gure artean.

Ezin dut gehiago deskribatu.
Pelikulan egoera horrela da:
Mariek heldu batekin du erlazio bat eta Woyzeck, dagoeneko zoratuta, susmo hartzeko arrazoiak ditu.
Woyzecken eszena gehienak toma bakarrean errodatu ziren mozketarik gabe.
Egitan zu zara?
Benetan bada zerbait ikusi ezin dudana.
Hain arraro dirudizu, Franz.

Ezin dut ikusi.
Ezin dut ikusi.
Ikusi beharko nuke, nere ukabilekin heldu.
Zer duzu, Franz?

Gizon aunitz pasatzen dira bide honetatik.
Nahi duzunarekin solasten zara.

Hemen... hemen izan zen?
Horrela, zurekin?
Nahi nuke ni izan banintz.
Ezin dut jendea kalera atera dadin eragotzi ezta beraien ahoak etxean utz ditzatela erran.
Ezpainak etxean uztea.
Lotsagarri litzateke, hain dira ederrak baina liztorrei han pausatzea gustatzen zaie.
Eta zuri, ze liztorrek egin dizu zizta?
Bekatu bat, hain zabal eta lodia...

Aho polita duzu, Marie eta ez duzu karetxarik batere.
- Franz, eldarniotan zaude!

Bi begi onek asko ikusten dute eguzkiaren argipean.
Hemen izan zen?

Eguna luzea denean eta mundua zaharra jende asko toki batean edo bestean egon daiteke.
Ez ausartu ni ukitzen, Franz!
Nahiago nuke gorputzean laban bat sartuko bazenit zure eskua nere gainean jartzea baino.
Ez seinaleren bat egon beharko du harengan.
Seinaleren bat egon beharko du harengan.
Gizaki bakoitza amildegi bat da.
Bertigoa ematen du, beherantz begiratzeak.
Inozentzia, bere zeinua grabatua duzu.
Ezagutzen dut?

Ez nuen bere alderdi pribatua ezagutu.
Baina errodaje batean sor daitekeen intimitate apurrean, gurea oso pertsonala eta atsegina izan zen.
Errodajeko azken egunean talde guztiarekin argazkia egin genuen eta ni oso triste nengoen errodajea bukatu zelako.
Bai, negar egin zenuen.
Lehenago joan nintzen negar egin behar nuelako.
Bapatean pausuak entzun nituen nere gibelean eta norbaitek erran zuen:
"Zaude", eta Kinski zen hori.
Besarkatu eta erran zidan:

Hori zoragarria izan zen eta on egin zidan benetan.
Nik behar nuen eta bera hor zegoen.
Hotelera lagundu ninduen eta etengabe besarkatzen ninduen.
Berak bazekien.
Cannesera ailegatu nintzenean eta saria eman zidatenean erratuta beharbada...
Ez, merezita oso.
Nolanahi dela, berak ez zuen deus jaso.
Beregana joan eta galdegin nion:
"Klaus, zer iruditzen sari hau eman didatela?"
Eta berak: "Eva, errodajetik hoteleraino egin genuen paseoan bakarrik pentsatzen dut, hainbertze negar egiten zenuenekoa."
- Nik ere erran nion...

Bera sala hartan zegoen eta txalo egin zidan.
Erran zidan: "Jantzi duzu azkenean soineko zoragarri bat".
Hori ederra izan zen.
Erran nion baita ere zuzenagoa irudituko zitzaidala saria bioi eman izan balizuete.
Alegia, berari ere bai, eta erantzun zidan:
"Zer axola neri doilor horiek?
Zertarako nahi dut nik sari bat?

Eta nik: "Denok dakigu.
Inoiz ez duzu sari baten beharrik izanen.
Sari batek konpromezua jartzen dizu eta merke egiten zaitu.
Hedabide hoien eta zirku guzti honen mailara jaisten zaitu".

Hagitz maitakor egondu zen denbora hartan nerekin.
Musu eman zidan.

Hunkituta eta oso bihotz-ukituta zegoen.
Gure artean halako une asko izandu zen.
Beti egiten zait zaila azaldu behar izatea berak ere giza berotasun haundia zuela, berehala, hartz basati bat bailitzan, indarkerian bilaka zitekela eta ustekabeko neurriko lehertzeetan.
Ez didazu zuk erranen oihu egiten ahal dudan edo ez!
Ipurdia milikatzen ahal didazu.

Pentsatzen ahal duzu baietz!
Ostikoka hautsiko zaitut hitz egiten badidazu!

Eztabaida hau filmaz kanpo grabatu zen eta Walter Saxer produkzio buruarekin izan zen.
Oraingoan, aldatzeko, ez zen nerekin ari.
Pito bat inporta zait nondik sartzen duzun zure adiskidetasun higuina!
Segi zure zaborra egiten!
Zioa hutsala izan zen eta nik ez nuen parte hartu,
Kinski xuabe zebilelako bertze eraso batzuen aldean.
Nik hurrengo toma prestatzen segitzen nuen artean.
- Ongi da, ez dizut gehiago emanen.

- Ez duzu zertan jan beharrik.

Nahi duzuna jan.
Kartzelan baino txarragoa da, astopitoa!
- Zuk erran behar didazu zer jan?

Eroa dago, Lucki.
Kendu paretik kaka hori!
Zerorren kaka jaten ahal duzu!
Eroa!

Zoroa!

Norbaitek aurpegian ostia bat ematea behar duzu zuk.

Oraindik ez dut bukatu zurekin, zerri zikina!
Nola onartzen ahal duzu hau bezalako astopito bat zure produkzioan egotea?
Neretzat ez zara deus!
Hobe duzu gizaki baten moduan portatzea hemen zauden bitartean.
Hau jasangaitza da.
Hi, milikaidak ipurdia, motel!

Zure tokian jarriko zaitugu, merezi duzun tokian, ergela!
Hago ixilik!
Nazkagarria zara!
Istilu hauek indiarrentzat egiazko arazoa ziren, beraiek beren gatazkak arrontean bertze modu batean moldatzen zituztelako.
Hain lerdoa zara ez zarela ondorioetaz konturatzen ere...
Kaka zaharra inporta didate ondorioek.
Badakit!

Edozein modutan, zure kasketak ez zaizkit inporta.
Inor ezin da bizi zerri jan honekin.
Inor ezin da horren ergela izan!
Orduan ez jan.
Ez duzu ulertzen!

- Goazen, utz dezagun.

Ale, uztazue zuek biek, Walter eta zuk Klaus.
Norbaitek izan beharko luke honekin bukatzeko odol hotza.

Pixkat prestatu behar dugu.

Klaus, ikusi nahiko nuke zer duzun burutan.
Kinskiren amorru erasoak hagitz arraroak ziren aktore indiarrentzat.
Bi hauek Machiguengak ziren, baina Kanpa aunitz ere bazen beraien artean.
Beraien artean beti oso doinu apal eta lasaian hitzegiten zuten.
Kontaktuak oso arretatsuak dira.
Ageri zen beldur zirela eta buruak elkarrengana hurbilduz xuxurlatzen aritzeko zirkuluak osatzen zituzten.
Azkenean buruetako bat etorri eta erran zidan:
"Seguraski nabaritu izanen duzu beldur ginela.

Niri zidaten beldurra, hain ixilik egoteagatik.
Badut uste Kinskiren amorru oldarraldiak zentzu batean bere izaera egozentrikoagatik esplikatzen ahal diren.
Beharbada ez da hitz egokia.
Egitan maniako bat zen.
Hau astuna egin zen oso, gatazka oso larriekin, hor erdigunea izateari uzten ziolako.
Ez zen garrantzitsuena.
Behin oihaneko arbolak mozten zituzten langileetako bati suge batek hautsiki egin zion.
Hiru urtetan behin bakarrik gertatu zen, oihanean ehundaka pertsona egonik ere.
Beti oinutsik egiten zuten lan.
Motozerrarekin lan egitean sugeek alde egiten dute, soinuagatik eta gasolina usainagatik.
Eta bapatean sugeak bi aldiz egiten dio hautsiki.

Denetan sugerik arriskutsuena da.
Minutu guttitan bihotza eta harnasa gelditu egiten dira.
Gizonak motozerra bota zuen eta gelditu egin zen eta bost bat segunduz pentsatzen jarri zen.
Motozerra berriz hartu, kanoa baten motorra bezala piztu eta hanka moztu zuen.
Horrek salbatu zuen, gure kanpamenduko medikua 20 minutuko distantziara zegoelako.
Une horretan, Kinski irudi marjinala izatera pasatu zen eta hori jakinik ergelkeriengatik amorratzen hasi zen.
Edo adibidez, honuntza 5 pertsona zekartzan hegazkin bat erori egin zen.
Zorionez denak bizirik irten ziren, baina larri zaurituak zeuden.
Irratiko berriak nahasgarriak ziren.
Kinskik nabaritu zuen ez zutela gehiago beretaz hitz egiten.
Hor amorrutan sutu zen, bere kafea epela zegoelako.
Orduak eman zituen nere aurpegitik oso hurbil oihuka.
Sinestezina izan zen eta nik ez nekien nola ixilarazi.
Azkenerako ideia bat izan nuen.
Hilabeteetan txokolate puska bat gorde nuen etxolara joan nintzen.
Harengatik elkar hilko genuen.
Bere aurpegi parean jarri eta jan egin nuen.
Eta ixildu zen.

Errodajearen bukaeran indiarrek
Kinski hiltzea eskeini zidaten.
Erran zidaten: "Hilko dugu zuretzat?"
Eta nik, "Ez, jainkoarren, errodajerako behar dut.

Orduan errefusatu nuen, baina beraiek serio ari ziren.
Nik nahi izan banu, hilko lukete.
Laster damutu zitzaidan indiarrak geldiaraztea.
Hau da Kinski hiltzea proposatu zuen nagusi haundia.
Hemen argi ikusten da indiarrek
Kinskiri zioten herra.
Eszena honetarako konszienteki erabili nuen.
Kinskik indiarretatik hurbil sentitzen zela erraten zuen, baina ez zen hala.
"Amalurrarekin eta amalurraren semeekin" uztartuta zegoela irudikatu nahi zuelako bakarrik erraten zuen.
Kinski eta nere artean bazen gauza bateraezin bat:
Bere naturaren kontzeptua.
Beti gehiegikeritan ari zen eta uste dut oihanaz kontatu zuen guztia eta nola bizitzen zuen, itxura hutsa zela.
Hau dena erotikoa iruditzen zitzaion, baina ez zen sekulan oihanean sartu.
Hilabeteak egon ginen oihaneko kanpamendu batean, hemen bezala.
Ez zuen pausu bakar bat ere eman oihanean sartzeko.
Behin bakarrik sartu zen, 50 bat metro arbola erori bat zegoen tokiraino.
Argazkilariak lagundu behar zuen arbolari besarkatuta ehundaka argazki egiteko, arbolarekin larrua jotzen zuela itxura egiten zuen bitartean.
Beti garrantzi haundia ematen zien itxurakeria hauei.
Adibidez, mendia bera baino gehiago axola zitzaion goi-mendirako ekipo batekin agertzen zen.
Yves Saint Laurenten bere gerra jantzia gehiago axola zitzaion oihana baino.
Kinski zentzu honetan nahiko ergela zela ere uste dut.
Gure ideien arteko talka
"Fitzcarraldo" grabatzen ari ginela agertu zen argi eta garbi.
Dudarik gabe natura berari desafioa egiten ari gara.
Berak kolpatzen gaitu, kolpatzen eta atzera eginarazten.
Izugarria da, gu baino askoz boteretsuagoa dela onartu beharra dugu.
Kinskik beti dio osagai erotikoez beteta dagoela.
Baina nik ez dut erotismorik ikusten, lizunkeriz beteta ikusten dut nik.
Natura hemen bortitza da, zitala.
Nik ez nuke erotikotik deus ere ikusiko hemen.
Nik bortxakeria, asfixia, itolarria, ikusiko nuke... biziraupen borroka, haunditzea... usteltzea.
Sofrikario haundia dago, noski, baina gure inguruan ageri den sofrikario berdina da.
Arbolek sufritzen dute... txoriek sufritzen dute; nik ez dut uste txoriek kantatzen dutenik, oinazez lehertu baizik.
Inguratzen gaituena hurbilagotik begiratuz, bada nolabaiteko armonia bat... erailketa kolektibo eta zanpatzailearen armonia.
Hau erraten dudanean, oihanari begirunez beteta erraten dut.
Ez dut gorrotatzen;

Baina nere arrazoibide egiazkoenaren kontra maite dut.
Onarpen arraro bat ere bazen gure artean baita bere amorru erasoen erdian ere.
Batzutan berak bazekien, agian modu arin batean, orain beharko genuela bere amorru erasoetako bat.
Auniztan probokatu egiten nuen, komentario gutxiesgarri bat egiten nion, lehertuko zela jakinik.
Eta banekien ordu terdiz oihu egin behar zuela.
Ahotik adur zuria atera arte egiten zuen oihu.
Lehertua zen.
Hauetxek ziren, "Agirre"n adibidez,
Agirreren erokeria errebeldea argitara ateratzen ziren momentuak.
Nik banekien doinu oso leunak eta arriskutsuak atera behar zirela.
Berak bertze modu batean ikusten zuen.
Kinskik Agirre amorruz eta oihuka ikusi nahi zuen, jainkoaren gorrotoaren aitzinean traidore haundi gisa agertuz.
Uste dut bere barnean ulertzen ninduela eta bazekiela zirikatu eginen nuela eta lehenik bere amorru erasoa izanen zuela eta gero errodatuko genuela eszena.
Ni naiz traidore haundia.

Zuetako edozein, desertzioan pentsatze hutsarekin, 198 zatitan puskatua izanen da.
Eta gero hankapean hartua bere hondarrak paretak margotzeko bakarrik balioko duten arte.
Arto ale bakar bat hartzen duen edozein... ur tanta bat gehiago hartzen duen edozein 155 urtez giltzapetua izanen da.
Nik, Agirrek, txoriak arboletatik hilik eror daitezen nahi badut txoriak hilik eroriko dira arboletatik.
Ni naiz Jainkoaren Kolera.
Zanpatu nuen lurrak ni ikusi eta dardaratu eginen da.
Niri segitzen didanak, eta errekari, izenik gabeko aberastasunak irabaziko ditu.
Baina desertatzen duenak...
Kinskik batzuetan egitan uste zuen ni erotuta nengoela.
Baina ez da egia, sano nago, klinikoki sano.
Bera, ordea, zerbaitetaz ari zen.

Zerbait oso lehergarria.
Badakit ez naizela inoiz erotuta egon, beharbada oso errabiaturik bai, bere etxeari su ematea planifikatzen ibiltzeraino.
Bere zakurraren zaintzak bakarrik eragotzi zuen.
Hala ere, distantzia mantendu arren, une egokian elkar bilatu genuen berriz.
Coloradoko Telluride jaialdian egin genuen topo.
Ordurako bagenituen hiru filma elkarrekin grabatuak.
Denbora batean ez genuen elkar ikusi eta poztu ginen nik duela gutti hil egin nahi izan nuen arren.
Baina berak ere egiten hil nahi ninduen.
Berak ere hil nahi ninduen.
Ez dut ezagutzen, ez dut sekula ikusi, ez dut beretzat inoiz lanik egin.
Pozten nau zu ezagutzeak.

Lehenagotik ezagutzen zenuten?

Guda-tokian bakarrik.
Bizitzaren guda-tokian.
Eroa dago, eroa, horregatik egiten dugu lan elkarrekin.
Bertze gisan ez genukeen sekula elkarrekin deus eginen.
Zergatik egiten duzue lan elkarrekin?

Eta ni ere bai, horregatik.
Jende eroaren konbinazio perfektua da.
Posible dugun tokirarte ailegatzen gara.
Horregatik ez dut hau berari errateko beharrik ere:
Ez gelditu ni hondoratu baino lehen.

Ezin dituzu zuzendu egitan gertatzen diren gauzak, barregarria da.
Horri deitzen diot nik talentua, zuzendari batek horrela zuzentzen duenean.
Bere baitan ikus dezaket, konketako uraren baitan ikus daitekeen bezala.
Eta badakit zer dagoen han, mugitu daiteke, eta badakit zer lortu daitekeen han dagoen energia bere "erokeria" edo nahi duzun bezala deitzen ahal diozun horretan.
Eta nola ernatuarazi, nola biziarazi.
Horregatik sentitzen da seguru elkarrekin lan egiten dugunean; berak badaki bere gaitasun harrigarriak biziarazi ditzakedala kamera baten aitzinean.
Nosferatu

Nere sarrera zakarra barkatuko didazu.
Drakula Kondea naiz.
Ezagutzen zaitut.
Jonathanen egunerokoa irakurri dut.
Zurekin egon zenetik, bere bizitzarenak egin du.
- Ez da hilko.

Hiltzea ezustean harrapatzen duenarentzat krudela da, baina heriotza ez da dena.
Krudelagoa da ezin hil izatea.
Nahi nuke zure eta Jonathanen artean dagoen maitasunaren parte izatea.
Mundu honetako deusek ezin du deuseztatu, ezta jainkoak ere.
Ez da aldatuko, ezta Jonathanek gehiago ezagutuko ez banindu ere.
Nik dena alda dezaket.

Maitasun gabezia da oinazerik zitalena.
Salbazioa gure baitatik dator soilik.
Eta lasai egon zaitezke pentsaezinak ere ez nau geldiaraziko.
Nik Kinski deitzen diot nere buruko ile-urdin bakoitzari.
Tarteka bere falta somatzen dut.
Ez beti, baina batzuetan neretzat bizirik dirau.
Uste dut garrantzitsuena dela berak beti baldintzarik gabeko profesionaltasun giroa sortu zuela.
Argiaz kexatzen zen beti eta aldaketak nahi zituen, eta uste dut...
Gogoratzen dut Iquitosen Bill Roseren posta bulegoan grabatu genuenekoa.
Zerbait gaizki zebilela konturatu zen.
Beti bezala bere ispilua nahi zuen eta beti bezala arrazoi zuen.
Inoiz ez zuen erran zerbait gaizki zebilela egia ez bazen.
Eta konturatzen zen baita ere filmatzen ari ginen 25 pertsonetako batek xuxurlatu edo zerbait egiten bazuen...
Bai, bai, segituan izaten zuen amorru erasoa.
Hau zen berak erakusten zuen ia animalia itxurako gauza bat.
Zerbait berezia ikasi dut berarekin, zerbait fisikoa.
Beranduago Kinskiren torlojua deitu nion.
Kamara atzetik egindako sarrera bat da.
Zeharka sartzen bazara irudian, kamara aldera begira, tentsioa falta da.
Bera tripodearen ondoan jarri zen hanka giratuz eta modu honetan gorputzak torloju batek bezala sartu behar du irudian.
Zu bazina kamera, bera hemen egonen litzateke, ondo-ondoan eta irudian torloju baten moduan sartuko litzateke.
Tentsio misteriotsu eta nahasgarri bat du honek.
Ale, jo ezazu zerbait gizonentzat.
Egin izan du, gogoan dut, han goian plataforman, aldiberean helikopteroarekin errodatu genuenean.
Denak zeuden plataformaren gainean eta berak egin egin zuen.

Nekez sinetsi dezaket.
Hor dago Ucayali.
Pongo das Mortes gainetik erreka guzia gure esku dago.
Banekien, trenarentzat tunel bat eraikiko dugu.
Ez.
Barku hori mendiaren gainetik arrastaka eramanen dugu.
Eta indiarrek lagunduko gaituzte.
Nola eginen dugu hori?
Behiak ilargiaren gainetik salto egin zuen modu berean.
Batzutan hitzik gabe ulertzen genuen elkar animaliak komunikatzen direnean bezala.
Hain ongi ulertzen genuen elkar paperak trukatzen ahal genituela kasik.
Lehenik Jason Robards izan zen Fitzcarraldo eta Mick Jagger hemen zegoen.
Errodatzen hasi eta Robards hagitz eri jarri zen,
EEBBetara eraman behar izan genuen eta medikuek ez zioten itzultzen utzi.
Beraz, ezin dudanez maitalerik aurkitu azken egun hauek pasatzeko... bilauren bat aurkitzeko intentzioa dut, eta egun hauetako plazer ezezagunak gorrotatu.
Wilbur, zu zara nere gizona, behin betiko.
Opera bat nahi dugu Iquitosen!

Ez duzue zuen arimetan musikarik entzun nahi?

Eliza hau itxita egonen da hiri honek opera antzokia izan bitartean.
Opera antzokia nahi dut.
Nere opera antzokia nahi dut!
Opera bat nahi dut!
Eliza hau itxita egonen da hiri honek opera antzokia izan bitartean.
Nere opera antzokia eraikiko dut!
Opera eraikiko dut!
Opera bat nahi dut!
Banekien ezin banuen bera eduki papera eta izaera aldatu beharko niola.
Nik egin beharko nuen Fitzcarraldo.
Jainkoari eskerrak, ez nuen egin behar izan
Kinskik egin zuen.
Jenio bat ari zen lanean eta pozten naiz.
New Yorken ikusi nuen eta itzel egondu zen.
Ni leher egina nintzen eta berak txanpain botila ireki eta erran zuen:
"Beti jakin izan nuen ni izanen nintzela Fitzcarraldo.
Ni naiz Fitzcarraldo eta zu ez, zu baino askoz hobea naiz."
Bistan da arrazoi zuela.
Eta hona ekarri nuenean eta lurra hain piko ikusi kakalarria sartu zitzaion eta pentsatu zuen, Jainkoarren, hau ezin da egin.

Hain zuzen, guzti honen gainetik
Amazoniako lurrunezko barku bat mugitzea izan zen kontua.
Ikusten horko amildegi gorri hori?
Bai, ikusten dut.
Hor izan behar du!
Ongi, ezin dugu urrutirago joan edo hondar-gune baten gainean bukatuko dugu.
Malda horrek ezdeusa irudi lezake baina nere patua izanen da.
Bitxia da berak orduan eragin txarra zuela proiektuaren jarraipenaren gainean.
Oroitzen naiz uholdeetan hemen nengoela egun guztia ibaiari begira, nola igotzen eta igotzen ari zen
eta bapatean ordezkaritza bat agertu zen
Kinskik bidalita.
Te bat ekarri zidaten eta zera erran:
"Lasaitu gaitezen, eta pentsa dezagun zer egin."
Eta nik: "Zer nahi duzue, hemen lasai dagoen bakarra ni naiz."
Kinskik nere erokeriaren aurrean babestu nahi izan ninduen.
Horrela pertsonarik indartsuenak ere bazterrean utzia ninduen.
Denek abandonatu ninduten.
Aste luzeetako bakardadea hagitz zaila izan zen neretzat, beharbada zailena.
Ez zen inor nere alde eginen zuenik.
Inor hartan sinistuko zuenik.
Inor.
Arimarik ere.

Eta... barkua mugitzen hasi zenean motorraren esfortzu mekaniko ikaragarri batzuen ondoren, bapatean, Kinskik aukera bat ikusi zuen eta bere berotasun guztia eta energia jarri zuen istorio hartan.
Ni zapuztuta nengoen lehenago parte hartu ez zuelako.

Balio zuen bakarra pantailan ikus zitekeena zen.
Bultza indartsuago!
Ezin dut sinetsi... badoa!
- Mugitzen da!

Kontuz!
Neretzat aktore zoragarria izan zen.
Eta hainbertze gustatzen zaidan transformazio ahalmen hori du.
Hagitz zaila izandu zen.
Oroitzen naiz, pelikula zurekin errodatu behar nuenean, kolega guztiek erran zidaten:
Ene Jainkoa, ezin duzu Klausekin lanik egin!
Berekin ezin da lanik egin.
Zeharo joana dago.
Ero bat.

Bazuen aunitz maite nuen gauza bat:
Atsegina zen eta halako berotasun eta umore bat zuen zurekin.
160 filmetan ez zuen irririk ere egin.
- Badakit.

- gizon atsegina eta abegikorra zen.

Kasik lotsatia zen zurekin.
Oso lotsatia zen, bai, oso lotsatia.
Eta...
Behin ere ez zidan gauza itsusirik erran.
Alderantziz, oso zuzena, oso goxoa, ohar ttikiak idatzi ohi zizkidan, politak, nere gelan
aurkitzen nituenak.

Gogoratzen naiz gauza askoren beldur zela.
Eta gogoratzen naiz hotelean elkarrekin jaten genuen tokian, alkohol botila bat ekarri ohi zuela eta alkohola botatzen zuen nonahi, plateretan, basoetan etab...
- Garbitzeko.

Ezin zuen eraman...
- Ezin zuen...

Berehala eskuak alkoholarekin garbitzen zituen.
Michael Jacksonek bezala, pixka bat.
Barku benetan haundi batentzat nere dirua ez da aski izanen.
Lortuko duzu.
Oroitzen naiz behin animalia ttiki batekin errodatu genuela gela batean.
Erabat erotu zen animalia ttiki hau ukitu behar zuelako.
- Oroitzen?

Ohiuka hasi zen kameraren aurrean.

Logelan izan zen.
Ukitu behar zuelako zera hau...
- Ozelote gazte bat zen.

- Eta oso ederra.

Kamera itzali eta segundu guttira oihuka hasi zen.
- Zorionez.

Zorionez.

Oroitzen naiz gauero
Amazoniako errodajetik itzuli ginenean eta zu horrelako liburu ttiki batekin itzuli zinen.
- Eguneroko bat, bai.

Zuk dena idazten zenuen.
Zuretzat.

Baztertua sentitzen zelako.

Bai.
Idazten nuenaren beldur zen.
Justuan.

Gogoan dut.
Zure liburuaz oroitzen naiz.

Nere letra normala da, baina tamaina mikroskopiko batera ttikitu nuen.
Oso arraroa da.
Ezinezkoa zen.
Uste dut argitaratu duzula.
Ez, ez dut sekula argitaratu.

Ongi gogoan dut egin zenuen argazkiaz eta gero egin zenuen koadroaz.
Hemen dago.

Ikusten da une lasaiak ere izandu genituela.
Oroitzen naiz bapatean aldartea aldatu zitzaiola.
Bapatean zerbaitek min eman zion.
Bapatean oihuka hasi zen.
- Bai, une batetik bertzera.

Polaritate hori argitara atera zen behin eta berriz.
Bai.
Hau gure kartela bihurtu zen.
Hauxe zen kartela.
Inork ez zuen uste barkua mendian zehar mugitu genuenik.
Eta zuk frogatu egin duzu.

Uste dut hau dela benetako txuri-beltzeko froga, baita paperean ere.
Metafora haundia da.

Hemen, bai.
"Cobra verde", bukaera.
Klauseri eszenan nola laster egin behar duen erakusten diozunean.... gizon albarrituaren aurrean, bai.
Polioa zuen gizon bat erabili zenuen filmean.
- Eta guk...

Askotan paperak trukatu genituen.
Nik ere egin ahalko nuen.
Seguraski.

Horixe zara eta.
Hau gustatzen zait.

Bai eta erakutsi nahi zizun.
Han zaude zu 800 gerlari indiarren armada zuzentzen.
Bai.

Beti megafoniarik gabe, bozgorailurik gabe.
Kinski ere oso fisikoa zen.
Baina beste modu batean.

- Nik mantendu behar nuen.

Hau izan zen zure lana... ederki moldatu zinen.
Elkar osatzen dugu nik masak antolatzen nituelako eta berak magnetikoki erakartzen.
Irudi honetan ageri da.
Hor erregearen kontrako erreboltaren buru egiten du, energia ikaragarri honekin, berak zuen energia ero harekin.
Piton sakratua atera dute tenplutik.
Itzuli behar dugu.

Ergelkeriak.

Alde egizak paretik!
Harrapazazue!
Zaude hor.

"Cobra Verde" esklabuzaleak ihes egin nahi eta hiltzen den eszena hau izan zen elkarrekin errodatu genuen azken eguna.
Kinski bere onetik kanpo zegoen.
Erabat emana zegoen
"Paganini" bere pelikulara eta nere filmean oso giro ezkorra sartu zuen.
Horregatik iruditu zait beti arraroa.
Kinski urtetan tematu zen nik "Paganini" zuzendu nezan, baina nik uko egin nion beti, bere gidoia ez zitzaidalako gustatzen.
Azkenean, berak bakarrik egin zuen filmea.
Ez nuen gure kolaborazioarekin jarraitu nahi izan.
Gure bideak bereizi ziren.
1991n bere etxean hil zen
San Frantziskoko iparraldean.
Leher egin zuen.
Hutsaldu balitz bezala.
Hainbertze intentsitate jarri zuen eszena honek bakarrik
hustu egin zuela.
Errodajearen hasieran egin behar nuen.
Kasu honetan itzali egin zen.
Kometa bat bezala.

Errauts bilakatu zen.
Nik horrela sentitu nuen eta berak antzeko zerbait errana zuen.
Erran zuen: "Ezin dugu segitu, izateari utzi diot"
Batzutan berriz besarkatu nahiko zintuzket, baina ametsetan ari naiz bakarrik, gure filme zaharretan ikusi dudalako.
Lagunak gara, irri egiten dugu beti horrela izan balitz bezala.
Hala ere, bikotea egiten dugu.
Elkarrekin hondoratzeko prest egon ginen.
Oihanean elkarrekin ikusten gaitut, barku batean.
Mundu guztia gurea zen.
Badirudi Klausek hegan egin nahi duela.
Ez nuen konturatu behar izanen bere arima zela hegan egin nahi zuena?
Eta pinpilinpauxa batekin ikusten dut, oso leun, oso xuabe.
Izaki ttikiak ez du berarengandik bereizi nahi eta harengan konfidantza du.
Batzutan iruditzen zait Klaus bera pinpilinpauxa bihurtzen dela.
Eta gure artean zegoen guztia desagertzen da.
Eta dena dago ongi.
Nere buruak aurka egiten badit ere, nere barruan zerbaitek erraten dit horrela oroitu nahiko nukeela berarekin.
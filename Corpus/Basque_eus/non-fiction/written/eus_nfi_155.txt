# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2015
# mode:	written
# genre_(broad):	non-fiction
# genre_(narrow):	prepared speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	NA
# copyright_long:	NA
# sample_type:	whole
# comments:	P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016), http://www.opensubtitles.org/

"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
Bazen behin...
Ella izeneko neska bat.
Ez zuen mundua zen bezala ikusten, baizik eta izan zitekeen moduan, magia pixka bat izanez gero.
Laztana!
Bere gurasoentzat, printzesa bat zen.
Egia da, ez zuen titulurik, ez kororik, ez gaztelurik, baina agintzen zuen bere erresuma txikian.
Erresumaren mugak, etxea eta basoa inguratzen zuen zelaia, han bizi izan ziren bereak hainbat belaunaldiz.
Antzara jaunarekin... eta animalia-familia osoarekin.
Utzi txikitxoei bere zatia.
Ez dugu tripako mina izan dezazula nahi.
Gus-Gus, etxeko arratoia zara, ez lorategikoa.
Ezta, Jacqueline?
Eta ezin duzu Antzara jaunaren janaria jan.
Ezta, ama?
Oraindik pentsatzen duzu ulertzen dutela esaten diezuna?
Ez al da horrela?
Bai.
Uste dut animaliek entzun eta hitz egiten digutela, arreta egiten badiegu.
Horrela ikasten dugu ongi zaintzen.
Eta nork zainduko gaitu?
Amabitxi maitagarriak, jakina.
Eta haiengan sinesten duzu?
Guztian sinesten dut.
Orduan, neuk ere bai.
Ella!
Non daude nire neskak, nire neska ederrak?
Non daude nire altxorrak?
Ellak bere falta izugarri sentitzen zuen.
Baina bazekien beti bueltatuko zela.
Zer moduz?
Hazi zara!
Zer da hori?
Hau?
Zuhaitz batetik zintzilika zegoen.
Agian zeozer egongo da barruan.
Bai polita.
Frantsesez, papillon esaten zaio.
Nirekin dantzatu nahiko zenuke, andereno?
Ai.
Zapaltzen nauzula!
Dantzatuko dugu?
Tximeleta txikia.
Joan behar zuen moduan zebilen dena.
Bazekiten zoriontsuak zirela bizi ziren moduan bizitzeagatik, elkar hainbeste maitatzeagatik.
Erregea naizenean, dilly, dilly, zu erregina izango zara.
Izpilikua berdea da, dilly, dilly, izpilikua urdina da.
Maitatuko nauzu, dilly, dilly, neuk zu maite zaitut eta.
Baina mina edozein erresumara heldu daiteke, oso zoriontsua bada ere.
Eta Ellaren etxera heldu zen.
Sentitzen dut.
Eskerrik asko, doktore.
Oso latza izango zen.
Zatoz.
Ella.
Ella, laztana.
Sekretu bat kontatu behar dizut.
Sekretu honi esker, gaindituko dituzu... bizitzan agertzen zaizkizun oztopo guztiak.
Gogoratu ezazu hau beti.
Eskuzabala eta ausarta izan.
Gozotasun handiagoa daukazu zure hatz txikian... pertsona gehienek gorputz osoan baino.
Eta boterea dauka, uste duzun baino gehiago.
Benetan.
Eskuzabala eta ausarta izan zaitez.
Hitz ematen didazu?
Hitz ematen dizut.
Ongi.
Ongi.
Eta...
Laster joan beharko dut, maitea.
Barka nazazu, mesedez.
Jakina barkatzen zaitudala.
Maite zaitut.
Maite zaitut, laztana.
Maite zaitut.
Denbora igaro ahala, mina oroimen bihurtu zen.
Barnean, Ella oraindik betikoa zen.
Amari hitz emandakoa gogoratzen zuen.
Eskuzabala eta ausarta izan.
Bere aita, aitzitik, zeharo aldatu zen.
Baina garai hobeen zain zegoen.
"Eta handik etxera.
Eta nire emaztea eta biok abesten, pozarren.
Eta inoiz gizon zoriontsuagoa izan bazen, ez dut ezagutzen".
Amaitu da "Pepys jauna" gaurkoz.
Amaiera zoriontsuak gogoko ditut, eta zuk?
Nire gogokoenak dira.
Normala da.
Ella...
Erabaki dut beharbada... atal berria hasteko garaia dela.
Bai, aita?
Gogoan izango duzu aspaldian, nire bidaietako batean, sir Francis Tremaine ezagutu nuela.
Bai.
Ehun-merkatarien gremioko maisua da, ezta?
Zen.
Gixajoa hil egin da, zoritxarrez.
Bere alarguna, emakume ohoragarria, bakarrik dago orain, baina bizitzaren lorean dago oraindik.
Esatearen beldur zara.
Baina ez zara zertan.
Ez horrela zoriontasuna lortzen baduzu.
Bai.
Zoriontasuna.
Uste duzu hau azken aukera izan litzatekeela... berriz gerta zitekeela uste ez banu ere?
Jakina baietz, aita.
Zure amaordea baino ez da izango.
Eta bi ahizpa zoragarri izango dituzu konpainia egiteko.
Eskuzabala eta ausarta izan.
Bai argala!
Eta espartzu-ile hori!
Oso atsegina.
Pozten nau zuek ezagutzeak.
Bai ile polita...
Zuzen zaude.
Bere baserria erakutsi nahi digu.
Lucifer.
Bere amaordea izango zenak... aiurri biziko eta gustu fineko emakumea zen.
Hark ere bazekien mina zer zen.
Baina oso ongi ezkutatzen zuen.
Ez zenidan esan zure alaba hain ederra zenik.
Guztiz zor dio...
Bere amari.
Horixe.
Zergatik dio amak hau zoragarria dela?
Ixo.
Zenbat denbora darama hemen zure familiak?
200 urte baino gehiago.
Eta ez dute apaintzeko denbora izan?
Isil zaitez, Anastasia.
Benetan diozula pentsatuko dute.
Ellaren amaordeak, emakume animotsuak, erabaki zuen bizitzak eta barreek etxera bueltatu behar zutela.
Izugarria zara, baroi.
Zoria neure alde dago berriz ere.
Hara, zeure festa propioa daukazue.
Jacqueline, Teddy, Matilda, Gus-Gus tripontzia.
Hara.
Zer...?
Baina zertan ari zara, Lucifer?
Jacqueline nire gonbidatua da, eta debekatuta dago haiek jatea.
Tira, katuentzako janari asko duzu.
Andreek elkarri lagundu behar diote.
Festa galtzen ari zara.
Besteak bezalakoa izango da, ziurrenik.
Egunsentian banoa, El.
Iritsi berri zara.
Joan behar duzu?
Hilabete batzuk besterik ez, laztana.
Atzerritik zer ekartzea nahi duzu?
Zure ahizpek... zure ahizpaordeek itzalkinak eta parpailak... eskatu dizkidate.
Zer nahi duzu zuk?
Bidaian zure sorbalda ukitzen duen lehen adarra.
Nahi bitxia da.
Bidaia osoan zehar gorde beharko duzu, eta orduan nitaz pentsatuko duzu ikusten duzunean.
Eta bueltan ekartzean, zeuk ekarriko duzu.
Eta hori da benetan nahi dudana.
Zu bueltatzea.
Edozer gertatzen dela ere.
Egingo dut.
Ella, kanpoan naizen bitartean, atsegina izan zaitez zure amaordearekin... eta zure ahizpaordeekin, batzuetan... zailak badira ere.
Beti nire zati bat utziko dut, Ella.
Gogoan izan.
Eta zure ama ere hemen dago, ikusi ez arren.
Leku honen bihotza da.
Bere falta sentitzen dut.
Eta zuk?
Izugarri.
Eta nire itzalkina!
Nire larmintzerako!
"Larruazal" esan nahi du, ez badakizu!
Agur!
Agur, Ella!
Maite zaitut!
Baita nik zu ere!
Agur!
Ella, maitea.
Bai, amaorde.
Ez nazazu horrela deitu.
"Andrea" egokiagoa da.
Jantzi gehiegi dituzu, ez dago niretzako lekurik!
Txikiagotu zaitez, beraz!
Anastasiak eta Drisellak logela partekatu dute beti.
Kutunak eta maitagarriak dira.
Edo are hobeto, desagertu zaitez!
Gustatuko litzaizuke, e?
Begiak aterako dizkizut!
Logela pixka bat txikia iruditzen zaie.
Nirea handiena da, zuk aitarekin partekatzen duzunaren ondoren.
Agian partekatu nahi izango dute.
Ideia bikaina!
Zu bai atsegina.
Joan naiteke...
Ganbarara.
Hori da.
Ganbarara?
Bai.
Aldi baterako, gainerako logelak apaintzen amaitu arte.
Ganbara polita eta zabala da, eta iskanbila eta trabengandik urrun egongo zara.
Are erosoago egongo zara tramankulu hauek guztiak eramanda.
Entretenitzeko.
Beno...
Inork ez nau eragotziko hemen.
Kaixo, Gus-Gus.
Tira, Gus-Gus, egin dezakezu.
Hemen babesten zarete...
Dirudienez, baita ni ere.
Ongi.
Hori akabua da.
Gure ahizpatxoa, pipiekin hizketan!
Bai atsegina.
Katurik ez, ahizpaorderik ez.
Ahizpa leloa daukagu.
Neuk bi ditut.
Hori entzun dut.
Abestu, urretxindor goxoa...
Egun on, Tom!
Abestu, urretxindor...
Eskerrik asko.
Egun on.
Eskerrik asko, Ella anderenoa.
Ez horregatik.
Ella!
Goizeek ez zien ongi egiten Ellaren ahizpaordeei.
Eta ez ziren trebeak etxeko lanetan.
Egia esan, ez ziren trebeak ezertan.
Amorosa eta bere neska ziren, eta "hey", eta "ho".
eta "hey no ni no", eta artasoro orlegitik igaron ziren.
Amoros goxoek maite dute... udaberria.
Amoros goxoek maite dute... udaberria.
Isil zaitez.
Ellarentzat, bere aitaren gutunak kontsolamendu handia ziren.
Asteak hilabete bihurtu ziren, baina egunero jasotzen zituen... bere pentsamenduak urrutiko lekuren batetik.
Ella anderenoa, posta-diligentzia!
Baina egun batean, iluntzean...
John bordaria?
Ella anderenoa.
Zure aita da, andereno.
Gaixotu zen bidaiatzen ari zenean.
Zendu da, andereno.
Joan da.
Amaierara arte, zutaz baino ez zuen hitz egiten.
Eta zure amaz.
Hau emateko eskatu zidan.
Eta nire parpailak?
Eta nire itzalkina?
Lur jota gaude.
Nola biziko dugu?
Eskerrik asko.
Oso latza izan behar du zuretzat.
Hain zuzen ere, nola biziko zuten?
Aurreztu behar zuten.
Ellaren amaordeak zerbitzariak kaleratu zituen.
Bere amaordeak eta ahizpaordeek... erabiltzen zuten.
Azkenean, Ella hartzen zuten, ahizpatzat baino, mirabetzat.
Eta lan guztia bere gain hartu behar izan zuen.
Baina ongi zegoen, minaz adigabetzen baitzuten.
Gutxienez, hala zioen bere amaordeak.
Eta bere alabak eta hura pozarren zeuden...
Ellari adeigabetasun ugari emateaz.
Beren alde, Ellarekin janaria partekatzen zuten...
Soberakinak, egia esan.
Bere lagunak urriak ziren.
Hobeto esanda, bere lagunak oso txikiak ziren.
Hor zaudete.
Afaldu nirekin.
Baina lagunei bere bihotza irekitzen zien.
Eta besoak.
Zuen mahaia.
Noizbehinka, eguna amaitzean, ganbara hotzegi zegoen gaua pasatzeko, eta sutondoan etzanda lokartzen zen... hotzik ez pasatzeko.
Uste nuen gosaria prest egongo zela.
Badago, andrea.
Sua kitzikatzen ari naiz.
Hemendik aurrera, deitu dena amaituta dagoenean.
Nahi duzun moduan.
Ella, zer daukazu aurpegian?
Andrea?
Tximiniako errautsak dira.
Txukundu zaitez.
Edo tea errautsez beteko diguzu.
Ni ezin nintzateke horren zikin egon.
Mari Zikin!
Mari Errauskin!
Horrela deituko zaitugu.
Neskak...
Zuek bai azkarrak.
Norentzat da hau?
Norbait ahaztu al dugu?
Nire lekua da.
Gehiegi iruditzen zait gosaria prestatzea, zerbitzatzea eta gurekin esertzea.
Ez zenuke nahiago dena amaitzean gosaltzea, Ella?
Edo esan beharko nuke Mari Errauskin?
Mari Errauskin.
Ezizenak ahalmentsuak dira, aztikeriak bezala.
Eta, bat-batean, bere amaordea eta ahizpaordeak... errauts eta lanezko izaki benetan bihurtu zutela... iruditu zitzaion.
Geldi, geldi!
Mugi!
Azkar, edo ehizatuko zaituzte!
Mugi!
Beharbada ona izan zen bere ahizpaordeak ankerrak izatea.
Basora ihes egin ez balu, agian ez zukeen printzea ezagutuko.
Geldi, mutiko!
Mantsoago.
Andereno!
Eutsi!
So, so!
Ongi al zaude?
Bai, baina izugarri beldurtu duzu.
Nor?
Oreina.
Zer egin dizu... atzean horrela ibiltzeko?
Aitortu behar dut ikusten dudan lehen aldia dela.
Zure laguna al da?
Ezaguna.
Oraintxe ezagutu dugu elkar.
Begietara begiratu nuen.
Hark ni begiratu ninduen.
Eta oraindik gauza asko geratzen zitzaizkiola sentitu nuen.
Hori da guztia.
Andereno, nola deitzen dizute?
Horrek ez dio axola.
Ez zinateke bakarrik basoan sartu behar.
Nola deitzen dizute?
Ez al dakizu nor naizen?
Zera...
Kit deitzen didate.
Nire aitak, gutxienez, umore onean dagoenean.
Eta... non bizi zara, Kit jauna?
Jauregian.
Nire aitak lana irakasten ari dit.
Ikastuna zara?
Nolabait esanda.
Hori ongi dago.
Ongi tratatzen zaituzte?
Ziurrenik merezi dudana baino hobeto.
Eta zu?
Hala nola.
Sentitzen dut.
Ez da zure errua.
Ziur zurea ezta ere.
Ez dago horren gaizki.
Ziur beste batzuk askoz okerrago daudela.
Besterik gabe... eskuzabalak eta ausartak izan behar dugu, ezta?
Bai.
Zuzen zaude.
Horixe da uste nuena.
Ez diezaiotela minik egin.
Egiten dena izateak ez du esan nahi egin behar denik.
Zuzen zaude berriz ere.
Orduan... bakean utziko duzu, ezta?
Bakean utziko dut.
Eskerrik asko, Kit jauna.
Hemen dago, berorren...
Jarraitu beharko dugu,
Kit jauna.
Esan dizuet.
Banoa.
Berriz zu ikustea espero dut, andereno.
Baita nik zu ere.
Neska polita ezagutzen duen lehen gizona dirudizu.
Ez zen "neska polita".
Tira, bai, neska polita zen, baina askoz gehiago zegoen.
Zer jakin dezakezu?
Ama ikusi bezain laster jakin zenuela esan zenidan.
Edonola ere maitatuko zenukeen.
Ez nukeen inoiz ikusi... ez zitekeelako egokia izango.
Eta nire aitak esaten dizudana esango zidakeen, eta kasu egingo niokeen.
Zer moduz?
Berorren gorentasuna...
Ahaztu ezazu.
Horrenbeste denbora behar badu azaltzeko, badakit.
Aita...
Guztion patua da, seme.
Zatoz.
Berandu helduko gara.
Eta puntualtasuna... printzeen adei-legea da.
Berorren gorentasuna, erregea!
Bere aitak hitz egingo zion basoko jarrerari buruz.
Ez da berorren kontua, Duke Handia.
Berorren kontuak nire kontuak dira, gorentasuna.
Ezin zaio oreinari ihes egiten utzi.
Egiten dena izateak ez du esan nahi egin behar denik.
Edo horrelako zerbait.
Phineus maisua, pintzelean maisua, zain dago.
Ezkongai itxura eman, Phineus maisua.
Ezkongai egokia erakarri behar dugu, kasurik egiten ez badit ere.
Atsegin egiten saiatuko naiz, berorren gorentasuna.
Baina ezin dut miraririk egin.
Mihise zoragarria, Phineus maisua.
Eskerrik asko.
Arteaz jakingo balu bezala.
Beraz, erretratu hauek... atzerrira joango dira... boteretsuak eman nahi duzun dantzaldira etor daitezen?
Oso ohitura maitatua da.
Emaztea aukeratuko du.
Liluragarria.
Ezkondu behar badut, zergatik ez landako gazte zintzo batekin?
Nolako armada dauka landako gazte zintzo batek?
Nola sendotuko du erresuma?
Estatu handien arteko erresuma txikia gara, gorentasun.
Eta mundua arriskutsua da.
Entzun, mutiko.
Erresuma eta zu ziur egotea nahi dut.
Ados, aita.
Baldintza bat daukat, ordea.
Mundu guztiak jaso dezala gonbidapena, ez soilik nobleziak.
Guztiok pairatu ditugu gerrak.
Zer uste duzu?
Atsegin egingo lioke herriari?
Nire ulermena gainditzen du, berorren gorentasuna.
Baina ongi egingo lidake dibertsio pixka bat.
Akordio batera heldu garela uste dut.
Herriarentzako dantzaldia... eta printzearentzako printzesa.
Pausu bat norabide onean, nire iritziz.
Ez dizugu eskatu.
Jaitsi nazazu, Sanson.
Ez daukat ezta kuxin bat ere.
Zoruan nago.
Baina angelua ezinhobea da.
Ez du itxura onik.
Batere ez.
Zergatik geratzen zara hain gaizki tratatzen bazaituzte?
Nire gurasoei hitz eman nielako... hain zoriontsuak izan ginen lekua maitatuko nuela.
Gure etxea maite zuten... eta orain ez daudenez, haien izenean maite dut nik.
Neure etxea da.
Isilik!
"Jakinarazten da... gaurtik bi astera... jauregian ospatuko dela... dantzaldi erreal bat.
Dantzaldi horretan, antzinako ohituraren arabera, printzeak emaztea hautatuko du.
Horrez gain, printzearen eskakizunaren arabera, jakinarazten da erresumako dontzeila guztiak, nobleak zein plebeioak,
gonbidatuta daudela.
Hala agintzen du gure errege nobleak".
Barkatu, andrea.
Ella Kit ikastuna ikusteko irrikaz zegoen.
Eta bere ahizpaordeei, printzea ezagutzeko irrikaz.
Hau berri zirraragarria!
Lasaitu zaitezte.
Entzun adi.
Zuetako batek printzea maitemindu behar du.
Horrela ordainduko dugu zulo honetara heltzean... egin dugun zorra.
Neu, printzesa?
Edo, hobe esanda, ni... printzesa?
Albistea eman duzu, zergatik zaude oraindik hemen?
Zoaz ziztu bizian hirira, eta esan jostunari... hiru soineko eder egiteko.
Hiru?
Zu bai burutsua.
Zer diozu?
Nitaz gogoratzeagatik.
Zutaz gogoratzeagatik?
Hirugarren soinekoa harentzat dela uste du.
Zeure onerako askonahiegia zara.
Nire laguna ikusi nahi dut, hori besterik ez.
Argi gera dadila.
Soineko bat Anastasiarentzat.
Beste bat Drisellarentzat.
Eta beste bat niretzat!
Pariseko erara.
Ez daki zer esan nahi duen.
Jakina badakidala zein den Pariseko era.
Eta ni prest egongo naiz.
Ongi, ados.
Listo.
Eta orain, zoaz.
Neska guztiak joango dira printzearengana.
Heldu jostuna gainezka egon aurretik!
Esaidazu zer esan duen.
Nik frantsesez dakit, ez italieraz.
Sentitzen dut.
Ehizatik dago horrela.
Neska asko dago.
Baina bere izaera, bere gozotasuna...
Ez du ahizparik izango, ezta?
Ez dakit.
Ez dakit ezer hari buruz.
Berorren neska misteriotsua beharbada dantzaldira etorriko da.
Horregatik ireki ditu ateak, ezta?
Kapitaina.
Herriaren onerako da.
Hau arinkeria nirea.
Eta etortzekotan... zer?
Printzea dela esango dio.
Eta printze batek nahi duen emaztea hautatzen duela.
Bai, "ja".
Nire aitak eta Duke Handiak printzesa baino ez dute onartuko.
Basoko neska berorrek dion bezain zoragarria bada, agian iritziz aldatuko dute.
Dantzaldiko eguna heldu zen.
Eta erresuma osoa... zain zegoen, adi-adi.
Zure erregina izatea nahi duzu?
Estuago.
Estuago!
Estuago!
Ongi.
Liluragarria, ahizpa.
Berdin.
Lehiatu beharko gara printzearekin ezkontzea lortzeko.
Baina ezin dugu elkarren arteko sentimendu txarrik egoten utzi.
Jakina ezetz, ahizpa maitea.
Ez zintuzkedan pozoituko dantzaldira joan aurretik.
Ezta nik zu gurditik botako jauregirako bidean.
Ezta nik zure muinak sakabanatu harmailadira heltzean.
Azken finean, ahizpak gara.
Odol berekoak gara.
Printzeak erabaki dezala.
Ze itxura izango ote du?
Bost axola bere itxurak.
Izugarri aberatsa da.
Ez zenuke ezer gehiago jakin nahi ezkondu aurretik?
Ziur ez duzula inoiz gizon batekin hitz egin.
Ezta, opilmusu?
Bai, behin.
Zaldun batekin.
Miraberen bat.
Ikastunen bat.
Bai, ikastuna zen.
Amak dio gizon guztiak baboak direla.
Hobe ahalik eta azkarren ikasten baduzu.
Lehen dantza, milady?
Printze urdina, zu bai bihurria!
Ez zen Ellak bi azpikari hauengatik... errukia sentitzen zuen lehendabiziko aldia, barrutik hain itsusiak ziren, kanpoan bezain ederrak.
Ene printzea!
Ni maitatuko nau!
Baina ni izango naiz bere erregina!
Bere amaordeak ez bazuen laugarren soineko bat eskatuko,
Ellak ez zuen ikusten... zergatik ezin izango zen saiatu.
Gainera, laguntza izango zuen.
Ene neska maiteak.
Zuek horrela ikusteak... sinetsarazi dit zuetako batek printzea limurtuko duela.
Bi zaldi ditut lehiaketan!
Erresumako inor ez da nire alabak baino ederrago egongo.
Mari Errauskin?
Ez zait ezer kostatu.
Nire amaren soineko zaharra zen.
Nik neuk konpondu dut.
Mari Errauskin dantzaldian!
Inork ez du mirabe bat emaztetzat hartuko.
Egin dudan guztiaren ondoren...
Ez dut eragotzi nahi.
Ez dut ezta printzea ezagutu nahi,
Eta ez duzu ezagutuko, ez zarelako joango.
Baina erresumako dontzeila guztiak gonbidatuta daude, erregeak agindu du.
Erregean ari naiz pentsatzen, hain zuzen ere.
Iseka izango litzateke errege eta printzearentzat... zu jauregira eramatea piltzar horiekin.
Piltzarrak?
Nire amarena zen.
Sentitzen dut hau esatea, baina zure amaren gustua zalantzagarria zen.
Hau hain zaharkituta dago... ezen puskaka erortzen ari den.
Sorbalda marruskatuta dago.
Barregarria da eta zaharkituta dago!
Nola...
Zer egin nezake?
Ezin dituzte nire ahizpak zurekin lotu.
Euren aukerak hondatuko lituzke... mirabe zarpail batekin ikusteak.
Horixe zarelako.
Eta horixe izango zarelako betiko.
Entzun adi!
Ez zara dantzaldira joango!
Arre!
Sentitzen dut, ama.
Sentitzen dut.
Ausarta izango nintzela esan nizun, baina ez naiz.
Jada ez.
Jada ez dut sinesten.
Barkatu.
Lagunduko didazu, andereno?
Ogi-puska bat, edo are hobeto, esne pixka bat?
Bai.
Bai, bai.
Zeozer aurkituko dizut.
Zergatik ari zara negarrez?
Ez da ezer.
Ezer ez?
Ezer ez.
Baina gozotasunak guztia bilakatu du.
Ez dizut presa eman nahi, baina ez duzu denborarik, Ella.
Nola dakizu nor naizen?
Nor zara?
Nor naizen?
Dagoeneko bazenekiela uste nuen.
Zure "amagarri maitabitxia" naiz.
Zera, amabitxi maitagarria.
Ez da izango.
Zergatik ez?
Ez dira existitzen.
Haurrentzako asmatzen dituzte?
Ez zituen haiengan sinesten zeure amak?
Ez esan ezetz, entzun nuen eta.
Entzun zenuela?
Huskeriak.
Erosoago jarriko naiz.
Askoz hobe.
Non nengoen?
Nola...
Gurdi-itxura izan dezakeen zerbait behar dugu orain.
Aska hori?
Ez du gurdi-itxurarik.
Ez, ez, fruta eta barazkien bila ari naiz.
Angurririk al duzue?
Kuiak ditugu, ordea.
Kuiak?
Lehendabiziko aldia litzateke.
Beti da interesgarria.
Ez dut kuiekin lan egiten.
Mamitsuegiak.
Hementxe.
Eskerrik asko, maitea.
Kaixo, lagun barazki laranjegia.
Ebaki azkar bat.
Primeran.
Kuia hau astuna da.
Kontuz, saguak!
Hemen egingo dugu.
Zer egingo dugu hemen?
Kuia gurdi bihurtu.
Urduritzen nauzu.
Argi dago zerbait gertatzen ari dela.
Gakoa...
Gakoa ahaztu zait.
Zera bururatu zait, askoz handiagoa bihurtzen bada...
Bai?
Eutsi.
Hau zen zure asmoa?
Uste duzu hau zela nire asmoa?
Mugi!
Gerizan jarri!
Listo.
Gurdia.
Benetan zara nire amabitxi maitagarria.
Jakina baietz.
Ez ditut kuiak edonorentzat bihurtzen.
Non daude sagu horiek?
Saguak, saguak, saguak...
Bibidi bobidi bu!
Lau gurdi-zaldi zuri.
Gus-gus, galant-galant zaude!
Baina nola...
Non geunden?
Lekaioak?
Kaixo, Musker jaun agurgarria.
Bibidi bobidi bu!
Kaixo!
Deitu al du?
Ez, gurdi-gidari hori behar dut.
Gurdi-gidari?
Mugi!
Guztiak zuen lekuetara, ezin dugu denbora galdu!
Goazen!
Amabitxi maitagarria!
Bai, esan.
Nire soinekoa.
Ezin dut soineko honekin joan.
Ez, berri bat egingo dizut.
Ez, mesedez.
Nire amarena zen.
Eta eraman nahiko nuke jauregira joatean.
Nirekin eramatea bezala izango litzateke.
Ulertzen dut.
Baina axola lioke pixka bat aldatuko banu?
Ez litzaioke gustatuko urdin polit bat?
Bai.
Listo.
Zoragarria da.
Izugarri gustatuko litzaioke.
Berandu helduko zara!
Hau egiten dudan lehen aldia da.
Hara.
Geldi gurdi madarikatu hori!
Eskerrik asko.
Itxaron!
Dituzun onenak dira?
Zerbait berri bihurtuko dizut.
Trebea naiz oinetakoekin.
Baina...
Kristalezkoak dira?
Bai.
Eta oso erosoak direla ikusiko duzu.
Ella, joan behar duzu.
Amabitxi maitagarria?
Bai?
Nire amaordea eta ahizpaordeak?
Ez kezkatu.
Ez ezagutzeaz arduratuko naiz.
Zoaz.
Dantzaldira zoaz eta.
Ella!
Ia ahaztu dut.
Gogoan izan, magiak iraupen mugatua dauka.
Gauerdiko azken kanpaiarekin, sorginkeria amaituko da, eta dena zen modura bueltatuko da.
Gauerdia?
Gauerdia.
Soberan daukat denbora.
Eskerrik asko.
Agur!
Fujianeko Mei printzesa.
Seljuqseko Shahrzad printzesa!
Saragossako Chelina printzesa!
Shonako Imani printzesa!
Urreliliaren Tronuko Hiina printzesa!
Lady Tremaine eta bere alabak.
Lady Tremaine eta bere alabak.
Eta ni oso ederra.
Drisella andereno azkarra... eta Anastasia ederra.
Goazen!
Lord Veneering.
Noren bila zabiltza?
Inoren bila ez.
Basoko neska hori da, ezta?
Horregatik izan zara hain eskuzabala gonbidapenekin.
Aita, herriaren onerako egin nuen.
Badakit herria maite duzula.
Baina badakit baita ere neska horrek liluratu zaituela.
Baina behin ikusi duzu, basoan.
Eta gaur lehendabiziko aldiz... ikusiko dudan norbaitekin ezkondu nahi nauzu.
Printzesa bat.
Printzesa bat edo inor ez.
Berorren gorentasuna, Saragossako Chelina printzesa.
Berorren erretratuan bezain galanta da.
Eta berorren erresuma txikia zoragarria da.
Espero dut gure "erresuma txikia" itogarri ez iruditzea.
Ella anderenoa.
Eskerrik asko.
Beldur naiz, Musker jauna.
Neskatoa baino ez naiz, ez printzesa.
Eta ni muskerra baino ez naiz, ez lekaioa.
Ahal bezainbeste gozatu.
Berorren gorentasuna, jaun-andre nobleak, bisitari agurgarriak, gure lurreko herritarrak... printzeak lehen dantzaldirako bikotea aukeratuko du.
Dantzaldia has dadila!
Barkatu.
Barkatu, berorren gorentasuna.
Ez dakit zer gertatu den.
Kit jauna.
Zeu zara... ezta?
Hala da.
Berorren gorentasuna.
Zure baimenarekin...
Jakina.
Plazer handia izango litzateke... eta ondratuko nindukezun... nirekin dantzatuz...
Dantzan?
Bai, dantzan.
Hori da.
Guztiak zuri begira ari dira.
Sinetsidazu, zuri begira ari dira.
Nor da?
Ideiarik ez.
Nor da, ama?
Ez nago ziur, baina ez dit usain onik ematen.
Soineko liluragarria darama.
Inork ez gaitu dantzatzera atera.
Jaunak, hauek nire alabak dira, Anastasia eta Drisella.
Mugi.
Irri egin.
Aurrera.
Beraz, printzea zara.
Ez printzea, teknikoki.
Printze asko daude munduan.
Ni printze bat besterik ez naiz.
Baina zure izena ez da Kit.
Bai, bada, eta nire aitak oraindik horrela deitzen dit... umore onean dagoenean.
Baina ez zara ikastuna.
Ogibidea ikasten ari naiz.
Hara!
Barkatu, mesedez.
Uste nuen ez nindukezula berdin tratatuko jakinez gero.
Laborari zuhurtzat hartu zintudan, baina ikusten dut ez zenuela soldadu bat liluratu nahi.
Ez dut uste.
Sorpresa gehiagorik ez?
Sorpresa gehiagorik ez.
Zeu al zara?
Neure burua erretratuetan ikustea gorroto dut, zeuk ez?
Inork ez nau erretratatu.
Nor da?
Ez zuen izenik eman, berorren gorentasuna.
Llanfairpwllgwyngyllgogerychwyr...
Ixo.
Isilduko naiz, jakina.
Sinestezina da!
Ez dute dantzaldian zure falta sentituko?
Beharbada.
Baina ez gaitezen oraindik bueltatu.
Zer gertatzen da?
Bueltan, haiek hautatutako andre batekin elkartuko naute.
Hitzarmenezko ezkontza nahi dute.
Noren hitzarmena?
Galdera ona.
Ziur zure bihotzak gidatuko zaituela.
Nire aitaren nahiak ere aintzat hartu behar ditut.
Agintari jakintsua da, eta aita maitagarria.
Beharbada iritziz aldatu lezake.
Ez du denbora askorik, zoritxarrez.
Kit gixajoa.
Printzesa dela diote.
Gure printzea liluratuta dirudi.
Zuzenean joan zaio.
Erabakitasun handikoa da.
Printzesa bada, onerako izan liteke.
Chelina printzesari ezkon-hitza eman diot.
Baina...
Barkatu, berorren gorentasuna.
Ez nuen muturra sartu nahi.
Ez, berorrek barkatu beharko nau.
Berorren sekretua nirekin salbu dago.
Ez diot leku hau inoiz inori erakutsi.
Lorategi sekretua.
Zoragarria da!
Mesedez...
Ez nuke...
Bai.
Ados.
Bultza zaitzaket?
Mesedez.
Kristalezkoa da.
Zergatik ez?
Utzidazu.
Eskerrik asko.
Listo.
Ez didazu esango benetan nor zaren?
Egiten badut, beharbada dena aldatuko da.
Nire izena...
Joan behar dut.
Azaltzen zaila da.
Muskerrak, kuiak eta gauzak.
Itxaron!
Nora zoaz?
Oso atsegina izan zara!
Uneoro gozatu dut!
"Muskerrak eta kuiak".
Barkatu.
Ai ene!
Ene printzea!
Ez da hori!
Ez da hori!
Izena behar dut!
Badakit izena behar duzula.
Horrek min egin du.
Sentitzen dut.
Ez da ezer, maitea.
Berorren gorentasuna, esan nahi nion... berorren semea inoiz ikusi dudan mutil atseginena dela.
Oso eskuzabala eta ausarta.
Jakin beza izugarri maite duela.
Barkatu.
Itxaron!
Itxaron!
Nora zoaz?
Azkar, azkar!
Bueltatu!
Azkar!
Azkar, Antzara jauna!
Itxaron!
Kontuz!
Kapitaina, nire zaldia.
Ez!
Jauregitik urruntzeko amarrua izan liteke.
Berorren aitak hemen behar du.
Kapitaina!
Primeran pasatzen ari zinen, baina hori aukeratu behar zenuen, ezta?
Bai, hala da.
Azkar, Antzara jauna!
Azkar!
Kontuz, Antzara jauna!
Ai ene!
Zu!
Geldi erregearen izenean!
Bai une ezegokia.
Geldi hor!
Badakit zer egin!
Bai, bai!
Ireki ezazue!
Ai ene!
Ez, ez, ez.
Sentitzen dut.
Ikusi ze erosoa den.
Isildu!
Mari Errauskin!
Mari Errauskin!
Esnatu, alferrontzi!
Tea eta gaileta-plater bat.
Ongi etorri!
Euripean paseoa ematera joan nintzen alaitzeko.
Ez dugu hitzik behar komunikatzeko.
Geure arimak batu ziren.
Nire arima eta printzearena.
Zurea janari ondoan zegoen.
Ez zenuen nirekin dantzan ikusi.
Zurekin dantzan?
Ez zizun ezta hitz egin ere egin.
Printzesa misteriotsua.
Printzesa misteriotsua?
Bai izen dibertigarria.
Ez zen printzesa bat.
Sudurluze handinahia zen, eta nabarmen geratu zen.
Bai?
Ematxar oies hori dantzaldian aurkeztu zen, bakarrik, imajina ezazu.
Mundu guztia izutu zuen printzeari oldartu zitzaionean.
Eta txingote horrekin dantzan egin behar izan zuen.
Errukiz egin zuen.
Hezibide onegikoa da guztien aurrean botatzeko.
Baina ez zigunez lotsagabea inposatu nahi,
Baina ezetz esan zion... eta jagoleek jauregitik bota behar izan zuten!
Elkarrentzako modukoak dira.
Ez dio axola.
Dantzaldia dibertimendua izan zen.
Printzea ezin da maitasunez ezkondu.
Saragossako Chelina printzesarekin ezkontzekoa da.
Duke Handiak berak esan zidan.
Ez da bidezkoa.
Ez.
Mundua horrelakoa da...
Kaixo berriz ere.
Eskerrik asko zuen laguntzagatik.
Ametsa bezalakoa izan da.
Ametsa baino hobea.
Ellak gertatutako guztia idatzi nahi zuen, une oro gogoratzeko,
bere gurasoei kontatuko balieke bezala, dantzaldiari buruz eta printzeari buruz.
Batez ere printzeari buruz.
Etorri zara.
Ongi.
Aita...
Ez zaitez joan.
Joan behar dut.
Ez duzu zertan bakarrik egon.
Ezkondu zaitez.
Chelina printzesa.
Eta agintzen badizut?
Maite eta errespetatzen zaitut, baina ez dut egingo.
Ez dugu gure mugetatik at indarra eta laguntza... bilatu behar.
Behar duguna gure aurrean dago.
Eta eskuzabalak eta ausartak izan behar dugu ikusteko.
Egia da.
Gizon zuhurra zara orain.
Ongi.
Eta beharbada, geratzen zaidan denbora urrian, merezi duzun aita izan naiteke.
Ez zara hitzarmenez ezkondu behar.
Maitasunez ezkondu behar zara.
Neska hori aurkitu ezazu.
Aurkitu ezazu.
Guztiok diotena.
Neska ahazkorra,
Alaitu zaitez, mutiko.
Eskerrik asko, aita.
Eskerrik asko, Kit.
Maite zaitut, seme.
Maite zaitut, aita.
Dolua amaitu zenean, aldarrikapena egin zen.
Erne!
Jakinarazten da geure errege berriak... bere maitasuna aldarrikatu dio... dantzaldira... kristalezko oinetakoak... zeramatzan neska misteriotsuari.
Jauregian aurkeztu dadila eskatzen du.
Orduan, nahi izanez gero, berehala ezkonduko dira... dagokion zeremoniarekin.
Honen bila zabiltza?
Ziur historia liluragarria duela.
Ez didazu kontatuko?
Ez?
Ados.
Neuk kontatuko dizut, bat, beraz.
Bazen behin... gazte eder bat, maitasunez ezkondu zena.
Eta bi alaba eder izan zituen.
Dena ondo zihoan, baina egun batean, bere senarra, bere bizitzako argia, hil zen.
Hurrengoan, bere alaben onerako ezkondu zen.
Baina gizon hori ere kendu zioten.
Eta egunero bere alaba ikustera zigortu zuten.
Espero zuen... bere alaba eder eta leloetako bat printzearekin ezkontzea, baina kristalezko oinetakoak zeramatzan neskaz maitemindu zen.
Eta hala... zorigaiztokoa izan nintzen betiko.
Nire historia hemen amaitu zitekeen.
Orain, zeurea kontatu.
Lapurtu zenuen?
Ez.
Inork ez du ezer oparitzen.
Beti ordaindu behar da, gogotik.
Hori ez da egia.
Maitasuna ez da doakoa.
Inork ez du sinetsiko, familiarik gabeko mirabe zikina, printzearen bihotza eskatzen baduzu.
Baina andre agurgarri bat zure alde egotekotan, ez dizute ez ikusiarena egingo.
Ezkonduta zaudenean, erregearen buru izendatuko nauzu.
Anastasia eta Drisella jaun aberatsekin ezkonduko dira.
Eta nik mutiko hori erabiliko dut.
Ez da mutikoa.
Eta zu nor zara?
Nola aginduko zenukete erresuma?
Utzidazu niri.
Horrela guztiok nahi duguna lortuko dugu.
Ez.
Ez.
Ezin izan nuen ezta nire aita zutaz babestu, baina printzea eta erresuma babestuko ditut,
eta berdin dit zer gertatzen zaidan.
Hori akats handia da.
Ez!
Zergatik?
Zergatik zara horren ankerra?
Ez dut ulertzen.
Zurekin atsegina izaten saiatu naiz.
Bai.
Inork ez du merezi tratatzen nauzun moduan tratatzea.
Zergatik egiten duzu?
Zergatik?
Zergatik?
Zeu gaztea, inuzentea eta ona zarelako.
Eta ni...
Ez!
Ez!
Nondik atera duzu hau?
Nire etxeko mirabe zarpail baten eskutik.
Printzesa misteriotsua plebeioa da.
Imajina beza nire izua bere amarrua jakin nuenean.
Ez diozu inori esan?
Ezta nire alabei ere.
Sekretua salbu dago.
Erresumari aurreztu diozu lotsa mingarria.
Gauzak horrela geratzea gustatuko litzaidake.
Mehatxua da hori?
Bai.
Eta zer nahi duzu?
Kondesa izatea.
Eta ezkontza onuragarriak nire bi alabentzako.
Ados.
Eta neska?
Nahi duena egin beza.
Ez dit axola.
Non?
Errepide ondoan botata.
Ez, desagertu da.
Arrazoiren bat egongo da.
Beharbada eragozten diote.
Ez ilusioa galdu, Kit.
Ordea, ilusioa galdu eta zuhur jokatu.
Jendeak jakin behar du erresuma segurua dela.
Erregeak erregina duela eta erresumak oinordekoa duela.
Zalantzarik gabeko etorkizuna nahi dute!
Neu naiz erregea.
Printzesa misteriotsua bilatzea agintzen dizuet.
Aurkitzea nahi ez badu ere, berriz ere ikusi behar dut.
Baina aurkitzen ez badugu, erresumaren onerako, Chelina printzesarekin ezkonduko zara.
Erresumaren onerako.
Ados.
Baina, berorren gorentasuna.
Baina ahalik eta esfortzu gehien jarriko duzu.
Jakina baietz, berorren gorentasuna.
Nire hitza ematen diot.
Hurrengoa.
Oinetakoa erresumako mutur guztietara eraman zuten... eta klase guztietako dontzeilek frogatu zuten.
Jauna!
Zu aurretik, andrea.
Ados, saiatuko naiz.
Kontuz, oina pixka bat handituta daukat.
Lanean...
Legamia da.
Duke handiak hitza bete zuen.
Ahal zuen guztia egin zuen printzeari erakusteko... ezinezkoa zela printzesa misteriotsua aurkitzea.
Sartu zait!
Kendu iezaiozue!
Ez kendu, mesedez!
Nire zapata da!
Lekua utzi oinetakoari!
Eta beste oinean?
Ez dut uste.
Berdin zioen, oinetako magikoak ez zion ongi egiten andre ederrenari ere.
Badaukagu printzesa misteriotsua.
Zer gertatzen da, kapitaina?
Ez dugu neska aurkitu.
Triste nago ene erregearengatik.
Tira, ez itxaropena galdu!
Etxe bat geratzen da.
Zeru-lurrak astindu behar ditugu.
Ama, gure aukera da!
Sar daitezela!
Une bat baino ez, andrea.
Jakina baietz.
Ellak ez zekien nor zegoen behean.
Eta ez zion axola.
Ez ziren bere bila etorri, ziurrenik.
Geldi, Jacqueline!
Txikiagotu da.
Saiatu zaitez berriz.
Nahikoa da!
Maitatuko nauzu...
Ella triste bazegoen ere, ez zuen ilusioa galdu.
Bazekien dantzaldia... eta printzearekin pasatu zuen denbora... urrutiko oroimen ederrak bihurtuko zirela, bere aita eta amarenak... eta haurtzaro zoriontsuarena bezala.
Bikain egiten dit!
Zorte txarra, andereno.
Izpilikua berdea da, dilly, dilly, izpilikua urdina da.
Maitatuko nauzu, dilly, dilly, neuk zu maite zaitut eta.
Ondo da.
Amaitu dugu, kapitaina.
Oraindik zorionekoak izan gaitezke, alabak.
Noski baietz, andrea.
Ni errege izatean, dilly, dilly, zu erregina izango zara.
Izpilikua berdea da, dilly, dilly, izpilikua urdina da.
Maite banauzu, dilly, dilly neuk zu maitatuko zaitut.
Txoriek abestu dezatela, dilly, dilly.
Eta ardiak jolastu daitezela.
Salbu egongo gara, dilly, dilly.
Entzun duzu, berorren gorentasuna?
Goazen, kapitaina.
Itxaron.
Andrea.
Ez dago beste dontzeilarik etxean?
Inor ez.
Orduan, katuak abesten ikasi du?
Baina gezurretan ari da, berorren gorentasuna.
Duke handia!
Berorren gorentasuna.
Berorren gorentasuna, ez nekien...
Kapitaina, ikertzera joango zara?
Plazerra izango da, berorren gorentasuna.
Maite banauzu, dilly, dilly,... neuk zu maitatuko zaitut.
Esan dizut ez zela inor.
Hori ikusiko dugu.
Andereno.
Erregeak berorren aurrean aurkeztea eskatu du.
Debekatzen dizut.
Eta nik debekatzea debekatzen dizut!
Nor zara erregearen ofizial bati aurre egiteko?
Enperatriza?
Santua?
Jainkosa?
Bere ama naiz.
Ez zara inoiz izan... eta ez zara inoiz izango nire ama.
Goazen, andereno.
Gogoan izan nor zaren, ziztrina.
Nor zen, benetan nor zen, nahikoa izango zen?
Oraingoan ez zuen magiaren laguntzarik.
Beharbada inork aurre egin dezakeen arrisku handiena.
Benetan nor garen ikus gaitzatela.
"Eskuzabala eta ausarta izan".
Nor zara?
Mari Errauskin naiz.
Berorren gorentasuna...
Ez naiz printzesa.
Ez daukat gurdirik, ez gurasorik,
ez ezkonsaririk.
Ez dakit ezta oinetako eder horrek ongi egingo didan.
Baina... hala bada... naizen moduan onartuko nauzu?
Maite zaituen bordari zintzoa?
Jakina baietz.
Oraindik ogibidea ikasten ari den ikastuna.
Mesedez.
Mari Errauskin!
Ella!
Sentitzen dugu.
Goazen?
Barkatzen zaituztet.
Barkatuta edo ez,
Mari Errauskinen amaordea eta bere alabak... laster joan ziren Duke Handiarekin, eta ez zuten erresuma berriz zapaldu.
Primeran konponduko ziren.
Erretratu bat izan behar duzu.
Ez dut gogoko neure burua erretratuetan ikustea.
Eskuzabala izan.
Eta ausarta izan.
Eta dena ongi aterako da.
Prest zaude?
Edozertarako, zurekin bada.
Ene erregina.
Ene Kit.
Eta hala, Kit eta Ella ezkondu ziren, eta esan diezazuket, Ellaren maitagarri gisa, hartu zituztela... erresuman ezagutu ziren agintari zuhurrenentzat.
Eta Ellak jarraitu zuen mundua ez zen moduan ikusten, baizik eta izan zitekeen moduan, ausardian... eta eskuzabaltasunean sinetsiz, eta, noizbehinka, magia pixka batean.
AMAIERA
MARI ERRAUSKIN
"Eusko Jaurlaritzako Hezkuntza, Hizkuntza Politika eta Kultura...
Sailaren Hizkuntza Politikarako Sailburuordetzaren... laguntzarekin egindako azpitituluak"
# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	2015
# mode:	written
# genre_(broad):	non-fiction
# genre_(narrow):	prepared speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	NA
# copyright_long:	NA
# sample_type:	whole
# comments:	P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016), http://www.opensubtitles.org/

Eusko Jaurlaritzaren laguntzarekin egindako azpitituluak
Biziki sentitzen dut.
Betaurrekoak edo lentilak dituzu?
Betaurrekoak.
Azkar ibili beharko duzu.
Erabaki zuen onena zela bere larruzko zapata marroiak jaztea.
Bizkarreko min pixka bat izan zuen, baina ez beste batzuetan bezala.
Orduan mina jasanezina zen.
Pentsatzen zuen emazteak ez zuela jada maite batere.
Ez zen negarrez hasi, baina ez zuen uste gehienek lehenik egiten dutena maitatuak ez zirela jabetzen zirenean negar egitea dela.
Jauna, beguratuko duzu pixka bat kamerara?
Gogoan duzu zenbat egun zehazki, jauna?
Hamaika urte eta hilabete bat.
Baina esperientzia homosexual bat izan nuen aspaldi.
Unibertsitatean.
Aukera bisexualen bat eskuragarri?
Aukera hori ez dago joan den udatik, arazo operatiboak direla eta.
Orain erabaki behar duzu homosexual edo heterosexual gisa izena eman nahi duzun.
Heterosexual gisa izena eman beharko dut.
Duela pare bat urte izan zen hemen, baina ez zuen lortu.
Agian gogoan izango duzu.
Tamaina ertaina, 48 urte, kokotxa, ilehoria.
Beldur naiz ezetz.
Izena idatzi behar duzu garbi, formulario honetan.
Letra larriz.
Eta sinatu, mesedez.
Ea, ez daukazu baimenik boleibol edo tenis pista erabiltzeko.
Bikoteentzat bakarrik da.
Bakarkako kiroletako instalazioak erabili ditzakezue, squasha edo golfa, esaterako.
Hotelean 45 egun eman ditzakezue gehienez.
Bakarkako gela batean.
Dena ongi atera eta lortuz gero, bikoitz batera alda zaitezke.
Ezin duzu gorde zure gauza pertsonalik.
Behar duzun guztia emango dizugu jantzi, osagarri eta oinetakoei dagokienez.
45.
Ilea moztu behar baduzu, deitu harrerara bezperatik.
Ezin da erre.
Horrela, ehizan gehiago korri egin dezakezu nekatu gabe, eta ez duzu kiratsik izango muxu ematean.
Ongi pasa.
Barkatu, ilea moztu nahi badut, harrerara bezperan deitu behar dut, ezta?
Bere gela 101a zen.
Ohe gainean, errifle lasaigarri bat zegoen zintzilik.
Mahaian, hogei dardo lasaigarri zeuden, plastikozko ordulari beltz bat, eguzki betaurreko batzuk eta gizonentzako kolonia bat.
Armairuaren barruan, lau praka gris zeuden, berdin-berdinak, lau alkandora, berdin-berdinak, zuri-urdinak, gerriko bat, galtzerdiak, kaltzontziloak, jaka bat, gorbata marradun bat eta albornoz zuri bat.
Leihotik begiratu zuen.
Harrapatutako ezkongabeen gorpu inkontzienteak etzanda zeuden lurzoru hezean.
"Eskerrak txaleko iragazgaitzak zeramatzatela", pentsatu zuen.
195. logela.
Bi ezkongabe, bi egun gehiago.
272. logela.
Ezkongabe bat, egun bat gehiago.
Egun on.
Zuzendaria naiz, eta jaun hau nire bikotea da.
Ongi etorria eman nahi nizuke.
Zortea izan duzu.
Logela goiko solairu batean egokitu zaizu, bistekin.
Liburuxka irakurri duzu?
Espero dut maitemindu ezean animalia bihurtzea ez izatea atsekabetzeko arrazoi bat.
Pentsa ezazu animalia gisa, aukera berri bat izango duzula bikote bat aurkitzeko.
Baina hor ere argi ibili.
Espezie bereko animalia bat hautatu behar duzu.
Otso batek eta pinguino batekin ezin dute elkarrekin bizi.
Ezta gamelu batek eta hipopotamo batek ere.
Ergelkeria bat litzateke, ez zaizu iruditzen?
Ulertzen dut elkarrizketa hau ez oso gogokoa izatea, baina nire lana da psikologikoki prestatzea edozein emaitzarako.
Pentsatu duzu zer animalia izango zinatekeen bakarrik amaituz gero?
Bai, otarrain bat.
Zergatik otarrain bat?
Otarrainek ehun urtetik gora bizi direlako.
Odol urdina dute, aristokraziaren antzera.
Eta emankorrak dira bizitza osoan.
Itsasoa ere gustatzen zait, asko.
Ur eskian eta igeriketan oso trebea naiz txikitatik.
Zorionak eman behar dizkizut.
Gehienek txakurra izaten dute lehen aukera.
Horregatik dago mundua txakurrez betea.
Gutxik hautatzen dute animalia arraro bat, horregatik daude desagertzear.
Otarraina hautapen bikaina da.
Altxatuko zara, mesedez?
Honekin konturatuko zara zein erraza den bizitza bi garenean eta ez bat.
Batzuetan ahaztu egiten zaigu.
Emaztea bihar aterako da ordu berean.
Barkatu...
Ongi pasa zure egonaldian gurekin.
Agur.
Egun ona pasa.
Egun on, 101. logela.
44 egun geratzen zaizkizu.
Gosaria prest dago.
Ez zuen inoiz ahaztuko bere lehen eguna.
Mahaiaren alde batean emakume gazte bat zegoen burua atzerantz jarria.
Geroago jakingo zuen maiz sudurreko hemorragia izaten zuela.
Ondoan, bere lagunik onena esertzen zen.
Eskerrak eman zizkion kafea eskaini zion zerbitzariari, eta une batez bere emazteaz gogoratu zen.
Etxeko opilak gustuko bide zituen emakume batek bat eskaini zion gosaltzeko Campari gaseosarekin edaten ari zen gizon bati.
Orduan, atzera begiratu zuen eta emakume bat ikusi zuen, zeina, geroago jakingo zuen, gupidagabea baitzen,
eta bikoteen aldean beste batzuk, ezagutuko ez zituenak hotelean.
Goiz horretan oso gose zen.
Oilasko oso bat jango zuen, baina ia ez zuen ezer jan.
Kaixo.
Kaixo.
Pasiatzera noa nire lagun berriarekin.
Utzi aurkezten.
Robert da.
Nire ondoko gelan dago, eta zetaz hitz egiten du.
Urte askotarako.
Ni 101 logelan nago.
"Zolairu" berean nago. 186an.
- Gurekin etorri nahi duzu?
Egun batean, ni izango naiz horrelako "itzazontzi" batean.
Zer dira itsasontzi horiek?
Azken proba bat joan aurretik, gogorrena.
"Hamabozt" egun opor, bikotearekin bakarka.
John, "erakuzi" hanka.
Kontxo.
1987 logela, bigarren eguna.
Kaixo guztioi.
Nire aitak ama utzi zuen beste emakume batengatik, zeina hobea baitzen matematiketan.
Uste dut master bat egin zuela, eta nire ama unibertsitatera baino ez zen joan.
Nik 19 urte nituen orduan.
Nire ama hotelean sartu zen, baina ez zuen lortu eta otso bihurtu zen.
Asko botatzen dut faltan.
Jakin nuen zoo batean zegoela.
Bisitan joan nintzaion batzuetan.
Haragi gordina ematen nion.
Banekien otsoek maite dutela haragi gordina, baina ez nuen inoiz jakin otso hori nire ama zen, eta pixka bat ematen nien denei.
Egun batean eremuan sartu nintzen.
Asko falta zitzaidan eta besarkada bat behar nuen.
Hesia igo eta barrura sartu nintzen.
Otso guztiak gainera etorri eta eraso egin zidaten.
Pentsatu nuen bi horietako bat nire ama izango zela.
Zooko zaindariak hartu eta ospitalera eraman ninduen.
Zorionez, ez nuen zango bat galdu, baina herren geratu nintzen.
Hori da definitzen nauen ezaugarria.
Nire ama duela sei egun hil zen.
Oso ederra zen eta asko maite nuen.
Bera ere herrena zen.
Jarrai dezagun gure hurrengo egoilarrarekin.
104. logela, bigarren eguna.
Kaixo guztioi.
Hau nire bigarren eguna da hemen, eta talde zoragarri honetako kide naiz jada.
Nire ezaugarria oso irribarre polit bat da.
Egin duzu dantza inorekin noizbait?
Nola?
Egin duzun dantza inorekin noizbait.
Bai.
Zer dantza mota?
"Muzikaren" arabera.
Nahi duzu "pizka bat ezeri"?
Ez, dantzarako prestatzen ari naiz.
Hemen eseri naiteke?
Barkatu.
Utzi nire lagunik onena aurkezten.
Hizketan ari zinen emakumeak ez du inolako sentimendurik.
Ez du sentitzen ezer.
Hoteleko ehiztaririk onena da.
Isila eta azkarra.
Emakumeen errekorra du.
192 harrapakin.
Dantza egin nahi duzu?
Barkatu, alkandora odolez zikindu dizut.
Baina ez kezkatu, modu asko daude garbitzeko.
Bat ur hotzetan sartzea da, eta itsasoko gatzarekin igurtzea.
Beste bat amoniakotan blai dagoen kotoi batekin ematea da.
Eta beste bat, irina urarekin nahastea da pasta bat egin arte, hortzetakoa bezalakoa.
Bereziki arropa delikatua bada edo kolore bizikoa.
Baina ez erabili ur beroa inoiz.
Inoiz ez.
Ados.
Ongi da.
Baina abisatu hobeto zaudenean eta berriz dantza egingo dugu.
Atera aretotik modu ordenatuan.
Azkar baina kontuz, ez dugu nahi min hartzea edo zauritzea.
Eta zorte on ehizarekin.
Herren egongo ez banintz...
Korrikalari ona nintzen, baina orain ia ezin dut.
Ziur besteak baino mantsoagoa naizela.
Nik, zure lekuan, sorpresa taktika batzuk prestatuko nituzke, ez abiadura.
Arrazoi duzu.
Nire indargunea izango da.
186. logela.
Ezkongabe bat, egun bat gehiago.
38 egun zituen, gehi bat, 39.
180. logela.
Egonaldiko egunak ez dira aldatzen.
290. logela.
Lau ezkongabe, lau egun gehiago.
154 egun zituen, gehi lau, 158.
101. logela.
Egonaldiko egunak ez dira aldatzen.
32 egun geratzen dira.
Gosaria prest dago.
Gizon bat bakarrik bazkaltzen.
Kendu prakak eta eseri ohean, mesedez.
Gaur egingo ez bagenu?
Gogaikarria da.
Badakit.
Baina egin egin behar dugu.
Ezin duzu irudikatu ere nola laguntza psikologikoa den bikote bilaketan.
Gizon bat emakume batekin bazkaltzen.
Etzan zaitez.
Zabaldu zangoak.
Gehiago.
Zure gela 101a zen.
Bai, hala da.
Badakizu masturbazioa ez dagoela baimenduta logeletan edo beste inon hotelean, ezta?
Bai.
Hala ere, jakinarazi didate jarraitzen duzula egiten.
Erekzio bat izan duzu gaur beste egun batzuetan baino azkarrago.
Oso ongi.
Mesedez, geratu pixka bat gehiago.
Ongi ibili.
Oso gogaikarria da, oso.
Argazki bat begiratzen zenuen masturbatzean?
Bai.
Zer ateratzen zen argazkian?
Emakume bat biluzik, zaldi baten gainean larre batean.
Zu banintz, ez nioke emakumeari begiratuko, zaldiari baizik.
Ziur behin zaldia gizon koldar eta ahul bat izan zela, zu bezalakoa.
Emakumea bakarrik ibiltzen.
Laguntza.
Laguntza.
Laguntza.
Hau ez da beharrezkoa, "mezedez".
Nahi gabe izan da.
Aizu, eredugarria izan naiz "beztela".
Biziki "zentitzen" dut, benetan.
"Mezedez", mina.
Emakume bat gizon batekin ibiltzen.
Logelan sartu orduko, gorputza eta burua erruz garbitzen dizute.
Nola dakizu?
Nire osabak han lan egiten zuen zerbitzari bat ezagutzen zuen.
Zerbitzariek ez dute prozeduraren berri.
Ezin dira sartu.
Gero, larrua kentzen dizute, zeina bigundu egin baita ur eta xaboiez.
Gero, bihotza ateratzen dizute, begiak eta gorputzeko beste atalak laserrarekin edo bisturiarekin.
Prozedura aldatu egiten da animaliaren arabera.
Zentzua du.
Esan nahi dut, adibidez, ugaztunek lan jakin behar dute eta hegaztiek beste bat.
Hori da.
Gero, gorpuaren gainerako zatiak hoteleko jatetxeko barriketara botatzen dituzte eta odola hiriko ospitaleen artean banatzen dute.
Zertarako?
Odola ebakuntzetan erabiltzen da emailerik ez dagoenean.
Uste dut emakume herren bat ikusi nuela.
Txorkatila bihurritu bat bakarrik.
Ongi ibiliko da bi egunetan.
Pena.
Bai, pena bat.
Gau batean, autobusean, etxeko opilak gustuko dituen emakumearen ondoan eseri zen.
Leihotik begira zegoen ezer begiratu gabe, berarekin ez hitz egitearren bakarrik.
Dena emango nuke zurekin eta Bobekin pasiatzeagatik arratsalde batean.
Beldur naiz ez direla txakurrak onartzen logeletatik kanpo.
"Aitzakia batzuek ez dute bueltarik", pentsatu zuen.
Aitzakia batzuk beste batzuk baino hobeak dira.
Eta hura ederra zen.
Opil hauek Bobentzat dira.
Eman saritu nahi duzunean.
Joan naiteke zure logelara inoiz hitz egitera?
Zurrupatuko nizuke, eta zuk larrua jo.
Beti irensten dut felazio baten ondoren, eta ez daukat arazorik ipurditik hartzeko, hori baduzu gustuko.
Senar ohiak esaten zidan inoiz ikusi zituen izter politenak nituela.
Beraz, nire luzapena 180a da.
Ezkongabe bat ehizatu nahi dut gaur.
Ez nuen bat bera ere ehizatu azken aldian.
Espero dut zuk ere asko harrapatzea.
Mila esker.
Ez badut azkar bikote bat harrapatzen, nire burua gela batetik botako dut.
Leihotik.
Jakitea nahi nuen.
Nire logela lehen solairuan dago.
"Espero dut gaur ezkongabe bat harrapatzea", esan zuen.
"Espero dut zuk ere asko harrapatzea".
Orobat esan zion ezen ez bazuen azkar bikote egoki bat aurkitzen, bere burua gela bateko leihotik behera botako zuela.
320tik, agian.
Edo goragoko bat, 480a.
Askoz hobeto.
Hitz egiteari utzi zionean, berak zer esan jakin gabe begiratzen zion.
Orduan, berriz basora begiratu zuen, eta pentsatu zuen, berriz, zein ederra izan zen aitzakia.
"Pentzatu" duzu zein animalia izan nahi duzun lortzen ez baduzu?
Otarrain bat.
Lortzen ez badut, loro bat izan nahi dut.
Zergatik ez duzu hautatzen loro bat zuk ere?
Horrela elkarrekin egongo gara.
Hori ergel puska zarena.
Hitz egiten duen bat hautatu duzu, hizketako akats bat izanda.
Zetak sartuko dituzu baita animalia bat izanda ere.
Eta zu lapiko batean sartuko zaituzte ur irakitan hil arte.
Gero pintzak moztuko dizkizute tenaza batzuekin eta haragia zurrupatuko dizute.
Ergelak zarete, biok.
Ni ez naiz animalia bihurtuko.
Baina nire bikotearekin etorri naiz bisitan parke batean pasiatzen ari garela edo itsasoan igeri egiten edo bidaia batean.
Lagunak... 187. gela, mesedez.
Ez da kasualitatea helburuak bakarka joatea eta ez bikoteka.
Kaixo.
Kaixo.
Braza, estilo librea, tximeleta edo bizkar estiloa gustatzen zaizu?
Denak berdin.
Nire braza gustatzen zait.
Gizonek ez lukete bainu-praka eraman beharko brazan igeri egiteko.
Ipurdi-masailen mugimendua mugatzen duelako.
Baina hori bazenekien, ez?
Ez.
Oso maiz gertatzen zait.
Nahiko gogaikarria da.
Orain ateratzen ari zait?
Ez.
Bai.
Galdera bat egingo dizut eta egia esatea nahi dut.
Zer da okerragoa, gosez eta hotzez hiltzea basoan, animalia bihurtu handiago batek ehizatu eta jateko, edo noizean behin odola ateratzea sudurretatik?
Animalia bihurtu handiago batek ehizatu eta jateko.
Hori da.
Ez du susmorik gezurra esaten diozula?
Ez.
Oso pozik nago bikote berri bat dugulako.
Duela bi egun ezagutu zuten elkar baina oso maiteminduta daude.
Eta oso ongi ulertzen dute elkar.
Biek arazo bera dute.
Odola darie sudurretatik bat-batean.
Bihar logela bikoitz batean jarriko dira armairu handiago batekin eta bainugela handiago batekin.
Bi aste emango dituzte han.
Gero itsasontzira joango dira bi aste gehiago.
Zorte on opa dizuegu eta hirira bikote eginda itzultzea.
Oso pozik nago.
Ni ere bai.
Zorionak.
Harremana adi zainduko dugu, bai nire enplegatuek, bai neronek.
Eta arazorik badago, tentsioa edo eztabaida zuen kabuz ebatzi ezin duzuena, seme-alabak esleituko zaizkizue.
Egun on.
101. logela.
Zazpi egun geratzen dira.
Gosaria prest dago.
Oso ile ederra duzu.
Badakit.
Begira.
Gustatzen zaizu nirea?
Tira, nahiko lehorra duzu, baina kolorea ongi dago.
Garrantzitsuena da ez zaudela burusoil, nahiz eta gizonekin hori ezin da baztertu inoiz erabat.
Eta egunen batean ilea eroriko balitzait, gauza asko egin ditzaket berriz ilea izateko.
Transplante bat.
Ile polita ez da lortu daitekeen gauza bat.
Horrekin jaio egiten zara.
Eta zure aita burusoila ez izatea ez duzu zertan kontsolamendu izan.
Pentsatu duzu zer egin zure azken egunean?
Ez, pentsatzen ari naiz oraindik.
Egun on, andereñoak.
Gaur zure azken eguna da, eta ohitura den bezala, eskubidea duzu zer egingo duzu azken gauean hautatzeko.
Beti gomendatzen dut zentzu arruntez hautatzea, animalia izanda ezin egin daitekeen zerbait.
Adibidez, literatura klasiko bat irakurri, edo asko maite duzun abesti bat abestu.
Ez litzateke zentzuzkoa adibidez, lorategitik pasiatzea hautatzea, edo harreman sexualak izatea, gauzak horiek animalia izanda ere egin daitezke eta.
Baina ezer baino lehen, zure lagunik onenak gauza bat idatzi du, irakurri nahi duena eta oso sentibera dena.
Beti elkarrekin esertzen ginen eskolan.
Eta arazo bat nuenean zuri kontatzen nizun, beti aholku onak ematen zenituelako.
Institutuko dantzarako bikotea aurkitzen ez genuenean, egoera zail horri elkarrekin aurre egin beharrak indartsuagoa egiten ninduen.
Sentitzen dut gauzak horrela amaitzea.
Ziur nago egun batzuk gehiago izanez gero, norbait aurkituko zenuela nik bezala, pertsona miresgarria zarelako, ile politarekin eta bular zoragarriarekin.
Beti izan dut inbidia zure ilearekin, hori badakizu.
Izan zinen, zara eta beti izango zara nire lagunik onena, eta oso gogoan izango zaitut.
Eta beti jantziko ditut urtebetetzean oparitu zenizkidan zilar koloreko belarritakoak.
Faltan botako zaitut.
Eta nahiz eta lagun berri asko egin egun batzuetan, hirira joaten naizenean, ez dut uste inoiz aurkituko dudanik zuk bezalako...
"Stand by me" filma ikusi nahi dut,
Richard Dreyfuss, Kiefer Sutherland eta Richard Dreyfussekin.
Bakarrik.
Hautaketa bikaina.
Film zoragarria.
Mesedez, utzi mezu bat.
Kaixo.
Ziurrenik komunean zaude eta ez duzu entzuten telefonoa.
Ez dago ezer goizeko dutxa hotza bezalakorik.
Gero deituko dizut, dutxa amaitzen duzunean.
Egongo gara.
Agur.
Egun batean, golfean ari zela, pentsatu zuen zailagoa zela pertsona batekin gustatuta zaudelako plantak egitea, gustatuta ez zaudelako plantak egitea baino.
Orobat pentsatu zuen bere azentua gustatzen zitzaiola, eta beti nahiago izan zituela ile motzeko emakumeak.
Orduan, erabaki zuen bera izango zela hautatua.
Ehizan, jarraitu egingo zuen, eta neskak ezkongabe bati tiro egitean, esango zion:
"Egiazko errifleak balira, lasaigarri txoro hauen lekuan.
Zergatik ez duzu zure eskuekin hiltzen?
Eta neskak ezkongabearen eztarrian eskuak jartzean, esango zuen: "Ea berehala hiltzen den".
Zer gertatu da?
180. gelako leihotik bota du bere burua.
Odola eta opilak daude bazter guztietan.
Espero dut azkar hiltzea.
Hobeto pentsatuta, espero dut pixka bat sufritzea hil aurretik.
Eta ea ez diren bere garraixi txoroak nire gelatik entzuten, zeren pentsatzen ari bainintzen pixka bat etzatea eta lasaitasuna eta isiltasuna behar ditut.
Golfean aritu naiz eta neka-neka eginda nago.
Behar dudan azkena da emakume bat da mantso hiltzen eta oihuka.
Ez dizut ongi entzuten hainbeste garraixirekin.
Beste batean hitz egingo dugu isilago dagoenean giroa.
Agur.
Agur.
Mezu bat duzu.
Kaixo.
Ziurrenik komunean zaude eta ez duzu entzuten telefonoa.
Ez dago ezer goizeko dutxa hotza bezalakorik.
Gero deituko dizut, dutxa amaitzen duzunean.
Egongo gara.
Agur.
Axola zaizu zurekin banoa?
Martini bat.
Gela bikoitzeko giltzak, mesedez.
Onena opa dizuet.
Denok opa dizuegu onena.
Ezkerrean edo eskuinean lo egiten duzu?
Ederki.
Zabaldu zangoak.
Argia itzaliko dut edo irakurri egingo duzu?
Ez didate traba egiten ez argiak, ez zaratak.
Lo sakona daukat.
Kaixo.
Kaixo.
Zorionak.
Mila esker.
Eman muxu bat gizon atsegin honi.
Nire laguna da.
Ez daukat gogorik musu bat emateko mukizu horri.
Ez negar egin, Elizabeth, eskerrak eman beharko zenidake.
Orain herren izanda zure aitaren antza handiagoa izango duzu.
Zer izan da soinu hori?
Larrua jo dezakegu zure aurpegia ikusteko posizio batean?
Noski.
Piztu argia eta horrela hobeto ikusiko zaitut.
Egun on.
Egun on.
Zure anaia hil dut.
Mantso hiltzen utzi dut.
Baliteke bizirik jarraitzea oraindik.
Ostiko pilo bat eman dizkiot.
Ez da ezer gertatzen.
Mina izango zen.
Bai duzula lo sakona.
Aurpegia eta hortzak garbitu orduko.
Desiratzen nago atzo hitzeman zenidan historia entzuteko.
Unibertsitateko zure ikaslearena bere proiektu itsusiarekin.
Barrez lehertzeko historia bat da.
Izena zuen Ryess.
Banekien gezurretan ari zinela.
Ez dut ulertzen zergatik, ederki dakizu eta harreman bat ezin dela gezurren gainean eraiki.
Goazen hoteleko zuzendaria ikustera.
Merezi duzun zigorra izango duzu.
Zein da zigorra?
Inork izan nahi ez duen animalia bihurtuko zara.
Zure bikotea ikusi dut harantz korrika.
Hasieran hil egin nahi izan zuen modu izugarri eta mingarri batekin, berak anaia hil zuen moduan.
Tripetan ostikoak ematea bururatu zitzaion, behin eta berriz, eta gero bertan labana sartzea, tripetan.
Baina gero pentsatu zuen horrek ez duela zentzurik konortea galduta zegoelako eta ez zuelako minik izango ostiko eta labankadekin.
Tiro egin behar didazu lagundu dizudan susmorik ez izateko.
Hoteleko zerbitzari batek lagundu zion.
Ez zuen ulertzen zergatik egin zuen.
Animalia bihurtzea erabaki zuen.
Eraldaketak egiten dituzten gelara eraman zuen.
Askotan galdetu nion zein animalia bihurtu zuen, baina beti esan zidan berdina:
"Ez zaizu axola".
Gau horretan bertan, hoteletik joan zen betiko.
Ihesi joan zen nora joan jakin gabe.
Baina gugana zetorren.
Hau bere bizitza berriaren hasiera zen.
Orduan ez zen artean jakitun zein mingarria den bakarrik egotea.
Zein mingarria den pomadarekin iristen ez zarenean mina duzun bizkarreko puntura, eta mina daukazunean etengabe.
Basoan aurkitu dut.
Hoteletik ihes egin du.
Ez zara medikua izango kasualitatez?
Ez.
Pena.
Mediku bat behar dugu.
Bazen bat, baina duela bi hilabete harrapatu zuten.
Arkitektoa naiz.
Ez du axola.
Ongi etorri.
Gurekin gera zaitezke nahi duzun arte.
Ezkongabe egon zaitezke hiltzen zaren arte.
Ez dago epemugarik.
Mila esker.
Ezkongabeen arteko harreman erromantiko edo sexualak debekatuta daude.
Eta hori zigortu egiten da, ulertzen?
Besteekin hitz egin dezaket?
Noski, ligatzen saiatzen ez zaren bitartean.
Horrek dantza gauetarako ere balio du.
Bakarka dantzatzen dugu, horregatik jartzen dugu musika elektronikoa bakarrik.
Zer gertatu zaizu ahoan?
Zer da odolezko muxu bat?
Ezpainak ebakitzen dizkiegu marraza batekin, beste ezkongabeari ere bai, eta muxu ematera behartzen ditugu.
Egun batzuk pasa dira, baina ebakiak sakonak izan ziren eta mina dute oraindik.
Ligatzen ari ziren, badakizu.
Zigor batzuk beste batzuk baino okerragoak dira.
Behatz bat moztea okerragoa da buruko ilea moztea baino.
Eta besapean arrautza egosi bat jartzea irakitan okerragoa da hankan ostikoak ematea baino.
Beldur handiena ematen didan zigorra ez da odolezko muxua, baizik eta beste bat, odolezko koitoa esaten diotena.
Ez dut ikusi inoiz, baina erraza da irudikatzen zer den.
Ene, hori beldurra.
Mugi!
Ezkutatu!
Mugi!
Ezkutatu!
Hori izan zen ikusi nuen lehen aldia.
Ezkutatuta zegoen zuhaitz baten atzean nigandik gertu.
Nahiko garbia zirudien.
Biharamunean, hirian, jabetu zen ni ere miopea nintzela.
Gau horretan, lo nengoela, amets egin nuen elkarrekin bizi ginela hiriko etxe handi batean, sukalde handi eta argitsu batekin.
Nik urdin ilunezko prakak eta alkandora berde bat nituen jantzita.
Orduan, biluztu, eta ipurditik sartzen zidan.
Eta jotzen zidan bitartean, lapur bat sartu zen sukaldeak eta laban handiak hartu zituen bigarren tiraderatik eta ihes egin zigun.
Labakan tripetan sartu zizkigun bata bestearen atzetik.
Izututa esnatu nintzen.
Saiatu gehiago.
Ez axolagabetu.
Banekien kontu handiagoa izan behar nuela.
Saiatu zaitez gehiago, edo aurkitu eta animalia bihurtuko zaituzte.
Ahul bat.
Joan egin behar dugu.
Oso arriskutsua da hemen geratzea.
Askatzea lortuz gero, korri azkar eta aurkitu gaitzazu.
Askatuz gero baina hemorragiarekin hiltzera zoazela uste baduzu, zoaz zuzenean zure hilobira.
Zulatu duzu zure hilobia?
Bai.
Oso ongi.
Nahikoa da gaurkoz.
Trufa bila noa.
Oso goxoak dira eta arraroak.
Kilo batek diru asko balio du.
Zerri bat beharko duzu.
Bestela, ezinezkoa da.
50 minutuan itzuli behar dugu.
Ados.
"Kaizo", David.
Kaixo, Robert.
Emakume horri egin zeniona izugarria izan zen.
Nire anaia hil zuen.
Berdin egingo nuen zu hil izan bazintu.
Anaia bat zara niretzat.
Lagunik onena mundu osoa.
Ez dut "uzte" zure lagunik onena naizenik mundu "ozoan".
Denbora gehiago ematen zenuen Johnekin.
Zer John?
Ez nintzen bere izenarekin gogoratzen.
Ezta bere aurpegiarekin ere.
Zu zara gogora etortzen zaidana lagun bat behar dudanean.
Eta Johnek lortu zuen?
"Itzazontzian preztatzen" ari dira.
"Azte" honetan "haziko" da.
Denek diote lortuko duela.
Nola uztartzen diren eta "nezkatoak" borrokak gainditzen lagunduko die.
Ederki.
Eta ez zara itzuliko?
Zuzendariari zure anaiarena "ezaten" badiozu,
Hobe bakarrik egotea.
Inork ez zaitu lotzen.
Nahi duzunean musika entzuten duzu, nahi duzunean masturbatzen zara, pasiatzen duzu, nahi duzunarekin hitz egiten duzu.
Ez dut faltan botatzen konpainiarik.
Zu bakarrik, nire lagun bakarra zarelako.
Tiro egingo didazu?
Beldur naiz baietz.
Bi egun "zoilik" geratzen zaizkit.
Zer esan duzu?
Arraro hitz egiten duzu, ez dizut ulertzen.
Tiro egingo dizut.
Uste duzu egun batek zerbait aldatuko duela?
Ikusi duzu zein itsusia zaren.
Ez esan inori lagundu egin dizudala.
Eskertu nahi badidazu, eskertu.
Ehizatu untxi bat eta ekarri jateko.
Hitzematen didazu?
Bai.
Agur.
Agur.
Arma, giltzak eta gela bikoitzetako zenbakiak karpetan daude.
Ez galdu giltzak.
Itzuli egin behar ditut.
Larunbatean beharko luke, dantzaldiaren ondoren denok oso nekatuta daude eta.
Eta enplegatu askok ez dute lan egiten asteburuan.
Eta xanpua?
Ahaztu egin zait.
Bi bote ekarriko dizkizut hurrengoan.
Zoragarria zara, badakizu?
Tira, apuntatu xanpuarena eta horrela ez zaizu ahaztuko.
Zerbait esan behar dizut?
Zer da?
Hau nire azken misioa izango da.
Ezin dut horrela jarraitu.
Ez dut jasaten etxe gorrotagarri horretan bizitzea dentista lodi horrekin.
Behin eta berriz galdetzen dit ea hortzetako haria pasa dudan.
Otordu guztien ondoren garbitu behar ditut hortzak, baina gutxi jaten badut ere.
Baina ez dut uste zu bezain eraginkor bat aurkituko dudanik.
Baina zure desioak errespetatu behar ditut.
Eutsi pixka bat gehiago, eta ez ahaztu antisorgailuak hartzea, bai?
Mila esker.
Ez, mila esker zuri.
Onena zara.
Kontu handiarekin untxia larrutzen duzu laban zorrotz batekin, eta lepoa mozten diozu.
Orduan, tripa zabaltzen diozu eta piper berde eta gorri ongi garbituekin betetzen duzu.
Pikante askorik gabe eta baratxuri eta menta pixka batekin.
Gero limoizko zukutan jartzen duzu eta denbora pixka bat uzten duzu haragia bigundu arte, zulatu eta ordu betez sutan jarri aurretik.
Nire janaririk gogokoena da.
Untxia.
Zure ezkontza egiaztagiria duela bi hilabete iraungi zen.
Begirada bat bota dezaket?
Eskuak.
Susmagarriaren txostena.
Ez ditu azkazal zikinak edo lokatza zapatetan.
Belsize hiribidea, 9.
Egun on, agentea.
Ez, nire emaztearekin nago.
Orain denda batean erosten ari da.
Zure egiaztagiria ikusi dezaket?
Nire emazteak du poltsan.
Nik beti galdu egiten dut, badakizu.
Ulertzen dut.
Zer dendatan dago?
Hemen dago.
Sentitzen dut, maitea.
Minerako pomada pilo bat zuten.
Ederki, maitea.
Nire egiaztagiria emango zenidake?
Ez, ez da beharrezkoa.
Mila esker, jauna.
Ongi ibili.
Mantsoegi banabil, esan eta azkarrago joango naiz.
Horrela ongi dago.
Hobeto eskua estutzen ez badidazu.
Izerdi egiten hasi zait.
Beste zerbait erosi nahi duzu hemen gauden bitartean?
Bai, lentiletarako likidoa eta Parker Rollerball luma bat.
Ez nekien miopea zinenik.
Ni ere miopea naiz.
Egun batzuetan geratuko zara?
Ez dut uste, aita.
Berriz itzuliko gara gaur.
Bihar negozio bidaia bat daukat.
Badakizu zenbat kentzen didan lanak.
Ez galdetu etortzen naizen bakoitzean.
Denek enpresa berean lan egiten duzue?
Bai.
Bai.
Nire alabak esan dit oso enpresa ona dela.
Ados zaude?
Onenetako bat, esango nuke.
Arazo bakarra da ez didala ia denborarik uzten nire emazte eta seme-alabentzat.
Lau ume eder ditugu.
Mila esker.
Baina umerik ezean ere, ez nuke nire emaztea utziko.
Biok bakarrik bageunde, bidaiak egingo genituzke.
Portofinora joango ginateke edo Greziako uharte batera udan eta gure harremana hasieran bezain trinkoa izango litzateke.
Nire emaztea biziki maite dut, bizitza emango nuke beregatik.
Horrela maite dut.
Zure lehenengo eguna hirian izateko, ederki egin duzu.
Mediterraneoko oporrena bikaina izan da.
Mila esker.
Noiz jakin zenuen miopia zenuela?
16 urterekin.
Zer marka ziren zure lehenengo betaurrekoak?
Ez naiz gogoratzen.
Nahi duzu pomada jartzea bizkarrean?
Iristen ez zaren lekuan.
Gustatuko litzaidake.
Hemen?
Beheraxeago, mesedez.
Kaixo denoi, zorte on.
Logelen zenbakiak hauek dira:
306. logela, hoteleko zuzendaria eta bikotea.
Biok ahots politak dituzte.
240. logela, bioi asko gustatzen zaie eskiatzea.
282. logela, biok zientziak ikasi zituzten.
Dicha ontzian, sudurretatik odola egiten dien bikote bat.
Zu eta zu 240. logelara.
Zuek 282koengana.
Eta zuek itsasontzira.
Joan naiteke ni itsasontzira?
Gu hirurok zuzendarien bila joango gara. 40 minutu ditugu.
Zuzendariarekin hitz egin behar duzu.
Esnatu.
Jaiki.
Eseri horko eserleku horretan.
Jarri eskuak bizkar atzean.
Beisboleko pilotak 550 eta 650 gramo artean pisatzen du.
Bai.
Pisua desberdina da gizon eta emakumeentzat, baina hori pisatzen du gutxi gorabehera.
Badakizu zenbat pisatzen duen boleiboleko pilota batek?
Ez, baina jakin nahiko nuke.
Gauza bat esan behar dizut.
Bere sudurrak ez du bakarrik odol egiten.
Hormaren kontra jotzen du, edo ohol baten kontra edo horrela.
Edo laban batekin mozten du begira ez zaudenean.
Ez zarete egokiak.
Ixo!
Ziur nago kamisetako orbaina ez dela odola, baizik eta gerezi zukua edo tomate saltsa edo akuarela gorria edo horrela.
Edo erremolatxa zukua.
Maite duzu?
Bihotz-bihotzez.
Zenbat maite duzu batetik hamabostera?
Hamalau.
Hamalau zenbateko izugarri bat da.
Ikusten da asko maite duzula.
Nor hil beharko genuke?
Nor aterako da aurrera hobekien bakarrik?
Hobe duzu joatea, ahal duzun bitartean.
Ados.
Esan behar nuen guztia zen.
Zu, emakume hau hiltzen bada, moldatuko zara bakarrik edo beste pertsona bat beharko duzu?
Ordu asko ematen ditut bakarrik hotela prestatzen duen bitartean.
Gustatzen zait logelan geratzea.
Erlaxatu eta lasaitu egiten nau.
Asko gustatzen zait.
Zalantzarik gabe, bera gabe bizi naiteke.
Hartu.
Tirokatu ezazu.
Ez!
Ez!
Non zeunden!
Zure bila nenbilen.
Masturbatzen ari nintzen zuhaitz horien atzean.
Zergatik ez duzu dantzatzen?
Hanketako mina daukat.
Zulatu duzu zure hilobia?
Oraindik ez.
Ez dizut presioa sartu nahi edo festa hau izorratu, baina egin egin beharko duzu halako batean.
Ez espero inork zuregatik zulatzea edo zure gorpua eramatea.
Lur pixka bat botako dizugu baina kito.
Bihar gustuko duzun leku baten bila joan behar duzu, lurra ez dadila harrizkoa izan, eta hasi.
Azken pazientea joan zenean, bulegoan sartu eta esan nion:
"Noski, arazorik gabe", esan zuen.
Eta burua biratu zuenean, zulatzailea hartu eta bularrean sartu nion.
Oso historia interesgarria, baina joan egin behar dut.
Gogoratu dut oraintxe bateria batzuk utzi ditudala han.
Untxiak ehizatu dituzu?
Lagun batek.
Ez zenuke besteren untxirik onartu behar.
Untxiak nahi badituzu, esan eta gehiago ekarriko ditut.
Zaila da untxi bat harrapatzea, baina gehiago saiatuko naiz.
Ez duzu zertan besterekin zorretan ibili.
Mila esker.
Untxiak ekarri dituen gizonak miopia dauka?
Ez dakit.
Ez dut uste.
Ados.
Zuhaitz horretan dagoena txolarre bat da?
Ez dut ongi ikusten hain urrunetik, baina ez dut uste.
Miopia duzu?
Ez, egia da.
Zer jartzen du hemen?
YKK.
Banekien.
Kremailera guztietan berdina jartzen du.
Ez daukat miopiarik.
Zergatik ez didazu sinesten?
Lentilak eramaten dituzu?
Uste duzu ergela naizela eta ez naizela konturatzen.
Ikusi egin behar ditut.
Begiak ikusi behar dizkizut.
Begiratu gora.
Gora.
Gora.
Orain, begiratu behera.
Ezkerretara.
Eskuinetara.
Gora berriz.
Barkatu.
Uste nuen engainatu egin nahi ninduzula.
Sentitzen dut.
Sinkronizazio ariketa honetarako, oso kontzentratuta egon behar dugu, botoia zehazki batera sakatu behar dugu.
Partekatuko ditugu aurikularrak?
Hori baita kontua.
Biontzako ariketa bat da.
Erabat sinkronizatuta egon behar dugu.
Ados.
Bost.
Lau.
Hiru.
Bi.
Gure artean komunikatzeko kode bat garatu genuen, inork ez jakiteko zer esaten genuen, ezta aurrean egonda ere.
Burua ezkerrera biratzeak esan nahi du:
"Munduan beste ezer baino gehiago maite zaitut".
Burua eskuinera biratuz gero, esan nahi du:
"Kontuz, arriskuan gaude".
Hasieran, kontuz ibili behar genuen ez nahasteko
"Munduan beste ezer baino gehiago maite zaitut"
eta "Kontuz, arriskuan gaude".
Ezker besoa altxatzeak esan nahi du:
"Zure besoetan dantza egin nahi dut".
Ukabilak bizkar atzean esan nahi du:
"Goazen larrua jotzera".
Kodea hazi eta hazi egiten zen denboraren poderioz, eta aste batzuetan, edozer gauzari buruz hitz egiten genuen ahoa zabaldu gabe.
Geldi!
Aski da!
Ez da ezer gertatzen.
Jarraitu, mesedez.
Pieza berarekin edo beste batekin?
Beste bat.
Zure gurasoek zoragarriki jo dute, ezta?
Noski.
Ederra izan da.
Elkar maite dugu eta ederki uztartzen gara.
Horregatik erabaki dugu basoa uztea eta betiko elkarrekin egotea hirian.
Bihar, ehizan, desagertu egingo gara, eta jende guztiak pentsatuko du harrapatu egin gaituztela eta txakur, kanario edo horrela bihurtuko gaituztela.
Hirira iristean egingo dudan lehen gauza albornoz bat erostea da.
Eta gero tranpolin altu bat duen igerileku batera joango gara, egokia jauzi egiteko.
"Gauza desberdin asko egingo ditugu elkarrekin, gauza serioak, ez txorakeriak.
Parkean paseatu edo kitarra jo elkarrekin".
Eta kito.
Oharrak daude atzeko aldean, baina ez dute garrantzirik.
Irakurri oharrak.
Biztanle kopurua: 439.
Gertuko hondartzak:
Paraggi, Camogli, Chiavari eta Lavagna hondartzak.
Non aurkitu duzu?
Ibaiaren ondoan.
Ziurrenik norbaitek galdu egin du ehizan.
Eman.
Ni arduratuko naiz.
Badakizu zergatik ekarri zaitudan leku lasai batera?
Ez.
Uste dudalako leku perfektua dela zure hilobirako.
Estali zaitez lurrez.
Erabili eskuak.
Aurpegian ere bai.
Edo txakurrek aurpegia jatea nahi duzu?
Ni baino lehen hiltzen bazara, maiz etorriko naiz bisitan.
Hitzematen dizut.
Uste dut berehala joan beharko genukeela.
Hirurok etortzea bi edo lau ordez oso arriskutsua da.
Zergatik ez gara erori lehenago?
Aukera asko daude medikuak gurekin fio ez izateko.
Proposatzen dut ospa egitea aukera dugun bezain pronto.
Oraintxe bertan, izan ere.
Ez izan beldurrik.
Inork ez du susmorik izango.
Ziur nago ez zenuela sorpresa hau espero.
Baina egun batzuk nahiko nituzke pentsatzeko.
Operatu egin naiteke hirira etortzen garen hurrengoan.
Zer pentsatu behar duzu?
Hobe ote den ongi ikustea miopea izan baino?
Hori erokeria bat da eta badakizu.
Hau dagoen medikurik onena da eta oso zaila da hitzordua hartzea.
Duela hilabeteak deitu nion gaur hartzeko.
Itsu dago.
Mila esker.
Bota labana eta jaiki.
Zergatik utzi nauzu itsu?
Bera uztea zeneukan.
Ez dakit zertaz ari zaren.
Oraindik botiken eraginpean zaude.
Zu banintz, ausartago izaten saiatuko nintzateke.
Orain, altxa eta eman labana.
Eta astindu eta indarrez eramango dut.
Banoa.
Hitzematen dizut hil egingo zaitudala.
Konturatu zaitez norbait itsu geratzen denean, beste zentzumenak garatzen dituela.
Basa txakur bat hartu dezakegu eta entrenatu zu gidatzeko.
Badakizu txakurrak gauza direla hori egiteko.
Txakur bat bilatzen lagunduko dizut.
Orain, lasaitu... edo hemen utziko zaitut.
Eta ez dut uste zure kasa iritsiko zarenik topagunera.
Bistekin gozatzen?
Asko.
Zer gertatu zaizu eskuan?
Adar bat mozten ari nintzen laban batekin eta moztu egin naiz.
Mila esker.
Ez.
Gaur moztuko dut.
Begira zer ekarri dizudan.
Oraintxe jango dut.
Linterna handi bat da.
Kontxo, barkatu.
Hain handia da, iruditu zait untxi bat dela.
Inoiz ikusi dudan linternarik handiena da.
Prest zaude iluntzekorako?
Bai, noski.
Zerbait esan behar dizut, baina ez haserretu.
Ados, esan.
Ezin dut ezer ikusi.
Itsu nago.
Zer esan nahi duzu?
Ez du zentzurik gezurrik esatea.
Konturatuko zara halako batean.
Liderrak eragin du hirian itsutzea.
Konturatuko zen maite zaitudala eta zuk maite nauzula.
Eta elkarrekin ihes egitekoak ginela.
Sentitzen dut.
Ez duzu ezertxo ere ikusten?
Ezertxo ere ez.
Eta ilea moztu dudan galdetu didazunean?
Esan dut ez konturatzeko ezin dudala ikusi.
Sentitzen dut.
Ez negarrik egin.
Negar egiten baduzu min handiagoa izango duzu begietan.
Gaindituko duzu.
Zer odol mota duzu?
B.
Ikusi nuen lehen unetik, jakin nuen nirea izango zela, bere begirada nirean jarri eta irribarre egiten zuen bitartean, bere ezpainek arrosen kolorea zuten, basati hazten baitziren gorri bizi batean ibaian,
Baiak, ahabiak eta morak gustatzen zaizkizu?
Ez, ez.
Pianoa jotzen badakizu?
Ez.
Plastikozko baso bat.
Hori da.
Oso ongi.
Alemana badakizu?
Ez.
Badakizu alemana dela ikasten zailenetakoa?
Oso gramatika zaila du.
Gauza bat ekarri dizut.
Arrain bat da.
Bigarren egunean lore bat eraman nion.
Inoiz ikusi nuen emakumerik ederrena zen.
Eta esan nion: "Badakizu nor jaiotzen diren baso-arrosak,
Hain gozo, hain gorri, hain libre?
Kiwia.
Oso ongi.
Hamarretik hamar berriz.
Muxu bat ematerik bai?
Ez dakit nola eskertu jarduera eta joko guztiak, eta nirekin egotea, baina badakizu ezin dugula egin jada.
Nahi duzu berriz jolastu "ukitu-makusira"?
Ez, gaurkoz aski da.
Dena dela, ez daukat beste ezer galdetzeko.
Agian bihar edo egunen batean.
Bihar goizean?
Tira, ikusiko dugu.
Agur.
Agur.
Arratsalde on.
Zer moduz?
Ongi.
Ni gose naiz.
Ez duzu untxirik ekarri aspaldi.
Edo zerbait ukitu eta asmatzeko.
Albiste onak ditut.
Ideia zoragarri bat izan dut.
Kontatuko dizut?
Zer ideia mota?
Ezker hanka altxatzen dut.
Ukalondoa belaunera eramaten dut eta bi aldiz kolpatzen dut.
Hanka belaunak jartzen dut eta hiru aldiz kolpatzen dut.
Ahoz behera etzaten naiz.
Belauniko jartzen naiz.
Ezker masaila ukitzen dut... eta ahoz gora etzaten naiz.
Uste duzu begiak kliskatzen dituzula hori egiteko?
Bai, jakina.
Ez banu egingo, ez nizuke esango.
Noiz?
Bihar.
Bihar?
Azkarrago joan beharko genuke.
Ezin naiz azkarrago joan.
Ilun zegoen eta ez zen ongi ikusten.
Ez dut izan astirik probatzeko.
Barkatu.
Ez du axola.
Autobus bat dator.
Hoteleko autobusa zen.
Ez gaituzte ikusi.
Profila.
Behatzak.
Ukalondoak.
Oso ongi gogoratzen naiz zure tripaz.
Egin irribarre.
Ekarriko didazu laban bat eta sardexka bat, mesedez?
Noski.
Mila esker.
Laban batekin egingo dut.
Nahi duzu laguntzea?
Hobe ezetz.
Ez kezkatu.
Arraroa da hasieran, baina ohituko zara.
Eta beste zentzumenak garatu egiten dira.
Badakit.
Berehala nator.
Mila esker.
Eusko Jaurlaritzaren laguntzarekin egindako azpitituluak
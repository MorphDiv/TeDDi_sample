# language_name_wals:	Basque
# language_name_glotto:	Basque
# ISO_639-3:	eus
# year_composed:	NA
# year_published:	1987
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/eu.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Haurra haur zenean dindilizka zeramatzan besoak.
Nahi zuen errekatxoa ibai izan zedin, ibaia uriola, eta putzu hau, itsaso.
Haurra haur zenean, ez zekien haurra zenik.
Denak zirudien bizitzaz betea eta arima guztiek, bakarra.
Haurra haur zenean, ez zeukan iritzirik, ez zeukan ohiturarik.
Lurrean esertzen zen hankak gurutzatuta, korrika hasten zen, kalparra zuen ilean eta ondo ematen zuen argazkietan.
DESIRAREN HEGOAK (ZERUA BERLIN GAINEAN)
Begira.
Burua argirantz, zeru zabalerantz, jasotzearen kontsolamendua, eguzkiak argitzen dituen begien kolorearen kontsolamendua.
Azkenik ero, bakarrik ez berriro.
Azkenik ero, azkenik salbu.
Azkenik ero, azkenik bakean.
Azkenik barruko argitasun bat.
Jaun-andreok, Berlin-Tegel-era hurbiltzen ari gara.
Mesedez, itzali zigarroak eta ez erre gehiago aireportuko eraikinean egon arte.
Korrika joan zitzaion, korrika joan zitzaion... eta besarkatu egin zuen.
Etxetxo txiki bat dago bi solairukoa, terraza batekin.
Egunero joaten gara bainatzera.
Eta etxean bizi den gizona Peter deitzen da.
Ez dut ulertzen pertsonaia.
Zer gutxi dakidan paper honi buruz!
Agian grabatzen hasita jakingo dut.
Berlin.
Emil Jennings,
Kennedy,
Zer marrazki polita!
Tokio, Kioto, Paris, Londres, Trieste,
Berlin...
Zentzuzko ezer ez telebistan.
Kolore gehiegi dituzue ordua ondo jakiteko.
Koloreekin estropezu egin eta beti zabiltzate berandu.
Hozkailua, garbigailua...
Zerbait asmatu beharko dut.
Ez zen ezer botatzeko gai.
Ezetz harrapatu!
"Oraintxe hil nahi dut, eta betiko bizi", esan zidan berak.
Bakoitzak bere larria.
Musika baino ez du buruan.
Erosi nion gitarra.
Eta orain bateria nahi du?
Pixkanaka, gogaitzen ari naiz.
Ez al da sekula formalduko?
Honela ezin da jarraitu.
Uneren batean bukatu behar da.
Ezin dut honela jarraitu.
Ez nau harritzen soilik rock and rollarekin ibiltzea.
Agian, egunen batean, ardura hartuko du.
Itxaropena da galtzen den azkena.
Haurra haur zenean, galdera hauen unea zen:
Zergatik ni naiz ni eta ez zu?
Zergatik nago hemen eta ez han?
Noiz hasi zen denbora, eta non bukatzen da espazioa?
Eguzkipeko bizitza hau ametsa da?
Ikusten, entzuten eta usaintzen dudana mundua baino lehenagoko mundu baten irudia baino ez da?
Egiaz existitzen al da gaizkia, eta egiaz gaiztoak diren pertsonak?
Nola liteke ni, neu naizen hau, izatera iritsi aurretik, ez izatea?
Eta ni, neu naizen hau, egun batean ez izatea naizen hau?
Laster bukatuko da.
Zerri hutsa zara!
Emakumeek lur jota utziko zaituzte.
Aspaldi da ez garela joan.
Zer?
Havel-en eta Spree-ren nibelak...
Duela 20 urte, hegazkin sobietar bat Spandauko aintziran erori zen.
Duela 200 urte, Blanchard-ek hiria zeharkatu zuen globoan
Duela gutxi egin zuten bezala errefuxiatu batzuek.
Eta gaur...
Lilienthal-eko pasealekuan gizon batek pausoa moteldu du eta, sorbalda gainetik, ezerezerantz begiratu du.
44. postetxean, bere burua hil nahi zuen batek, agurreko gutunetan seilu desberdinak jarri ditu.
Pl≈°tzensee-ko kartzelan, preso batek, buruaz horma jo aurretik, esan du: "Orain!"
Zooko metro geltokian, arduradunak, geltokiaren izena esan ordez, oihukatu du: "Suaren Lurraldea!"
Zoragarria.
Rehbergen-etan, agure batek Odisea irakurri dio haur bati, eta haurrak begiak zabal aditzen zuen.
Eta zuk zer?
Emakume batek aterkia itxi du euripean, euriak busti zezan.
Ikasle batek irakasleari azaldu dio nola hazten den iratzea.
Irakaslea, zur eta lur.
Itsu batek erlojua ukitu du igarri nauelako.
Zoragarria da espiritu bezala bizitzea, eta egunero, jendearen espiritualtasuna ikustea.
Baina batzuetan gogaitzen nau nire izate betirako honek.
Une horietan nahi nioke hegan egiteari utzi, nire pisua sentitu nahi nuke, mugarik eza desegin nahi nuke, eta Lurrari atxiki.
Pauso eta haize ufada bakoitzeko, nahi nuke esan:
"Orain, orain eta orain!"
Eta ez gehiago esan "betidanik" edo "betiko".
Karta jokoan ari direnen ondoan eseri.
Diosalaz har nazaten buruaren keinu batekin.
Parte hartu dugunean, itxura baino ez zen.
Itxura zen borrokaldi batean, aldaka dislokatzen zigutela...
Itxura zen lagun artean arrantzan ari ginela...
Itxura zen mahai batean eseri eta edaten eta jaten genuela...
Arkumea eta ardoa ematen zigutela basamortuko dendetan...
Itxura baino ez zen.
Ez dut haur bat eduki nahi, ez zuhaitz bat landatu.
Baina zer atsegina izan behar den etxera iritsi eta katuari jaten ematea, Philip Marlowe-k bezala.
Sukarra izatea, hatzak belztea egunkaria irakurriz,
liluratzea gauza espiritualekin eta baita ere otorduekin, garondo baten formarekin, belarri batekin.
Hezurrak zeurekin mugitzen direla nabaritzea oinez zoazela.
Gauzak uste izatea, azkenik, dena jakin beharrean.
"bai" eta "amen" esan ordez.
Bai.
Eta behingoagatik, gaizkiarekin ere liluratzea.
Oinezkoengandik erakarri Lurreko deabru guztiak eta, azkenik, munduan haiek ehizatzera abiatu.
Erotu!
Bakarrik egon.
Gauzei gertatzen utzi.
Serioak izan.
Erotu ahal izango gara jende serioa garen heinean.
Soilik begiratu, bildu, testigantza eman, babestu...
Espiritu izaten jarraitu.
Hitz egidazu, musa horrek, kontalariaz, zeina munduaren ertzera bidali zuten,
- ume eta zahar aldi berean - eta, haren bitartez, erakutsi gizakia.
Denbora igarota, entzule nituenak irakurle bihurtu ziren.
Eta jada ez dira zirkuluan esertzen, apartean baizik, eta ez dute elkarren berri.
Ahots urratuko agurea naiz, baina kontakizuna... oraindik goratzen da sakon-sakonetik eta aho erdi irekiak nekerik gabe sendo errepikatzen du, liturgia batean bezala, non ez baiten iniziaziorik behar hitzen eta esaldien esanahia ulertzeko.
Agian ez dauka dirurik beste mediku bat ordaintzeko, nahiz eta on egingo liokeen.
Ez dut lau urtean ikusi, eta bi urte egin ditu gaixo.
Noiz egingo duzue otoitz zuen hitzekin?
Neska gazteak datoz gizonak tentatzera...
Nola ordainduko dut, hain pentsio txikiarekin?
Galduta zaude, eta honek luze jo dezake.
Gurasoek arbuiatu zaituzte, emazteak traizio egin dizu.
Lagunik onena beste hiri batean dago.
Seme-alabak ikusten dute hitz motela zarela.
Ispiluan neure burua ikustean, zaplaztekoa emango nioke.
Amak arrazoia zuen.
Zer zeukan gizon hark eskuan?
Bueno, duela egun batzuk, edo hilabete bat.
Duela 5 urte!
Eta ondo bizi baziren, ondo hil ziren!
Zer astuna!
Eta zuek artatxoriak.
"Ahalegintzen da, ahalegindu oilategiko hegaztia ematen du".
Aspaldi erori nintzen saiatu ez banintz.
Entzun une batez!
Porrot eginda gaude.
Bihar goizean goiz, dena bildu, eta neguko kuarteletara eramango ditugu karabanak.
Sentitzen dut.
Beste behin astirik gabe gauzak burutzeko.
Gaur gauean, nire azken saioa.
Eta gainera, ilargi betea izango da.
Orduantxe hausten du lepoa artistak karpapean.
Ez nuen sekula horrela imajinatuko zirkuaren agurra.
Azken gauean ez zen inor etorri, zuek idiotak bezala jotzen duzue, eta nik pista zeharkatzen dut oilo batek bezala.
Honelako uneak, oroitzapen eder bat hamar urtean.
Makurtu behar bagenu bezala bizitzen jarraitzeko.
Faltan botako dut zirkua.
Aingeru bat igaro da!
Kontzientzia txarra izateko ohitura galdu behar dut gaizki nagoenean.
Minak iraganik ez balu bezala.
Dena bukatzen da hasi orduko.
Politegia, egia izateko.
Azkenik kanpoan, hirian.
Ia beti naiz kontzienteegia triste egoteko.
Asko itxaron nuen norbaitek hitz goxo bat esateko.
Gero atzerrira joan nintzen.
Hain ederra litzateke!
Burua jaso eta mundua hedatzen da eta bihotzeraino iristen zait.
Txikia nintzenean, uharte batean bizi nahi nuen,
Emakume bakartia, bakartia eta boteretsua,
Bai, hori da.
Dena hain huts... bateraezin.
Hutsa, beldurra.
La peur, la peur, la peur...
Beldurra.
Basoan galdu den piztia txiki baten gisa.
Dakidan bakarra da jada ez naizela zirkuko artista.
Bukatu da trapezioa!
Gertatzen dira halakoak, ezer ez dator norberak nahi bezala.
Zer egin behar dut?
Zer egin behar dut?
Fotomatoi baten aurrean zain nago, eta beste aurpegi bat azaltzen da.
Ipuin baten hasiera izan daiteke.
Agian lana aurkituko dut zerbitzari moduan.
Beldurtu egiten nau gau honek.
Nola pentsatu behar nuke?
Batzuetan, pentsamendu okerrak ditut, pentsatzen dudalako beste batekin ari banintz bezala.
Begi itxien azpian, begiak berriz itxi...
Orduan harriek ere bizia hartzen dute.
Feriakoek ez zuten eraman zaldi argal hura.
Tristura deitzen zen.
Hobi eskas batean lurperatu zuten, markatu gabe, larre idorrean.
Koloreekin bat izan.
Neonezko argiak iluntzeko zeruan.
Aldirietako tren hori-gorria.
Prest egon behar naiz.
Altxaraziko nauen maitasunezko olatu baten nostalgia.
Honexek baldartzen nau, desira ezak.
Maitatzeko desira.
Maitasuna desiratzea.
Lehoi uherrak marmarka ari ziren kaioletan.
Emakume-txoriak hegoak astintzen zituen, ahotsa urratuz.
Ibar osoan animalia bustien kiratsa zegoen eta lasto busti ustelarena.
Kreazioko piztiak eta munstroak bidean, beren tramankuluekin.
Hiru ipotxak karabanaren atzekaldean.
Zutik daude eta begiak zabalik begiratzen didate.
Atzo sentitzen nuela esan behar izan nion.
Eguzkirantz igo, mendian gora, ibarreko lainoa behean utzi,
sua larreen ertzetan, patatak errauts artean, moila urrutian, aintziran...
Hegoko gurutzea, Ekialde urruna.
Ipar handia, Mendebalde basatia.
Hartzen Aintzira Handia, Tristan da Cunha-ko uhartea.
Mississipiko delta, Stromboli.
Charlottenburg-eko etxe zaharrak, Albert Camus.
Anbulantziari deitu diozue?
Ur jauziaren ondoan igeri egin.
Harri koskorrak erreka hondoan.
Mahaiko oihal zuria aire zabalean.
Etxearen ametsa etxean.
Lagun hurkoa lotan ondoko gelan.
Gelako argiaren distira lorategian.
Eder ezezaguna.
Nire aita.
Nire ama.
Nire emaztea.
Nire haurra.
Mundua ilunabarrean murgildu da, baina ni hasieran bezala nabil kontari, eusten nauen salmodia horrekin.
Kontakizunak libratzen nau orainaldiko gatazkatik eta babesten nau etorkizunetik.
Mendeen arteko salto gehiago ez, lehen bezala ez.
Orain pentsatzen ditut egunak banaka banaka.
Nire heroiak jadanik ez dira gerlariak eta erregeak, baizik eta bakearen tresnak, denak balio berdinekoak.
Tipula lehorrak zingira inguruetako enborrak bezain baliotsu.
Baina ez du inork sekula lortu bakearen epopeiarik kantatzea.
Zer gertatzen zaio bakeari, ez baita irautearen zale, eta nekez uzten baitu kontatua izan dadin?
Etsi behar nuke, beraz?
Etsitzen badut, gizateriak kontalaria galduko du.
Eta gizateriak kontalaria galtzen badu, orduan haurtzaroa ere galduko du.
Ez dut Postdamer Platz aurkitzen.
Postdamer Platzen
L√∂hse und Wolff-en, izen handiko estanko batean, hementxe aurrean.
Hau ezin da izan Potsdamer Platz.
Ez dago inor galdetzeko.
Plaza bizi-bizi egoten zen.
Tranbiak, zaldiek tiratutako autobusak, eta bi auto, nirea eta Hamann txokolategikoa.
Wertheim-en denda ere hemen zegoen.
Eta egun batez, bat-batean, han eskegi zituzten banderak.
Han...
Plaza guztian banderak eskegita.
Jendeak atsegina izateari utzi zion, poliziek ere bai.
Ez dut etsi nahi
Potsdamer Platz aurkitu arte.
Erakutsi iezadazu, musa, kantari hilezkor gaixo hura, zeinak -entzule hilkorrek abandonatua- ahotsa galdu baitzuen.
Hura, zeina kontakizuneko aingeru izatetik, bazterreko musikari zarpaila izatera pasatu baitzen.
Kanpoan, inoren lurraldeko erlaitzean.
Eta hegoaldera joango naiz.
Norbaitek ezagutzen banau, kalera botako naute.
Kale bakoitzak bere hesi lerroa du.
Bi aldeen artean inorena ez den lur eremua dago heskai batek disimulatuta, edo osin batekin.
Baten bat horra badoa, lakioan eroriko da, edo laserrarekin harrapatuko dute.
Uretan, amuarrainak torpedoak dira.
Etxejabe guztiek, plaka bat josten dute atean izenarekin, armarri baten gisa, eta egunkaria aztertzen dute munduaren jabe balira bezala.
Eta estatu txiki horiek mugikorrak dira.
Bakoitzak bere burua darama gainean eta beste batek sartu nahi badu, zerga moduan eskatzen zaio anbarretan itotako euli bat edo larruzko zahagia.
Eta hori mugei buruz ari garela soilik.
Zeren estatu bakoitzean sartzeko pasahitz zuzena behar baita.
Egungo arima alemana konkistatu eta gobernatuko du pasahitz zuzenarekin burges txikiengana iristen denak.
Zorionez, gaur egun, inor ere ez da gai hori egiteko.
Eta horregatik emigratzen dute denek eta bandera partikularrak lau haizetara zabaltzen dituzte.
Eta haien seme-alabek matrakei eragiten diete eta ingurua kakazten dute.
"Ordezkoa".
Hitler Ekialdeko frontetik zetorren, eta hil egin zen Alpeetako etxera itzuli aurretik.
Eta Goebbels-ek aktore bat jarri zuen Hitlerrena egiten.
Egiari zor, istorio hori ez da sinesgarria.
Ez?
Falk jauna, ordubete behar dugu hurrengo eszenarekin hasteko.
Grabatzen ari garen filma baino errealistagoa da.
Utzi azaltzen.
Jendeari gustatzen zaizkio misteriozko istorioak.
Eta edozein aitzakia da ona bat muntatzeko.
Jarri zeuk.
Ea ba, bila dezagun kapela bat!
Aizu, ondo emango didan kapela.
Ondo emango didana.
Jendetzan beste bat izan nahi dut.
Hau?
Honekin 42an nagoela ematen du.
Artekaria ematen dut.
Topatu kapela on bat, egidazu mesedea.
Pertsonaia mozorrotu egiten da, ez dut nabarmentzea nahi.
Eta hau zer moduz?
Kapela hauek barregarriak dira.
Honekin ezkontzera noala ematen du.
Hau da Londreseko zaldi proba batera joateko.
Hau ondo dago.
Kontxo...
Kapitaina...
Charlie Chan!
"Lehenengo semea, ez horren ernea".
Baina oso ondo dago.
Pozten naiz lagundu badizut.
Olivier, jaka hau oso itsusia da.
Hala ere, gabardina neurea zen.
Peter, non dago gabardina?
Erre egingo zuten.
Zer duzu, Peter?
Zertan ari zara haria galduta?
Gaur gauean xerra bat jango dut edo lupia a la meuni¬ère.
Alemanek prestatzen al dute?
Alemanek badakite pasta prestatzen?
Ez da sekula aldatuko.
Zer distira dominek!
Beste aldetik, argiaren erresumatik, faltan botako ditut artatxoriak.
Dahlem iruzurra da, urrezko koraza bezala.
Baltikoko urak bustita oraindik.
...eta haizea aurpegian, lehenengo elurra iragartzen, estoldetara doan ura.
Eta eder ezezaguna balkoian.
Batzuek txakurren jatekoa lapurtzen zuten baserrietan.
"Berlin ez da onik aterako", esan zidan Constantek.
Oraindik oroitzen dut emakume hura, hondakinen artean zutik, ohazal bat astintzen.
Egun on.
Ba ote daki marrazten gizon horrek?
Extra-gizakiak.
Izar horiak heriotza esan nahi zuen.
Van Gogh suizidatu egin zen.
Bai marrazki itsusia.
Eszena grabatuko dugu espezialistekin!
Tira, lagunak, ekin!
Eskegi bandera gorago, tira.
Lehen plano bat behar dut plano subjektiboa eta gero.
Bizitza?
"Ez baneuka, haren falta nuke", esan zion jeneralak putari.
Begira, arratoi bat!
Haurra haur zenean, espinakak trabatzen zitzaizkion, ilarrak, arroz esnea eta aza egosia.
Eta orain dena jaten du eta ez soilik hala behar duelako.
Haurra haur zenean, ohe arrotz batean esnatu zen behin, eta orain sarritan egiten du.
Pertsona asko ederrak ziren lehen eta orain soilik txiripaz.
Argi irudikatzen zuen paradisua eta orain susmatu, asko jota.
Ezin zuen ezereza imajinatu eta orain hotzikara sortzen dio.
Haurra haur zenean, gogotsu jolasten zen eta orain zerbaitetan murgiltzen da, bere lana baldin bada.
Gogoratzen hemen lehenengoz izan ginenean?
Historia hasi gabe zegoen.
Egunak pasatzen uzten genituen, gertakarien zain.
Ibaiari luze jo zion hondoa aurkitu eta ur geldia bizkortu zen arte.
Jatorrizko ibaiaren ibarra!
Egun batez -ondo gogoan dut- glaziarra urtu egin zen eta izozmendiak iparrerantz mugitu ziren.
Aurretik zuhaitz bat igaro zen, berde oraindik, habia huts batekin.
Arrainek bakarrik lortu zuten urteen soka luzea zeharkatzea.
Gero, erlauntza ito zen unea iritsi zen.
Geroago, ibai ertz honetan, bi orein borrokatu ziren.
Belarra soilik zutitu zen berriz, basakatuen, basurdeen eta bufaloen gorpuen gainean hazten.
Gogoratzen haren lehen hitza, oihu hura?
"A", "O" esan zuen ala intziri bat izan zen?
Azkenik, gizakiei barre egin ahal izan genien.
Eta haien oihutik, eta oinordekoen oihuetatik, ikasi genuen hitz egiten.
Zer istorio luzea!
Eguzkia, tximistak eta trumoiak zeruan.
Eta Lurrean, txinpartak beheko suan, jauziak airean, dantzak zirkuluan, zeinuak, idazketa.
Gero, haietako batek zirkulua hautsi zuen eta korrika hasi zen.
Aurrerantz zuzen korrika zihoan, agian jira egin zuen pozik, askea zirudien, eta barre egin genuen.
Baina gero, bat-batean, sigi-saga hasi zen eta harriak goitik behera hasi ziren erortzen.
Eta haren ihesarekin, gerraren kontakizuna hasi zen.
Eta gaur arte iraun du.
Baina lehenbiziko kontakizuna, belarrarena, Eguzkiarena, jauziena eta oihuena, hark ere gaur arte iraun du.
Eta gogoratzen nola zabaldu zuten biharamunean
Napoleonen armada erretiratu zeneko bidea?
Gero zoladura jarri zuten.
Eta gaur belarrak estalita dago, ezkutuan, antzinako galtzadak bezala, tankeen lorratzen ondoan.
Kontakizun propioa konkistatu.
Behera begira eternitate oso batez ikasi dudana, bat-bateko begirada bilakatu, oihu labur,
usain sarkor.
Nahikoa egon naiz kanpoan.
Munduaren kontakizunean sartu nahi dut.
Edo, besterik gabe, sagar bat hartu eskuan.
Begira, lumak uretan, ia-ia ikusgaitz.
Begira, gurpilen markak asfaltoan, pirritan doan zigarrokina.
Jatorrizko ibaia agortu egin da, eta soilik gaurko euri tantak daude dardaraka.
Adio munduaren atzeko munduari!
Marrazketa arazo interesgarria.
Gizonak begi-zulo itzelak ditu, baina kapela ona darama.
Ez dit marrazkia erakusten.
A zer iluntasuna begi atzean!
Kezkatuta dago.
Atsegin ote du nire lana zuzendariak?
Opariak erosi behar ditut haurrentzat.
Agian argazkitarako markoak.
Lehen baino aktore hobea ote naiz?
Non dago mendi hauetako bortua?
Lautadek eta Berlinek ere mendiko bortu sekretuak dituzte eta hantxe hasten da nire lurraldea, kontakizunaren lurraldea.
Zergatik ez dituzte denek ikusten, haurrek bezala, bortuak, atariak, lurpean nahiz goian, zeruan, dauden irekidurak?
Mundu guztiak ikusiko balitu, historia bat genuke hilketarik eta gerrarik gabea.
Lasai nago.
Galtzerdi gorriak jantzi al ditut zapata beltzekin?
Orain behintzat badakit non dagoen mendebala.
Beraz, metroa ekialderantz hartzen nuen, etxera nindoanean.
Hamar bidaiako txartelarekin marko bat aurrezten nuen.
Orduan, atzean daukat eguzkia eta izarra ezkerrean.
Atzeko hura Wedding da?
Ekoizpen amerikarra da, telebistarako.
Esango dizut zeri buruzkoa den?
Ni detektibe amerikarra naiz.
Alemaniar jatorriko tipo batek kontratatu egiten nau.
Anaia hilda dago, familia desagertuta, baina haurra aurkitzen dut.
1945ean?
Utzi bakean, nazkantea!
Amets honetatik esnatu behar naiz.
Berriz, nire barruan ilunduko balu bezala.
Beldurra... heriotzari beldurra.
Batzuetan, gauza garrantzitsuena polita izatea da.
Eta horrez gain, ezer ez.
Ispiluan begiratzea da norbere burua hausnarrean ikustea.
Beraz, zer ari zara pentsatzen?
Eskubidea dudala beldur izateko, baina ez horretaz hitz egiteko.
Eta hala ere negarrez zaude.
Negar egin nahi zenuke ume txiki triste batek bezala.
Ez dakit ezer.
Beldur pixka bat dut...
Beldur pixka bat dut...
Joan da.
Itzuliko da, ziur.
Ez du axola.
Portxe azpian, zortzietan, txirristaren aurreko bankuan,
Zume negartiaren azpian, zain zegoen tokian.
Oraindik dena zen posible.
Portxea pintatu genuen neguan... iristen denean, zirraragarria...
Gainean, ezpainetako barrarekin beren maitasun istorioak idatzi dituzten emakumeentzat.
Portxe azpian, zortzietan, txirristaren aurreko bankuan, zume negartiaren azpian, zain zegoen tokian.
Portxearen azpian zortzietan... txirristaren aurreko bankuan, zain zegoen tokian.
Oraindik dena zen posible.
Berlin!
"Historia bat dut, eta kontatzen jarraituko dut".
Zertan ari naiz?
Aurrera begiratu eta unibertsoaren altzora erortzen naiz.
Berriz ere ongizate hori!
Gorputz barruan esku bat leunkiro itxiko balitz bezala.
Haurra haur zenean, galdera hauen unea zen:
Zergatik ni naiz ni eta ez zu?
Zergatik nago hemen eta ez han?
Noiz hasi zen denbora, eta non bukatzen da espazioa?
Eguzkipeko bizitza hau ametsa da?
Paseatzea, ikustea eta begiratzea.
Zu hemen bazina, amona!
Hau izango da esan zidaten geltokia, izen bitxia zuena.
Ez trenak gelditzen ziren tokia, geltokia gelditu zen tokia baizik.
Eta lokatz hau?
Ez zaitut ikusten, baina badakit hor zaudela.
Igarri egiten dut.
Inguruan zaude heldu nintzen egunetik.
Zure aurpegia ikusi nahi nuke, zuri begietara begiratu, eta hemen zer ondo egoten den esan.
Eta uztartzen badituzu, ikaragarria da.
Edo eskuak hotz badituzu, igurtzi egiten dituzu.
Hainbeste gauza on dago!
Zu hemen egotea nahi nuke.
Zurekin hitz egin nahi nuke.
Laguna nauzulako.
Compa¬ñero.
Gizakien esamolde bat da, gaur arte ulertu ez dudana.
Denboraren uberan sartuko naiz, heriotzaren uberan.
Jaiogabeen talaiatik jaitsiko naiz.
Lehenik, bainua hartuko dut.
Gero bizarra egitera joango naiz bizargin turkiar batengana, eta masajea ere egingo dit behatz puntetaraino.
Gero egunkaria erosi eta oso-osorik irakurriko dut.
Lehenengo egunean gauza guztiak eskatuko ditut zerbitzatuta.
Norbaitek zerbait eskatzen badit, beste batengana bidaliko dut.
Nirekin estropezu egiten badute, barkamena eskatuko diet.
Utziko dut bultza nazaten, eta neuk ere bultzatuko dut.
Areto bete batean, nagusiak berehala jarriko dit mahaia.
Alkateak bere auto ofizialean eramango nau.
Denek ezagutuko naute eta ez naute susmagarritzat joko.
Ez dut hitz bat esango eta hizkuntza guztiak ulertuko ditut.
Horrela izango da nire lehen eguna.
Baina hori guztia ez da egia izango.
Besoetan hartuko dut eta hark besoetan hartuko nau.
Goazen!
Zaporea du.
Orain hasi naiz ulertzen.
Nahiko ondo, bai.
Eta hodiak?
- Eta hango hura?
Horia, gorria.
Kafe bat hartu nahi nuke.
Oso polita!
GODARD-EN ZAIN.
Haurra haur zenean, nahikoa zituen ogia eta sagarrak elikatzeko.
Eta gaur ere hala da.
Haurra haur zenean, baiak erortzen zitzaizkion eskuan baiak bezala, besterik gabe.
Eta orain ere hala da.
Intxaurrek mingaina lazten zioten.
Eta orain ere hala da.
Mendi bakoitzean mendi garaiago bat nahi zuen.
Eta hiri bakoitzean hiri handiagoa nahi zuen.
Eta orain ere hala da.
Zuhaitzaren adaburuan gereziak biltzen zituen zirrara betean, eta orain ere hala egiten du.
Lotsatia zen ezezagunekin, eta orain ere bada.
Lehen elurren zain egoten zen, eta orain ere hala egiten du beti.
Haurra haur zenean, makila bat jaurti zuen lantza bat bezala,
eta oraindik han dago, zuhaitzean dardaratzen.
Kontxo!
Pozten nau zu ikusteak.
Duela asko?
Minutuak, orduak, egunak, asteak, hilabeteak...
Denbora!
Dolar batzuk emango dizkizut, molda zaitezen.
Armadura.
New Yorken, 23.ak eta Lexington-ek bat egiten duten kantoiko bahi etxean.
Han 500 dolar eman zizkidaten.
Zu zinen...?
Bai.
Zu zara...
Gu bezalako asko daude.
Falk jauna, zure bila ibili naiz bazter guztietan.
Ez zara bakarra.
Eta orain zer egingo duzu?
Jakin egin nahi dut!
Dena!
Dena aterako da ongi.
Eiffel dorrearen postal bat bidaliko dizut.
Datorren denboraldira arte!
Ez ahaztu Alekan Zirkua!
Agur, nire Mariontxo.
Mila musu!
Camembert bat?
Mila musu, Marion.
Ez nuke jakingo nor naizen esaten.
Ideia zipitzik ere ez dut.
Sustrairik gabeko pertsona naiz, historia gabea, lurrik gabea.
Beti gauza bera esaten nabil.
Hemen nago, askea naiz...
Begirada jaso orduko, munduan urtzen naiz.
Betiko gorde dezakedan poztasun sentimendu bat.
Kontxo.
Korapilo bikoitza egin behar da aska ez dadin.
Edo edateko.
Amari esango diot.
Berriz aurkituko dut.
Gaur gauean gauza garrantzitsua gertatuko da.
Zeruko eguzkiaz gain, badira beste eguzki batzuk, Cassiel.
Gaur, gau ilunean, udaberria hasiko da.
Hego batzuk haziko zaizkit, oso ezohikoak.
Azkenik harrituko nauten hegoak.
Kafe bat, mesedez.
Mila esker.
Bueno, badakit nola bilatu, baina ez ditut beti aurkitzen.
Norbaiten bila?
Mutiko bat, neskatxa bat, gizon bat, emakume bat?
Gizon bat.
Badakizu non bizi den?
Ez.
Ez zaitut ikusten, baina badakit hor zaudela.
Igartzen dut.
Zure aurpegia ikusi nahi nuke, gauza asko ditut esateko...
Har nazazu lagun moduan.
Compa¬ñero...
Bele saldo bat bere inguruan zebilen.
Lehenengo bat jaitsi zen, gero besteak, zirkulu beltzean.
Eta feriako karabana mendi tontorrean astiro kulunkatzen zen, bidea lokazten zen bitartean.
Eta euria zen goitik behera.
Inork ere ez zituen ikusi feriakoak alde egiten.
Inork ere ez zituen ikusi alde egiten, zer bitxia.
Beste abesti bat eta akabo.
Baina ez dizuet neska bati buruz hitz egingo.
Neska bati buruz hitz egingo dizuet.
29. gelan bizi da.
Justu nire gainean.
Negarrez hasten naiz entzuten dudan aldiro, oinez, zurezko zoruan.
Gau bakarti honetan, hura ere negarrez dago.
Haren malko beroak zirrikituetatik aurpegira datozkit.
Ahoan biltzen ditut.
Beragandik eternitatera.
Beragandik eternitatera.
Beragandik eternitatera.
Badakit ez duela zentzurik, baina sekula entzun dudan soinu malenkoniatsuena da.
Beragandik eternitatera.
Beragandik eternitatera.
Beragandik eternitatera.
Haren jabea izateko nahia piztia batek bezala jaten nauen zauria da.
Baina badakit haren jabe izatea ez desiratzea dela.
Beraz, badakizu...
Benetan izan behar du, behin betiko.
Sarritan egon naiz bakarrik, baina ez naiz sekula bakarrik bizi izan.
Norbaitekin nengoenean, ia beti nintzen zoriontsua.
Baina, aldi berean, denak zirudien halabeharrezkoa.
Pertsona haiek nire gurasoak ziren, baina beste batzuk izan zitezkeen.
Zergatik zen nire anaia begi gaztainkarak zeuzkan mutila, eta ez aurreko andeneko begi berdeduna?
Taxilariaren alaba nire laguna zen, baina zaldi baten lepoa ere inguratu ahal izango nukeen.
Gizon batez maiteminduta nengoen, eta hura uzteko gai nintzen kalean ikusten nuen lehen ezezagunarekin joateko.
Begira nazazu, edo ez begiratu.
Eman eskua, edo ez eman.
Ez.
Uste dut gaur ilberria dugula.
Gaua ezin lasaiago dago.
Hiri osoan ez da odol tanta bakar bat izango.
Ez naiz sekula inorekin jolastu.
Eta, hala ere, ez ditut sekula begiak ireki eta pentsatu:
Orain benetan da.
Azkenik, benetan izango da.
Horrela zahartu naiz.
Benetan ez zebilen bakarra al nintzen?
Garai hauek fundamentu eskasekoak al dira?
Ez naiz sekula bakarrik egon.
Ez besteekin egonda, ez neu bakarrik egonda.
Baina gustatuko zitzaidan azkenean bakarrik egotea.
Bakardadea da azkenik norbera den bezalakoa izatea.
Orain esan dezaket:
gaur gauean bakarrik nago, azkenik.
Amaitu da halabeharra.
Erabakimenaren ilberria!
Ez dakit halabeharrik baden, baina erabakiak bai existitzen dira.
Erabaki ezazu.
Orain gu denbora gara.
Ez soilik hiri osoa, baizik eta mundu osoak parte hartzen du gure erabakian.
Orain gu gara garena baino gehiago.
Zerbait gorpuzten dugu.
Herriko plazan esertzen gara, eta plaza jendez gainezka dago eta haiek guk nahi dugun gauza bera nahi dute.
Geuk erabakitzen dugu guztion jokoa.
Prest nago.
Orain... zure txanda da.
Eskuan dituzu kartak.
Orain... edo inoiz ez.
Behar nauzu.
Beharko nauzu.
Ez dago gurea baino kontakizun garrantzitsuagorik.
Gizonaren eta emakumearen kontakizuna.
Erraldoiei buruzko kontakizuna izango da.
Ikusezina, trukagarria.
Arbaso berri batzuen kontakizuna.
Beharrizanaren irudia dira, plaza honetan gauden guztion etorkizunarena.
Bart gauean ezezagun batekin egin nuen amets,
nire gizonarekin.
Harekin soilik egon ahal nintzen bakarrik.
Harentzat ireki ahal nintzen.
Erabat ireki.
Harentzat osorik.
Nigan erabat jaso.
Zoriontasun partekatuaren labirintoan hesitu.
Badakit... zeu zarela.
Zerbait gertatu zen eta gertatzen ari da oraindik.
Engaiatzen zaituen zerbait.
Halaxe izan zen gauez, eta halaxe da egunez.
Are gehiago orain.
Nor zen nor?
Ni bere baitan nengoen, eta berak inguratu egiten ninduen.
Nork esan dezake munduan bat egin duela beste pertsona batekin?
Nik bat egin dut berarekin.
Ez zen haur hilkorrik sortu, baizik eta irudi komun bat, hilezkorra.
Gaur gauean, harriduraren esanahia ikasi dut.
Bera etorri zen ni etxera ekartzeko.
Eta hantxe aurkitu nuen nire etxea.
Behin gertatu zen.
Behin gertatu zen eta gertatzen jarraituko du.
Sortu dugun irudiak heriotzaren orduan lagunduko nau.
Ni haren barruan biziko naiz.
Guk biok eragindako harridurak, gizonak eta emakumeak eragindako harridurak,
gizaki bihurtu nau.
Nik orain badakit
aingeru batek ez dakiena.
Erakutsi nire bila etorriko diren gizonak, emakumeak eta haurrak, ni bainaiz haien kontalaria, haien bozeramailea, tonu emailea,
munduan beste ezer baino gehiago behar nautelako.
Ontziratu gara!
JARRAITUKO DU
AINGERU OHI GUZTIEI ESKAINIA, BAINA BEREZIKI YASUJIRO, FRAN¬ÇOIS ETA ANDREJ-I.
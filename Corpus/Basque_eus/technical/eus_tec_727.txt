# language_name_wals:	Basque
# language_name_glotto:	Basque
# iso639_3:	eus
# year_composed:	NA
# year_published:	2014
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	GNOME
# source:	https://object.pouta.csc.fi/OPUS-GNOME/v1/raw/eu.zip
# copyright_short:	http://opus.nlpl.eu/GNOME.php
# copyright_long:	http://opus.nlpl.eu/GNOME.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

Hizkuntza Politikarako Sailburuordetza hizpol@ej.gv.es

AisleRiot 80 karta-joko dituen bilduma da GNOMEren 'Scheme' script-lengoaian programatua.
GNOMEren dokumentazio-proiektua
Rosanna Yuen
Eskuliburu honetan AisleRiot-en 2.12 bertsioa azaltzen da
Ohar-bidaltzea

Sarrera


Kartak mugitzeko sagua erabiltzea. Egin klik karta batean eta arrastatu norabait. Karta uzteko, askatu saguaren botoia.
Bestela, karta bat mugitzeko, egin klik bakarra karta hartzeko, eta egin klik berriro karta uzteko. Kartak mugitzeko era hori gaitzeko, aukeratu
Karta bat oinarrira mugi badaiteke, ez dago arrastatu beharrik. Kartaren gainean klik bikoitza egin eta mugitu egingo da. Elkarren segidan dauden kartak oinarrira mugi badaitezke, mugimendu bakarrean mugi daiteke multzo osoa, normalean.
Karta batean klik bikoitza egin eta oinarrira joaten da, ahal bada. Aukera baliagarria da joko-amaieran karta kopuru handia garbitzeko.
Pila bat duten jokoetan berriro bana daiteke karta sorta; horretarako, egin klik sorta zegoen toki hutsean. Kontuan izan hori egiteko aukeren kopurua mugatua dela zenbait jokotan. Begiratu leihoaren behealdeko
Jakin beharreko aholku erabilgarria: gora begira dagoen karta baten gainean saguaren eskuineko botoiarekin klik egiten baduzu, hura partzialki tapatzen duen gaineko karta altxa egingo da eta azpian dagoena zein karta den ikusiko duzu.
Jokoa jokatzeko era aldatzeko aukera ematen dute joko batzuek. Adibidez, kartak banaka banatuz edo kartak hirunaka banatuz joka daiteke Klondike-an. Joko horietan beste menu bat dago eta jokoaren izena du. Joko-hasieran soilik alda daitezke joko-arauak; menua ez da aktibo egongo jokoak iraun bitartean.
Joko jakin batean zer moduz moldatu zaren jakiteko estatistikak erabilgarri daude
Jokoak
W. Borgert-ek idatzia
Konfigurazioa
Karta mota
Karta sorta estandarra
Mahaia
Xedea
Karta guztiak kentzea, lau batekoak izan ezik.
Arauak
Puntuak
Kendutako karta bakoitzeko, puntu bat.
Puntuaziorik altuena: 52
Estrategia
Agnes
Rosanna Yuen-ek idatzia
Sorta
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Zazpiko multzotan banatzen dira kartak, mahaiko pila bakoitzeko bana.
Oinarria
Lau pila goian, eskuinean. Irudiaren arabera eta elkarren segidan bete behar dira, erregetik batekora pasatuta behar izanez gero. Lehen oinarri-pilan karta bat jarriko da. Gainerako oinarri-pilak maila bereko kartekin hasi behar dira.
Zazpi pila. Banatu karta bat lehenengo pilan gora begira. Jarri karta bana gainerako piletan behera begira. Hurrengo pilan, jarri karta bat gora begira, eta horren hurrengo piletan karta bana behera begira. Horrela jarraitu azken pilan zazpi karta izan arte. Mahaiko pilak beherantz osa daitezke, koloreka (gorria eta beltza). Karta multzoak mugi daitezke. Sorta berriz banatzean soilik bete daitezke pila hutsak.
Karta guztiak oinarri-piletara eramatea.
Mahaiko piletako kartak kolorearen arabera osatu behar dira. Elkarren segidan dauden kolore bereko karta multzoak batera mugi daitezke.
Eskualdi bakoitzean, sortako karta bat mahaiko pila bakoitzera mugitzen da. Ezin da berriz banatu.
Irudiaren arabera osatzen dira oinarriak, eta segidan bete behar dira; erregetik batekora pasa daiteke, hala behar izanez gero. Oinarrietako kartak oraindik erabil daitezke. Mahaiko pila bateko karta baten gainean bi aldiz klik eginez gero, dagokion oinarri-pilara mugitzen da karta hori, mugimendu hori egin baldin badaiteke.
Oinarriko karta bakoitzeko, puntu bat.
Puntuaziorik altuena: 52
Saiatu ahal denean irudiaren arabera beherantz osatzen. Saiatu ahal bezainbeste puntu lortzen, jokoa irabaztea oso zaila baita.
Atenas
Jonathan Blandford-en lanean oinarrituta Alan Horkan-ek idatzia.
Goiko ezkerreko pila. Hor kokatzen da karta sortaren gainerako zatia, eskualdi bat banatutakoan. Kartak banan-banan iraultzen dira hondarrera. Beste bi aldiz banatu daiteke.
Hondarra
Sortatik hartzeko. Jokoan erabiltzeko prest dago goiko karta.
Oinarriak
Lau pila goian eskuinean. Irudiaren arabera osatu behar dira, batekotik erregera. Oinarri bakoitzaren gaineko lehenengo karta mahaiko pilara eraman daiteke berriz.
Zazpi pila. Lau errenkada: lehenean kartak behera begira, bigarrenean kartak gora begira, hirugarrenean kartak behera begira, eta laugarrenean kartak gora begira. Klondike bezalakoa da Atenas, funtsean; hasierako diseinua soilik da desberdina. Koloreak txandakatuz osa daitezke karta-pilak. Karta multzoak mugi daitezke. Erregeak edo erregeekin hasten diren karta multzoak soilik jar daitezke pila hutsetan.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Erregeak edo azpi-azpian erregea duten karta multzoak soilik jar daitezke mahaiko pila hutsetan.
Kartak banan-banan iraultzen dira sortatik hondarrera. Hondarraren goiko karta erabiltzeko prest dago. Sorta hustutakoan, hondarreko karta guztiak sortara eramaten ditu, ordena errespetatuz. Hiru aldiz pasa daiteke karta sorta hondarrera.
Oinarriak irudiaren arabera gorantz osatu behar dira, batekotik erregera. Oinarrietako kartak oraindik erabil daitezke. Karta baten gainean klik bikoitza eginez gero, dagokion oinarri-pilara mugituko da, mugimendu hori egin baldin badaiteke.
Oinarri-piletako karta bakoitzeko, puntu bat.
Ez amore eman! Jokoa amaitu dela dirudienean, saiatu metodo bortitzak. Oinarrietan dauden kartak erabiliz eta segidak berrantolatuz, baliteke behar dituzun kartak askatzea lortzea.
Azken agurraren garaia
Goiko ezkerreko pila. Batekoak ez beste karta guztiak hemen egongo dira jokoaren hasieran. Sortaren gainean klik eginez, karta bana joaten da lau biltegietara.
Lau pila goian, sortaren eskuinean. Jokoa hasteko, ipini bateko bana oinarri bakoitzean. Oinarri-pilak irudia kontuan hartu gabe osatu behar dira gorantz.
Biltegia
Lau pila oinarrien azpian. Sortaren gainean klik egiten den bakoitzean, karta bana jartzen da biltegi-piletan. Goiko karta jokoan erabiltzeko prest dago. Biltegiko kartak oinarrietara bakarrik mugi daitezke.
Karta guztiak oinarrietara eramatea.
Jokoa hasteko lau karta banatu behar dira biltegira. Ahal bada, eraman biltegiko kartak oinarrira. Horrela jarraitu, biltegia kartarik gabe gelditu arte eta oinarrira beste kartarik mugitu ezinik gelditu arte. Antzeko jokoa, baina errazagoa: Zalaparta.
Kendutako karta bakoitzeko, puntu bat.
Zortean sinesten duzu? Joko honetarako Erlojurako baino trebetasun handiagoa behar izan arren, behar den trebetasuna arreta jartzean datza. Burua erabili beharrik ez duen joko zoragarria.
Izeba Maria
Sei pila, jarri karta bat lehenengo pilan gora begira. Jarri karta bana behera begira gainerako piletan. Jarri karta bat gora begira lehen bi piletan, eta karta bana behera begira gainerako piletan. Jarri karta bana gora begira lehen hiru piletan, eta karta bana behera begira gainerakoetan. Errepikatu hori, baina aldian-aldian karta bat gehiago jarriz gora begira, sei errenkadetan seina karta izan arte. Koloreak txandakatuz karta-pilak osa daitezke. Karta multzoak mugi daitezke. Erregeak edo erregeekin hasten diren karta multzoak soilik jar daitezke pila hutsetan.
Oso zaila da Izeba Maria jokoa, eta oso-oso gutxitan osatzen da. Benetako erronka ez da jokoa amaitzea, baizik eta noraino irits zaitezkeen ikustea.
Bizkarrezurra
Vincent Povirk-ek idatzia
Sorta bikoitza
Pila bakarra oinarriaren azpian, ezkerrean. Hor kokatzen da karta sortaren gainerako zatia, mahaian eta biltegian eskualdi bat banatutakoan. Kartak banan-banan iraultzen dira hondarrera. Beste behin banatu daiteke.
Pila bakarra sortaren eskuinean. Sortatik hartzeko. Goiko karta jokoan erabiltzeko prest dago.
Zortzi pila goian, eskuinean. Irudien arabera gorantz osatu behar dira, batekotik erregera.
Bederatzi kartako bi pila, eta karta bat bi pilen gainean. Ilundu gabeko kartak jokatzeko erabil daitezke, baina ezin daitezke mahaiko pila hutsetara eraman.
Zortzi pila, lau biltegiaren alde bakoitzean. Jokoa hasteko karta bat banatzen da mahaiko pila bakoitzera. Irudiaren arabera osatu behar da beherantz. Pila hutsetan edozein karta jar daiteke. Karta bakarra mugi daiteke aldiko.
Mahaiko piletako kartak beherantz osatzen dira, irudiaren arabera. Karta bakarra mugi daiteke aldiko. Hutsunetan edozein karta jar daiteke, biltegikoak izan ezik.
Kartak banan-banan iraultzen dira sortatik hondarrera. Hondarraren goiko karta erabiltzeko prest dago. Sorta hustutakoan, hondarreko karta guztiak sortara eramaten ditu, ordena errespetatuz. Bi aldiz pasa daiteke karta sorta hondarrera.
Irudien arabera gorantz osatu behar dira oinarriak, batekotik erregera. Oinarriko kartak ezin dira berriz erabili. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Puntuaziorik altuena: 104
Mahaiko leku hutsak erabil daitezke karta bat baino gehiago mugitzeko. Kontuz ibili biltegiko erregeekin: horiek mugitzeko aukera bakarra oinarriko erregina baten gainean jartzea da.
Apaizaren dozena
Lau pila goian. Irudiaren arabera osatu behar dira, batekotik erregera. Oinarri bakoitzaren gaineko lehenengo karta mahaira eraman daiteke berriz.
Hamahiru pila. Pila bakoitzean lau karta banatzen dira gora begira. Erregeak dagozkien pilen azpiko aldera mugitzen dira.
Mahaiko pila bakoitzeko lehen karta beste pila batera mugi daiteke, baldin eta bigarren pilako lehen karta baino balio bat gutxiago badu. Irudia ez da kontuan hartzen. Mahaiko pila hutsak ezin dira bete.
Irudien arabera gorantz osatu behar dira oinarriak, batekotik erregera. Oinarrietako kartak oraindik erabil daitezke. Mahaiko karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Oinarrira mugitutako karta bakoitzeko, puntu bat.
Kontuz, ez kartaperatu balio txikiko kartak. Saiatu mahaiko pilak ez husten.
Okinen jokoa
Lau pila goian, eskuinean. Osatu irudiaren arabera, batekotik erregera.
Biltegiak
Lau pila, goian, ezkerrean. Biltegi bakoitzak karta bakarra eduki dezake.
Zortzi pila, oinarriaren eta biltegien azpian. Kartak gora begira banatzen dira mahaian: lehenengo lau tokietan zazpina karta eta azken lau tokietan seina karta.
Mahaiko pilak beherantz osatzen dira, irudiaren arabera. Goiko karta edo karta multzoa soilik mugi daiteke. Karta multzoa mugitu ahal izango da, baldin eta zerrendako karta kopurua biltegian libre dagoen leku kopuruaren berdina edo txikiagoa bada. Erregeak edo erregearekin hasten diren karta multzoak soilik jar daitezke mahaiko toki hutsetan.
Oinarriak gorantz osatu behar dira irudiaren arabera, batekotik erregera. Oinarrietako kartak teknikoki oraindik jokoan erabil daitezkeen arren, ez dago horren beharrik, karta horiek erabiltzeak ez baitu laguntzen.
Mahaiko piletako goiko karta oro biltegiko leku huts batean koka daiteke. Karta horiek mahaira edo oinarri-pila batera eraman daitezke.
Oinarri-piletan kokatutako karta bakoitzeko, puntu bat.
Mugi daitezkeen karta guztiak eraman oinarrietara ahal bezain laster. Dauden tokian uzten badituzu, mugimenduak oztopatu besterik ez dute egingo.
Richard Hoelscher-ek idatzia
Lau pila eskuinean. Jarri karta bat lehen oinarri-pilan.
Mahaiko pila bakoitzeko lehen karta beste pila batera mugi daiteke, baldin eta bigarren pilako lehen karta baino balio bat gutxiago badu. Irudia ez da kontuan hartzen. Mahaiko pila hutsak ezin dira bete.
Gaztelu setiatua
Lau pila erdiko zutabean. Kartak nahastu aurretik, lau batekoak jartzen dira hemen, pila bakoitzean bat. Batekotik erregera osatu behar dira. Oinarri bakoitzaren goiko lehenengo karta mahaira eraman daiteke berriz.
Zortzi toki (lau oinarriaren ezkerrean eta lau eskuinean). Karta guztiak gora begira banatzen dira, zortzi pila horietan. Pila bakoitzean sei karta egongo dira, eta karta guztiak agerian.
Mahaiko piletako kartak beherantz osatu behar dira, irudia kontuan hartu gabe. Aldiko karta bakarra mugi daiteke. Pila hutsetan edozein karta jar daiteke.
Oinarriak gorantz osatu behar dira, irudiaren arabera.
Oinarri-piletan jatorrizko batekoa ez den karta bakoitzeko, puntu bat.
Puntuaziorik altuena: 48
Oinarriak batera betetzen joan, ahal bada. Saiatu toki huts bat lortzen.
Hamar zenbatu
Goiko ezkerreko pila. Karta guztiak hor daude jokoaren hasieran.
Bederatzi pila, hiru pilako hiru errenkada. Kartak banatu eta mahaiko pila bakoitzean bat ipini gora begira.
Karta guztiak kentzea.
Hamar batzen duten karta-bikoteak kentzea. Txankak, erreginak eta erregeak binaka kentzen dira. Hamarrekoak ezin dira kendu. Hutsik geratzen diren lekuak sortako kartez betetzen dira automatikoki.
Kendutako karta-bikote bakoitzeko, bi puntu.
Joko honetan zortea besterik ez da behar. Hala ere, edozein estrategia izan daiteke zortearen lagungarri.
Bristol
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Ezin da berriro banatu.
Hiru pila sortaren eskuinean. Sortaren gainean klik egiten den bakoitzean, karta bat banatzen zaio biltegi bakoitzari.
Lau pila goian, eskuinean. Oinarriak gorantz osatu behar dira, irudia kontuan hartu gabe.
Zortzi pila, bakoitzean hiru karta gora begira.
Mahaiko kartak beherantz osatu behar dira, irudia kontuan hartu gabe. Kartak banaka mugitu behar dira. Mahaiko pila hutsak ezin dira bete.
Eskualdi bakoitzean, kartak banan-banan iraultzen dira sortatik biltegi-pila bakoitzera. Biltegi-pila bakoitzaren goiko lehen karta jokoan erabiltzeko prest dago. Biltegi-pila hutsak hurrengo eskualdian sortatik kartak banatzean betetzen dira.
Oinarri-pilak batekotik erregera osatu behar dira, irudia kontuan hartu gabe. Oinarriko kartak ezin dira berriz erabili.
Ez begira atzera. Atzeranzko hurrenkera blokeatu diren kartak ahalik eta lasterren mugitu behar dira. Biltegitik mahaira ahalik eta karta gehien mugitu, erregeak mugitzea zaila izango zaizu eta.
Camelot
Karta guztiak sortan jartzen dira jokoaren hasieran. Kartak banan-banan iraultzen dira hondarrera. Ezin da berriro banatu.
Sortatik hartzeko. Karta bakarra eduki dezake eta berehala jarri behar da jokoan mahaian.
Lau bider lau dimentsioko sareta, eta gune bakoitzean karta bat jar daiteke. Erregeak ertzetan soilik jar daitezke. Erreginak lehenen eta azken errenkadetako erdiko bi lekuetan baino ezin dira ipini. Txankak lehenen eta azken zutabeetako erdiko bi lekuetan baino ezin dira ipini.
Karta guztiak kentzea, irudidun kartak izan ezik (txankak, erreginak eta erregeak). Irabazi baduzu, mahaiak itxura hau izango du --
Irabazlearen mahaia.
-- eta sorta eta hondarra hutsik egongo dira. Irudiak ez du garrantzirik.
Joko honek bi fase ditu. Fase batetik bestera aldatu behar da jokoa galdu edo irabazi arte. Lehenengo fasean hasi behar da mahaia erabat bete arte. Orduan, aldatu bigarren fasera. Kontuan hartu ezingo duzula bigarren fasea hasi mahaia erabat betea ez badago. Dena den, edozein unetan itzul zaitezke lehenengo fasera, baina gogoratu ezin dela bigarrenera pasatu mahaia berriz bete arte. Arau honek salbuespen bat du: sorta eta hondarra hutsik egotea.
Lehenengo fasea -- Egin klik sortan karta bat hondar-pila hutsera eramateko. Karta hauetako bat bada:
Erregea: jarri ertzeko gune huts batean.
Erregina: jarri gune huts batean, goiko edo beheko errenkadetako erdiko bi guneetako batean.
Txanka: jarri gune huts batean, ezkerreko edo eskuineko zutabeetako erdiko bi guneetako batean.
Beste edozein karta: jarri hutsik dagoen gune batean.
Bigarren fasea -- Kendu hamarrekoak banan-banan gainean klik eginez. Kendu hamar batzen duten bikoteak, kartetako bat kidearen gainera arrastatuz.
Irudidun karta bat ezin bada gune egokian jarri, edo gune guztiak beteta daudelako beste kartarik ezin bada mugitu, jokoa galdu egin da.
Puntuaziorik altuena: 40
Erdian beti da seguruagoa. Jokoaren lehenengo fasean, banatu erdian ertzetara joan aurretik. Bikoteren bat osa daitekeela iruditzen bazaizu, ipini karta hori ertzean, jokoaren bigarren fasean ertzetako gune gehiago husteko.
Canfield
Goiko ezkerreko pila. Karta sortaren gainerako zatia hemen kokatzen da mahaian eskualdi bat banatutakoan. Kartak hirunaka iraultzen dira hondarrera. Nahi adina bider banatu daiteke.
Sortaren eskuinean. Sortatik hartzeko. Goiko karta jokoan erabiltzeko prest dago.
Ezkerrean, sortaren azpian. Jarri hamahiru karta, goikoa gora begira. Goiko karta hori jokatzeko prest dago, eta oinarrietara edo mahaira mugi daiteke.
Lau pila oinarrien azpian. Jarri karta bat pila bakoitzean, gora begira. Mahaiko pilak beherantz osa daitezke, koloreak txandakatuz. Karta multzoak mugi daitezke.
Lau pila goian, eskuinean. Jarri karta bat lehen oinarri-pilan, gora begira. Karta hori da oinarrizko karta. Osatu gorantz irudiaren arabera.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Mahaiko gune hutsak automatikoki betetzen dira biltegitik. Biltegia hutsik badago, karta bat edo karta multzo bat jar daiteke gune hutsean.
Kartak hirunaka iraultzen dira sortatik hondarrera. Azken irauliak hiru karta baino gutxiago baditu, daudenak irauliko dira. Sorta hustutakoan, hondarreko karta guztiak sortara eramaten ditu, ordena errespetatuz.
Irudia kontuan hartuta osatzen dira oinarriak, oinarrizko kartatik abiatuta (lehen oinarrian banatutako lehen karta) Oinarri berriak abiarazteko, banatzean lehen oinarrian jarritako kartaren maila bereko karta jarri behar da oinarri-pila hutsetan. Batekoak erregeen gainean jartzen dira eta bikoak batekoen gainean. Oinarrietako kartak oraindik erabil daitezke. Karta baten gainean klik bikoitza eginez gero, dagokion oinarri-pilara mugitzen da, mugimendu hori egin baldin badaiteke.
Oinarri-piletako karta bakoitzeko, puntu bat. Kasinoetan jokatu ohi zen joko hau. Hamar puntu lortzea emaitza bikaina da.
Hobe da txori bat eskuan, bi hegan baino. Joko hau irabaztea oso zaila da. Apustuen arauak gogoan dituela jokatzen du jende gehienak, eta ahalik eta puntu gehian lortzen saiatzen da. Horretarako, mugitu kartak oinarrietara aukera ikusi bezain laster.
Tapiza
Goiko ezkerreko pila. Karta sortaren gainerako zatia hemen kokatzen da mahaian eskualdi bat banatutakoan. Kartak banan-banan iraultzen dira hondarrera. Ezin da berriro banatu.
Lau pila goian eskuinean. Irudiaren arabera, gorantz osatu behar dira, batekotik erregera. Batekoak oinarrietan jartzen dira, kartak banatu aurretik.
"Tapiza". Bost kartako lau errenkada banatzen dira, gora begira. Mahaiko kartak jokoan erabil daitezke. Ezin da karta multzorik osatu. Gune hutsak automatikoki betetzen dira, hondarretik (ahal bada) edo pilatik.
Mahaiko kartak jokoan daude.
Kartak banaka iraultzen dira pilatik hondarrera. Hondarreko goiko karta jokoan dago. Ezin da berriro banatu.
Oinarri-piletan jarritako karta bakoitzeko, puntu bat.
Jarri oinarrian horretarako aukera duten karta guztiak.
Xake-taula
Lau pila erdian. Gorantz osatu behar dira irudien arabera eta nahi duzun oinarrizko karta abiapuntu hartuta; beharrezkoa bada, jarraitu erregetik batekora. Oinarri-pilako kartak ezin dira jokoan erabili.
Bost pila oinarriaren alde banatan. Banatu bost karta gora begira pila horietako bakoitzean, eta karta bat gehiago goiko bi piletan. Mahaiko pila guztietako goiko kartak jokoan daude.
Karta guztiak oinarri-piletara eramatea.
Mahaiko piletan dauden kartak irudien arabera osatu behar dira gorantz edo beherantz. Pila bakoitzeko goiko karta bakarrik erabil daiteke jokoan. Edozein karta jar daiteke toki hutsetan.
Oinarriak gorantz osatu behar dira irudien arabera eta nahi duzun oinarrizko kartatik hasita; beharrezkoa bada, jarraitu erregetik batekora. Oinarri-pilako kartak ezin dira jokoan erabili.
Oinarri-piletako karta bakoitzeko, puntu bat.
Ondo aukeratu oinarrizko karta. Aukerarik errazenak amaierarik gabeko egoera batera eraman zaitzake.
Erlojua
Banatu kartak erlojuaren itxuran, lau kartako hamabi pila osatuz.
Jarri azken lau kartak sortan (mahaiaren erdian). Irauli goiko karta.
Karta guztiak kentzea.
Jarri dagokion pilan erdiko goiko karta. Mahaiak erlojuaren itxura hartu du eta erloju analogiko bateko lekua dagokie zenbakidun kartei. Batekoari bata dagoen lekua dagokio, eta txankari eta erreginari, berriz, hamaikaren eta hamabiaren lekua, hurrenez hurren. Erloju analogikorik izan ez dutenentzat, hona hemen eredua:
Ordulariaren diseinua.
Erregeak erdiko pilan geratuko dira. Karta bat pila berri batera mugitzen denean (edo pila berean gelditzen denean, erregea bezala), pila berriko karta hartu eta erdiko pilaren gainean jartzen da gora begira. Karta berria jokoan erabiltzeko prest dago. Karta bat dagokion pilara eramateko, arrastatu karta edo egin klik dagokion pila hartzailearen gainean.
Lau erregeak erdian daudenean amaitzen da jokoa. Une horretan, xedea lortu baldin baduzu, irabazi egin duzu. Kontuan izan pila bateko karta bat dagokion lekuan baldin badago, ondo dagoela behera begira egonda ere.
Erlojuan dagokion pilan dagoen karta bakoitzeko (erregea izan ezik, benetako erlojuetan ez baitago erregerik) puntu bat.
Jokoa automatizatzeko moduren bat aurkitu. Ez da inolako erabakirik hartu behar. Galtzen baduzu, ez da zure errua. (aldiz, irabazten baduzu, zortea besterik ez da!)
Estalkia
Goiko ezkerreko pila. Eskualdia banatutakoan, hemen jartzen dira gainerako karta guztiak.
Lau pila. Jokoaren hasieran, karta bat jartzen da gune bakoitzean. Gune hutsak berehala betetzen dira sortatik.
Sorta hustea.
Mahaiko edozein karta ken daiteke, binaka, irudi berekoak badira. Hutsuneak berehala betetzen dira oinarriko kartekin. Mahaian irudi bakoitzeko karta bat geratzen denean amaitzen da jokoa.
Kendutako bikote bakoitzeko, bi puntu.
Joko motz eta bizkorra da, gehiegi pentsatu behar ez dena. Ondo jokatzeko, gutxi pentsatu eta erreflexu onak izan.
Bihotzgabea
Zach Keene-k idatzia
Goian ezkerrean. Gainerako karta guztiak banatu egiten direnez, hutsik egoten da beti. Nahi adina aldiz banatu daiteke.
Goiko errenkadan eskuinen dauden pilak; batekoak hemen jartzen dira joko-hasieran. Osatu gorantz, batekotik erregera, irudia kontuan hartuta.
Hamahiru pila gehienez, aldi bakoitzean lau karta banatuta sorta ahitu arte. Mahaiko pilak beherantz osa daitezke, irudia kontuan hartuta.
Karta guztiak oinarri-piletara eramatea.
Osatu oinarriak gorantz kolorea kontuan hartuta, eta osatu mahaiko pilak beherantz kolorea kontuan hartuta. Ezin bada besterik mugitu (edo hala iruditzen bazaizu), berriro banatzeko, egin klik goiko ezkerreko gune hutsean.
Berriro banatzeko, mahaiko pilak bata bestearen gainean jartzen dira, segidan, azken pilatik hasita. Ondoren, sorta irauli eta kartak banatzen dira mahaian, launaka. Mugimendurik egin ez bada, berriro banatzean kartak ez dira lekuz aldatzen. Beraz, banatu bezain laster ez badago mugi daitekeen kartarik, jokoa galdu egin da.
Oharra: kartak banatu ondoren mahaiko azken pilak karta bat badu, eta egin daitekeen mugimendu bakarra karta hori aurreko pilara eramatea bada, errorea gertatzen da. Mugimendu hori egin eta kartak berriro banatuz gero, aurreko egoerara itzultzen da. AisleRiot-ek jokoa amaitu egiten du egoera hori hautematean.
Oinarri-piletan jarritako karta bakoitzeko, puntu bat.
Mahaiko pila bat baino gehiago osa badaitezke, osatu lehenengo maila altuenekoa.
Glosarioa
Egilearen oharra: definizio horiek jarraibideak besterik ez dira. Joko bakoitzaren arauak ikusi behar dira, joko bakoitzak arauok aldatu edo berriro definitu baititzake, jokoa dibertigarriago egiteko.
Oinarrizko karta
Oinarri-pila batean jartzen den lehen karta. Gainerako oinarriak maila bereko karta batekin hasita osatu behar izaten dira. Ikus: OINARRIA
Eraiki koloreak txandakatuz
Kartak beste kolore bateko karten gainean jar daitezke. Adibidez, diamantea pikaren gainean jar daiteke, baina bihotzaren gainean ez.
Eraiki irudi berekoa ez denarekin
Jatorrizko kartaren gainean haren irudi berekoa ez den karta bat jar daiteke. Adibidez, diamantea bihotzaren gainean jar daiteke, baina bihotza bihotzaren gainean ez.
Eraiki kolorearen arabera
Kolore bateko karta baten gainean kolore bereko beste bat jar daiteke. Adibidez, diamantea bihotzaren gainean jar daiteke, baina hirustaren gainean ez.
Eraiki irudiari kasurik egin gabe
Dena egin daiteke.
Eraiki irudiaren arabera
Irudi bateko karta baten gainean irudi bereko beste bat jar daiteke. Adibidez, pika pikaren gainean jar daiteke, baina hirustaren gainean ez.
Eraiki beherantz
Maila bateko karta baten gainean maila txikiagoko beste bat jar daiteke. Karta bien artean maila bakarreko aldea egon behar izaten du gehienetan. Adibidez, hamarrekoa txankaren gainean jar daiteke, baina bederatzikoaren gainean ez.
Eraiki beherantz * arabera
Maila bateko karta baten gainean maila txikiagoko beste bat jar daiteke, * mailako tartea utzita. Adibidea, * 2 bada, hamarrekoa erreginaren gainean jar daiteke, baina txankaren gainean ez.
Eraiki gorantz
Maila bateko karta baten gainean maila handiagoko beste bat jar daiteke. Karta bien artean maila bakarreko aldea egon behar izaten du gehienetan. Adibidez, erregina txankaren gainean jar daiteke, baina erregearen gainean ez.
Eraiki gorantz * arabera
Maila bateko karta baten gainean maila handiagoko beste bat jar daiteke * mailako tartea utzita. Adibidez, * 2 bada, hamarrekoa zortzikoaren gainean jar daiteke, baina bederatzikoaren gainean ez.
Eraiki gorantz edo beherantz
Maila bateko karta baten gainean maila bat handiagoko edo maila bat txikiagoko beste bat jar daiteke. Adibidez, txanka erreginaren edo hamarrekoaren gainean jar daiteke, baina hamarrekoa erreginaren gainean ez.
Eraikitzea
Karta bat (edo karta multzo bat) beste karta baten gainean jartzea. Mailari dagokionez, gorantz, beherantz edo gorantz/beherantz osa daiteke, * mailako tartea utziz. Irudiari/koloreari dagokionez, irudiaren arabera, kolorearen arabera, koloreak txandakatuz, irudi bereko bi karta segidan jarri gabe edo irudia kontuan hartu gabe aukerak ditugu. Kontuan izan multzoak osatzen dituzten joko guztiek arau horietako bi, zerrenda bakoitzeko bat, beteko dituztela.
Karta sorta
Erabiltzen diren kartak. Joko gehienek karta sorta estandarra erabiltzen dute, baina batzuek sorta bikoitza, komodindun sorta edo marradun sorta erabiltzen dute.
Sorta bikoitza
Bi karta sorta estandarrez osatua dago, eta guztira 104 karta ditu.
Jokoak oinarria duenean, karta guztiak oinarri piletan jarri behar izaten dira jokoa irabazteko.
Komodindun sorta
Karta sorta estandarraz eta bi komodinez osatua dago, eta guztira 54 karta ditu.
Pila
Kartak egon daitezkeen gunea.
Maila
Kartaren balioa da. Zenbakidun karten maila zenbakiari dagokiona da normalean. Batekoek maila handia zein txikia izan dezakete. Handia badute, 1. maila izaten dute, txikia badute 14.a, eta J (txanka), Q (erregina), eta K (erregea) 11, 12 eta 13. mailetan egoten dira, hurrenez hurren. Hala ere, hainbat jokotan karta horiek 10. maila izaten dute. Horrelakoetan, batekoek 11. maila izan dezakete.
Biltegiko kartak edonon jokatzeko moduan egoten dira. Normalean, ezin dira osatu.
Tokia
Ikus PILA.
Karta sorta estandarra
52 karta dituen pokerreko karta sorta. Lau irudi daude eta bakoitzak hamahiru karta ditu. Irudi bakoitzak batetik hamarrera zenbakitutako kartak, txanka, erregina eta erregea ditu. Irudi horiek hirustak, pikak, bihotzak eta diamanteak izaten dira. Irudiak bi koloretan bana daitezke, normalean: beltza eta gorria. Hirustak eta pikak beltzak dira, eta bihotzak eta diamanteak gorriak. AisleRiot-ek zenbait karta sorta erabiltzeko aukera ematen du. Horrelakoetan, kolore eta /edo irudi berriak paradigma honen bidez ordezten dira.
Jatorrizko kartak banatutakoan gelditzen den karta sorta. Normalean, behera begira egoten da.
Irudi bat
Karta sorta estandarreko lau irudiak. Hirustak, pikak, bihotzak eta diamanteak izan ohi dira.
Jokatzeko eremua, ekintza nagusiak gertatzen diren lekua. Normalean osatzeko aukera ematen du.
Gora begira dagoen karta multzoa; sortaren ondoan egoten da gehienetan. Goiko karta jokoan erabiltzeko prest egon ohi da.
Diamanteen meategia
Pila bat goian. Diamanteen arabera segidan osatu, nahi den diamante-kartatik abiatuta.
Hamahiru pila. Pila bakoitzean jarri bi karta behera begira eta beste bat gora begira.
Diamante guztiak oinarrira eramatea eta gainerako karta guztiak mahaian, irudiaren arabera eta segidan jartzea, batekotik hasita.
Kartak (diamanteak ez beste guztiak) beherantz osa daitezke segidan, irudia kontuan hartu gabe. Karta multzoak mugi daitezke. Edozein karta edo karta multzo jar daiteke toki hutsetan (diamanteak izan ezik).
Diamanteak oinarrian kokatzeko soilik mugi daitezke. Diamanteen oinarria gorantz osatu behar da, segidan, baina nahi den zenbakitik hasita.
Oinarrian ipinitako diamante bakoitzaren zenbakiak adierazten du zenbat puntu irabazi diren; batekoak bat balio du, txankak hamaika, erreginak hamabi eta erregeak hamahiru.
Mahai gainean batekotik erregera irudiaren arabera osatutako segida bakoitzak hiru puntu balio ditu.
Puntuaziorik altuena: 100
Meategiko lana gogorra da. Kontuan izan diamante guztiek ez dutela berdin balio. Ez ahaztu dena garbi uztea eta beste irudiak ordenan jartzea.
Bikoteak
Goiko ezkerreko pila. Karta sortaren gainerako zatia hemen kokatzen da mahaian eskualdi bat banatutakoan. Kartak banan-banan iraultzen dira hondarrera. Beste bi aldiz banatu daiteke.
Zazpi pila eskuinean, arkua osatuz (U alderantziz). Jarri karta bat pila bakoitzean, gora begira. Eskualdia banatzean errege bat agertzen bada, kendu erregea eta jarri sortaren azpian. Jarri beste karta bat pila horretan. Biltegiko pila bakoitzean karta bat egon daiteke. Biltegiko pila bat hutsik dagoenean automatikoki betetzen da hondarretik edo, hondarra hutsik badago, sortatik. Hasierako eskualdi-banaketa amaitutakoan errege bat biltegiko pilan badago, pila hori blokeatua gelditzen da erregea mugitu ezin delako.
Pila bat, biltegiaren azpiko errenkadako erdikoa. Bikoiztuz osatu behar da, hasierako kartatik hasita, irudia edo kolorea kontuan hartu gabe.
Karta guztiak oinarri-pilara eramatea.
Kartak oinarrian jar daitezke oinarriaren gainean une horretan dagoen kartaren balioaren bikoitza baldin badute. Txankak eta erreginak hamaika eta hamabi balio dute, hurrenez hurren. Oinarriko kartaren balioaren bikoitza hamahiru baino handiagoa bada, kendu hamahiru eta hurrena behar den kartaren balioa lortzen da. Hona hemen seriea:
A, 2, 4, 8, 3, 6, Q (erregina), J (txanka), 9, 5, 10, 7, A...
Kartak banaka iraultzen dira sortatik hondarrera. Sorta hustutakoan, eraman hondarreko karta guztiak berriz sortara, ordena errespetatuz. Hiru aldiz pasa daiteke karta sorta hondarrera.
Oinarri-pilako karta bakoitzeko, puntu bat.
Erregerik gabe, ezinezkoa da errege-hiltzaile izatea. Saihets itzazu.
Arrano-hegalak
Goiko ezkerreko pila. Karta sortaren gainerako zatia hemen kokatzen da mahaian eskualdi bat banatutakoan. Kartak banan-banan iraultzen dira hondarrera. Beste bi aldiz banatu daiteke.
Lau pila goian, eskuinean. Joko-hasieran, karta bat jartzen da lehen oinarrian; hori da oinarrizko karta. Oinarrizko kartaren maila bereko karta batekin hasi behar dute gainerako oinarriek. Irudien arabera gorantz osatu behar dira, oinarrizko kartatik hasita.
Erdiko (eta behe-beheko) gunea. Hemen hamahiru karta banatzen dira behera begira. Buelta eman kartari mahaiko edozein toki betetzeko. Biltegian karta bakarra dagoenean, gora begira jartzen da eta oinarrian edo mahaiko piletan erabil daiteke.
Zortzi gune (lau biltegiaren ezkerraldean eta lau eskuinaldean). Jarri karta bat gune bakoitzean, gora begira. Mahaiko pilak beherantz osa daitezke, irudia kontuan hartuta. Kartak banaka mugi daitezke mahaiko beste guneetara, edo multzoan oinarrira. Mahaiko gune bakoitzean hiru karta egon daitezke, gehienez.
Mahaiko kartak beherantz osa daitezke, irudiaren arabera. Kartak banan-banan mugitu behar dira mahaiko beste pila batera. Dena den, horren aspergarria izan ez dadin, karta multzoak mugi daitezke oinarrira. Mahaiko gune hutsak automatikoki betetzen dira biltegitik. Biltegia hutsik badago, hondarreko edo mahaiko pila bateko karta batekin betetzen dira toki hutsak.
Biltegiaren funtzio nagusia mahaiko toki hutsak hornitzea da. Dena den, biltegian karta bakarra geratzen denean, gora begira jarriko da eta jokoan erabili ahal izango da.
Kartak banaka iraultzen dira pilatik hondarrera. Sorta hustutakoan, eraman hondarreko karta guztiak sortara, ordena errespetatuz. Hiru aldiz pasa daitezke kartak sortatik hondarrera.
Irudia kontuan hartuta osatzen dira oinarriak, oinarrizko kartatik abiatuta (lehen oinarrian banatutako lehen karta). Oinarri berriak abiarazteko, banatzean lehen oinarrian jarritako kartaren maila bereko karta jarri behar da oinarri-pila hutsetan. Batekoak erregeen gainean jartzen dira eta bikoak batekoen gainean. Oinarrietako kartak ezin dira jokoan erabili.
Pixka bat planifikatzeak bide luzea egiten lagunduko dizu. Ondo pentsatu kartak mahaian pilatu aurretik. Gogoan izan toki berean gehienez hiru karta egon daitezkeela.
Ekialdeko portua
Goiko ezkerreko pila. Hemen jartzen da sorta, mahaian eskualdia banatu ondoren.
Lau pila goian, eskuinean. Irudien arabera gorantz osatu behar dira, batekotik erregera.
Zazpi pila behean. Pila bakoitzean, banatu bi karta behera begira eta beste bat gora begira.
Mahaiko pilak beherantz osa daitezke, kolorea txandakatuz. Elkarren segidan dauden kolore desberdineko karta multzoak batera mugi daitezke. Mahaiko pila hutsetan erregeak edo erregearekin hasten diren karta multzoak jar daitezke.
Mahaiko toki hutsak bete egin behar dira, ahal izanez gero, karta gehiago banatu baino lehen. Sortan klik egitean, karta bat jartzen da, gora begira, mahaiko pila bakoitzean. Azken banaketak lehen hiru piletan karta bana jartzen du gora begira. Ezin da berriro banatu.
Oinarria gorantz osatu behar da, batekotik erregera, irudia kontuan hartuta. Oinarriko kartak ezin dira jokoan erabili.
Oinarri-piletan kokatutako karta bakoitzeko, puntu bat.
Eraman kartak oinarrietara ahal bezain laster, hurrengo banaketan blokeatu egin daitezke eta. Hala ere, oinarrietako kartak ezin dira berriro erabili, eta horrek ere eragin dezake blokeatua gelditzea, oinarrira mugitutako karten beharrean. Baina lasai, hori izango da eta gaurko arazorik handiena.
Zortzikoa
Lau pila ezkerrean. Osatu irudiaren arabera, batekotik erregera.
Zortzi pila goian. Biltegiko pila bakoitzean karta bat egon daiteke. Lehen lau biltegi-piletan karta bana jartzen da joko-hasieran.
Zortzi pila biltegi-pilen azpian. Mahaiko gune bakoitzean sei karta jartzen dira, gora begira.
Igogailua
Goiko ezkerreko pila. Hemen kokatzen da karta sortaren gainerako zatia, eskualdi bat banatutakoan. Kartak banan-banan iraultzen dira hondarrera. Ezin da berriz banatu.
Sortatik hartzeko.
Zazpi errenkada osatu behar dira, gainjarriak, kartak behera begira jarriz. Lehenengoan karta bat, bigarrenean bi karta, hirugarrenean hiru, eta, horrela, piramidea osatu arte. Jarri beheko errenkada gora begira.
Karta guztiak hondarrera eramatea.
Piramidean agerian dauden karta guztiak erabiltzeko prest daude. Karta horiek hondarrera eraman behar dira ahal denean. Hondarraren gaineko kartak baino maila bat gehiago edo gutxiago duten kartak mugi daitezke hondarrera. Batekoak erregeen gainean edo bikoen azpian egon daitezke.
Kartak banan-banan iraul daitezke sortatik hondarrera. Ezin da berriro banatu.
Piramidetik kendutako karta bakoitzeko, puntu bat.
Puntuaziorik altuena: 28
Piramideak oinarri sendoa behar izaten du. Aurrena, mailarik baxueneko kartak kendu, eta saiatu beti ahalik eta karta gehien bistaratzen.
Igogailua
W. Borgert-ek idatzia
Goiko ezkerreko pila. Karta bat banatzen da mahaiko pila bakoitzera klik egitean.
Karta guztiak oinarrietara eramatea.
Mahaitik hondarrera mugitutako karta bakoitzeko, puntu bat.
Eskailera mekanikoa
Goiko ezkerreko pila. Hemen kokatzen da karta sortaren gainerako zatia, eskualdi bat banatutakoan. Kartak banan-banan iraultzen dira hondarrera. Ezin da berriz banatu
Zazpi errenkada osatu behar dira, gainjarriak, kartak gora begira jarriz. Lehenengoan karta bat, bigarrenean bi karta, hirugarrenean hiru, eta, horrela, piramidea osatu arte.
Piramidean agerian dauden karta guztiak erabiltzeko prest daude. Karta horiek hondarrera eraman behar dira ahal denean. Hondarraren gaineko kartak baino maila bat gehiago edo gutxiago duten kartak mugi daitezke hondarrera. Batekoak erregeen gainean edo bikoen azpian egon daitezke.
Kartak banan-banan iraultzen dira sortatik hondarrera. Ezin da berriro banatu.
Mahaitik kendutako karta bakoitzeko, puntu bat.
Saiatu aurrera begira planifikatzen, etorkizunean eskailerak osatu ahal izateko.
Lege nagusia
Goiko ezkerreko pila. Hemen jartzen dira karta guztiak hasieran. Sorta husten denean, kartak mahaitik ekartzen dira eta atzera sortan jartzen dira.
Lau pila eskuinean. Pilatik banatzen den guztietan karta bat jartzen da mahaiko pila bakoitzean.
Sortaren gainean klik egin, eta karta bat jartzen da mahaiko pila bakoitzean. Mahaian maila bereko kartak agertzen badira, eraman besteak ezkerreren dagoen maila bereko kartaren pilara. Ilara hutsak sortatik banatuta bakarrik bete daitezke.
Mahaian ageri diren lau kartak maila berekoak baldin badira, kendu egingo dira.
Sorta hutsik dagoenean, mahaiko pilak elkartu egiten dira, eskuinetik ezkerrera, eta sortara itzultzen dira. Banatutako lehenengo karta beti izango da banatutako lehenengo karta, lekuz aldatzen ez den bitartean. Nahi adina aldiz bana daiteke.
Lau kartako sorta bakoitza kentzeagatik, puntu bat.
Puntuaziorik altuena: 13
Ez ahaztu galga erabiltzeaz! Joko hau amaigabea izan daiteke, mugimendu bakoitza egin edo ez kontu handiz erabakitzen ez baduzu.
Gaztelua
Lau pila erdian. Gorantz osatu behar dira, batekotik erregera, irudia kontuan hartuta. Oinarriko kartak ezin dira jokoan erabili.
Oinarriak irudiaren arabera gorantz osatu behar dira, batekotik erregera. Oinarri-piletako kartak ezin dira jokoan erabili.
Ondo zaindu mahaian lortutako gune huts guztiak. Jokoa irabazteko giltza izan daitezke.
Fortunes
Goiko ezkerreko pila. Karta bat banatzen da mahaiko pila bakoitzera klik egitean.
Lau pila eskuinean. Karta multzoak mugi daitezke pila hutsetara.
Karta guztiak kentzea, lau batekoak izan ezik.
Batekoak maila altuko kartak dira. Irudi bereko bi karta erabilgarri daudenean, maila txikienekoa ken daiteke. Toki huts bat agertzen denean, karta multzo bat jar daiteke.
Kartak berriro banatzean, ez dago toki hutsak izateko inolako arrazoirik. Dena den, toki huts bat duzunean, saiatu horrela mantentzen ahalik eta luzaroen, traba egiten dizuten kartak jartzeko oso baliagarri izango baitzaizu.
Lapurrak
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Zazpiko multzotan banatzen dira kartak, mahaiko pila bakoitzeko bana.
Zortzi pila goian, eskuinean. Irudien arabera gorantz osatu behar dira, batekotik erregera.
Zortzi pila. Hasteko, banatu bi errenkada behera begira eta errenkada bat gora begira. Koloreak txandakatuz osa daitezke mahaiko pilak. Karta-segidak mugi daitezke. Pila hutsetan edozein karta edo karta-segida jar daiteke.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Mahaiko pila hutsak betetzeko, oinarrizko kartaren maila baino bat gutxiago duen edozein karta edo horrelako karta bat buru duen karta multzoa erabili behar da.
Kartak banan-banan iraul daitezke sortatik hondarrera. Goiko karta jokoan erabiltzeko prest dago. Bi aldiz bana daiteke berriro
Irudien arabera gorantz osatu behar dira oinarriak, batekotik erregera. Oinarrietako kartak oraindik erabil daitezke. Mahaiko karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Oinarriko karta bakoitzeko, bost puntu. Oinarri-pila bat osatutakoan (batekotik erregera), beste 60 puntu batzen dira. Mahaian txandakako ordenan osatutako karta-bikote bakoitzeko 2 puntu lortzen dira.
Puntuaziorik altuena: 1000
Hamalau
Banatu karta guztiak uniformeki hamabi pilatan, gora begira. Lehenengo lau pilek bosna karta izango dituzte, eta besteek launa. Piletan agerian dauden kartak jokorako prest daude. Pila hutsak ezin dira bete.
Hamalau batzen duten karta pareak ken daitezke. Batekoek bat balio dute eta txankek, erreginek eta erregeek 11, 12 eta 13, hurrenez hurren.
Kontuz ibili! Karta baten azpian karta horren bikotea badago, saiatu gainekoa kentzen, bestela ez atzera ez aurrera gera zaitezke eta.
Gelaxka librea
Changwoo Ryu-k idatzia
Lau pila ezkerrean, goiko errenkadan. Biltegi bakoitzak karta bakarra eduki dezake.
Lau pila goian, eskuinean. Gorantz osatu behar dira, batekotik erregera, irudia oinarri hartuta. Oinarrietako kartak ezin dira jokoan erabili.
Zortzi pila. Banatu karta guztiak gora begira zortzi piletan; zazpi karta izango dituzte lehen lau pilek, eta sei beste lau pilek. Koloreak txandakatuz osa daitezke mahaiko pilak. Kartak banaka soilik mugi daitezke, baina, bizkortzeko, batera mugi daitezke karta multzoak biltegian nahikoa pila huts dagoenean.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke, baldin eta mugimendu bera egin badaiteke kartak banaka mugituz (biltegian nahikoa pila huts dagoelako). Mahaiko pila hutsetan edozein karta edo karta multzo jar daiteke.
Irudien arabera gorantz osatu behar dira oinarriak, batekotik erregera. Oinarrietako kartak ezin daitezke erabili. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Biltegi-piletako kartak berriz erabil daitezke mahaian nahiz oinarrian.
Lekua oso erabilgarria da. Libre utzi ahal bezainbeste biltegi-pila.
Tarteak
Hamahiru kartako lau errenkadetan banatzen dira kartak; batekoak baztertu egiten dira, lau tarte uzteko. Bi bider bana daiteke berriro.
Karta guztiak segidan jartzea, bikotik erregera, irudia kontuan hartuta.
Ezker-ezkerreko zutabeko hutsunetan bikoak jar daitezke; irudiak ez du axola. Erregea ez diren karten eskuineko hutsunean karta horien irudi bera eta maila bat gehiago duten kartak jar daitezke. Erregeen edo beste tarteen ondoko tarteak ezin dira bete.
Ezker-ezkerreko gunean bikoa duen segida batean karta bat jartzen bada, karta hori ezin da berriz mugitu.
Kartak ezin badira mugitu (adibidez, tarte guztiak erregeen eskuinean daudelako), klik bikoitza egin karta baten gainean, eta berriro banatuko dira. Segidan ez dauden karta guztiak kendu, nahasi eta berriro banatzen dira. Soilik bi bider egin daiteke hori.
Aukerak
Berriro banatzean ausaz jarritako hutsuneak: hautatu hau berriro banatzean tarteak hausaz kokatzeko. Hautatua ez badago, berriz banatu ondoren segidan dauden karten eskuinean jartzen dira tarteak beti.
Ezker-ezkerreko gunean bikoa duela hasten den segidetako karta bakoitzeko, puntu bat.
Saihestu, ahal den bitartean, erregeen eskuinean hutsunea sortzen duten mugimenduak egitea.
Urrearen meategia
Goiko ezkerreko pila. Hemen kokatzen da karta sortaren gainerako zatia, eskualdi bat banatutakoan. Kartak banan-banan iraultzen dira hondarrera. Ezin da berriz banatu.
Klondike
Zazpi pila, guztiak hutsik hasieran. Urrearen meategia Klondike bezalakoa da. Koloreak txandakatuz osa daitezke karta-pilak. Karta multzoak mugi daitezke. Erregeak edo erregeekin hasten diren karta multzoak soilik jar daitezke pila hutsetan.
Mahaiko piletako kartak beherantz osatzen dira, koloreak txandakatuz. Karta-segidak mugi daitezke. Mahaiko pila hutsetan edozein karta edo karta-segida jar daiteke.
Kartak banaka iraultzen dira pilatik hondarrera hiru aldiko. Hondarreko goiko karta jokoan dago. Sorta hustutakoan, jokoa amaitu da. Aukera bakarra dago ongi egiteko eta urrearen meategia zurea izateko.
Argi ibili pila nola betetzen duzun. Trebetasunarekin baliteke urrearen meategi handiena irabaztea. Aurreneko aldian ez baduzu lortzen, berrabiarazi eta saiatu berriro.
Gay Gordons
Goiko ezkerreko pila. Hemen bi karta banatzen dira gora begira. Goiko karta dago jokoan. Ezin da berriz bete edo osatu.
Hamar pila. Jarri bost karta pila bakoitzean, gora begira. Pila bakoitzeko goiko karta jokoan dago. Pila hutsak ezin dira bete.
Hamaika batzen duten bi karta-bikoteak kendu behar dira. Erregeek erreginekin egiten dute bikote. Txankek txankekin egiten dute bikote.
Kendutako karta-bikote bakoitzeko, bi puntu.
Gainean bikote-kidea duten kartak bistaratzen saiatu.
Goiko ezkerreko pila. Karta guztiak hemen kokatzen dira mahaian eskualdi bat banatutakoan. Kartak banan-banan iraultzen dira hondarrera. Birbanaketa bakarra.
Zortzi pila goian eskuinean. Irudiaren arabera osatu behar dira, batekotik erregera. Oinarri bakoitzaren gaineko lehenengo karta mahaiko pilara eraman daiteke berriz.
Hamar pila. Jarri karta bat pila bakoitzean, gora begira.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Erregeak edo azpi-azpian erregea duten karta multzoak soilik jar daitezke mahaiko pila hutsetan.
Irudien arabera gorantz osatu behar dira oinarriak, batekotik erregera. Oinarrietako kartak oraindik erabil daitezke. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Jokatzeko hiru modu daude. Sortatik kartak banatzeko moduan dago horien arteko aldea.
Eraiki koloreak txandakatuz
Glenwood
Goiko ezkerreko pila. Karta-sortaren gainerako zatia hemen kokatzen da mahaian eskualdi bat banatutakoan. Kartak banan-banan iraultzen dira hondarrera. Birbanaketa bakarra.
Lau pila goian, eskuinean. Lehen oinarria jokalariak hasten du. Horretarako, biltegietako karta bat hautatu behar du. Oinarriak gorantz osatu behar dira irudiaren arabera, erregetik batekora jarraituz beharrezkoa denean.
Hiru kartako lau pila ezkerreko aldean, gora begira. Biltegi-pila bakoitzeko goiko karta jokorako prest dago. Ezin da kartarik jarri biltegi-pila hutsetan.
Lau pila oinarrien azpian. Jarri karta bat pila bakoitzean, gora begira. Mahaiko pilak beherantz osa daitezke, koloreak txandakatuz. Gaineko karta oinarrian jar daiteke. Pila osoak beste mahai batean erabil daitezke.
Lehenik eta behin erabilgarri dagoen karta bat hautatu behar da lehen oinarrirako. Gainerako oinarriek balio horrekin hasi behar dute.
Oinarriak gorantz osatu behar dira irudiaren arabera, erregetik batekora jarraituz beharrezkoa denean. Karta bat oinarri-pila batean jarritakoan, karta hori ezin da jokoan erabili.
Mahaiko piletako kartak beherantz osatzen dira, koloreak txandakatuz. Karta-pila osoak mahaiko beste pila batera mugi daitezke. Mahaiko toki hutsak biltegietako kartekin bete daitezke, edo, biltegiak hutsik badaude, hondarreko kartekin.
Kartak banaka iraultzen dira pilatik hondarrera. Birbanaketa bakarra.
Arretaz jokatu lehen oinarri-pila hautatzean. Saiatu biltegiko kartak lehenbailehen ateratzen. Batzuetan garrantzitsuagoa da kartak jokoan uztea oinarrietara eramatea baino.
Golfa
Jarri hemen gainerako karta guztiak. Kartak banan-banan iraultzen dira hondarrera. Ezin da berriro banatu.
Zazpi pila. Jarri bost karta pila bakoitzean, gora begira.
Hondarra gorantz nahiz beherantz osa daiteke mahaian erabilgarri dauden kartak erabiliz. Batekoen gainean bikoak bakarrik jar daitezke, eta erregeen gainean, ezer ez.
Kartak banaka iraultzen dira pilatik hondarrera. Ezin da berriro banatu.
Mahaitik hondarrera mugitutako karta bakoitzeko, puntu bat.
Puntuaziorik altuena: 35
Gogoan izan erregearen gainean ezin dela kartarik jarri. Saiatu ahalik eta karta gehien kentzeko moduko segidak sortzen, sortatik karta berririk atera beharrik gabe.
Ijitoak
Goiko ezkerreko pila. Karta-sortaren gainerako zatia hemen kokatzen da mahaian eskualdi bat banatutakoan. Kartak zortziko multzotan banatzen dira, mahaiko pila bakoitzean bat.
Zortzi pila goian, eskuinean. Irudiaren arabera osatu behar dira, batekotik erregera. Oinarri bakoitzaren gaineko lehenengo karta mahaira eraman daiteke berriz.
Zortzi pila. Hasteko, banatu bi errenkada behera begira eta errenkada bat gora begira. Koloreak txandakatuz osa daitezke mahaiko pilak. Karta-segidak mugi daitezke. Pila hutsetan edozein karta edo karta-segida jar daiteke.
Mahaiko piletako kartak beherantz osatzen dira, koloreak txandakatuz. Karta-segidak mugi daitezke. Mahaiko pila hutsetan edozein karta edo karta-segida jar daiteke.
Oinarriko karta bakoitzeko, bost puntu. Oinarri-pila bat osatutakoan (batekotik erregera), beste 60 puntu batzen dira. Mahaian txandakako ordenan osatutako karta-bikote bakoitzeko 2 puntu lortzen dira.
Saiatu ahal den guztietan mahaiko kartak agerian jartzen. Gogoratu oinarriko kartak jokora itzul daitezkeela.
Helsinki
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Kartak automatikoki joango dira mahaira toki bat husten denean.
Hamar pila. Jarri karta bat pila bakoitzean, gora begira.
Hamahiru batzen duten karta-bikoteak kendu behar dira. Batekoak bat balio du, txankak hamaika eta erreginak hamabi. Erregeak banan-banan kentzen dira.
Mahaiko pila hutsak automatikoki betetzen dira sortatik.
Ahal bezain azkarren jokatu.
Tokean
Goiko ezkerreko pila. Karta guztiak, batetik laurako hirustak izan ezik, hemen kokatzen dira jokoaren hasieran. Kartak banaka iraultzen dira hondarrera.
Sortaren eskuinean. Kartak banaka mugitu behar dira. Karta berehala jarri behar da oinarri-pila batean edo zure aukerako biltegi-pilan.
Lau pila goian, sortaren eskuinean. Lehenengo pilan batekoa ipini, bigarrenean bikoa, hirugarrenean hirukoa eta laugarrenean laukoa. Lehenengo oinarri-pila gorantz osatuko da batetik hasita, bigarrena bitik hasita, hirugarrena hirutik hasita eta laugarrena lautik hasita. Hamahirura iristean, denek jarrai dezakete batetik aurrera. Oinarrietako kartak ezin dira berriro erabili. Irudiak ez du garrantzirik.
Lau pila oinarrien azpian. Biltegiko kartak oinarri-piletara soilik mugi daitezke. Hondarreko kartak edozein biltegi-pilatan jar daitezke.
Oinarri-pilak osatzea batetik, bitik, hirutik eta lautik hasita, lehenengo, bigarren, hirugarren eta laugarren piletan, hurrenez hurren. Kartak banaka iraultzen dira pilatik hondarrera. Dena den, hondar-pilan karta bakarra badago, karta hori berehala eraman behar da oinarri-pilara edo biltegi-pila batera. Biltegi-piletako kartak ezin dira ordenatu.
Oinarrietara mugitutako karta bakoitzeko, puntu bat.
Joko honetan zentzumenak zorroztu behar dira. Zorteak ez dizu gehiegi lagunduko. Saiatu aurki behar izango dituzun kartak ez estaltzen. Zutabeetako bat erregeentzako bakarrik gorde dezakezu (oinarrietan jarri beharreko azken karta delako).
Isabel
Maila bereko karta-bikoteak kendu behar dira. Karta bat kentzen den bakoitzean, azpiko karta gora begira jartzen da jokoan erabiltzeko. Toki hutsak ez dira betetzen.
Pila bakoitza lau kartekin hasten da. Toki bakoitzean zenbat karta geratzen den gogoan hartu eta kartak uniformeki kentzen saiatzea da gakoa.
Jamestown
Maila bereko karta-bikoteak kendu behar dira. Pila hutsak automatikoki betetzen dira sortatik.
Karta-bikoteak ahalik eta azkarren kentzea, horixe da erronka bakarra.
Jumbo
Goiko ezkerreko pila. Karta guztiak hemen kokatzen dira mahaian eskualdi bat banatutakoan. Kartak banan-banan iraultzen dira hondarrera. Birbanaketa bakarra.
Sortaren eskuinean. Jokoan zehar, kartak banan-banan banatu behar dira sortatik. Goiko karta erabil daiteke jokoan.
Bederatzi pila. Bederatzi piletan karta bana ipini behera begira, lehenengo zortzi piletan beste karta bana, lehenengo zazpi piletan beste karta bana eta horrela jarraitu, lehenengo pilan bederatzi karta egon arte. Irauli pila bakoitzeko azken karta.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Erregeak edo azpi-azpian erregea duten karta multzoak soilik jar daitezke mahaiko pila hutsetan.
Kartak banaka iraultzen dira pilatik hondarrera. Hondarreko goiko karta jokoan dago. Sorta hustutakoan, eraman hondarreko karta guztiak sortara, ordena errespetatuz. Birbanaketa bakarra.
Irudien arabera gorantz osatu behar dira oinarriak, batekotik erregera. Oinarrietako kartak oraindik erabil daitezke. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Kansas
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Kartak banan-banan iraultzen dira hondarrera. Ezin da berriro banatu.
Lau pila goian, eskuinean. Hasteko, jarri karta bat lehen oinarri-pilan. Beste oinarri-pilak oinarrizko karta horren maila bereko beste hiru kartekin hasi behar dute. Lau pilak gorantz osatu behar dira, segidan.
Sortaren azpiko pila. Hasteko, jarri hor hamabi karta. Goiko karta oinarri-piletan edo mahaian erabiltzeko prest dago.
Hiru pila behean, eskuinean. Hasteko, jarri karta bat pila bakoitzean. Pilak beherantz osa daitezke, irudia kontuan hartu gabe. Hutsuneak automatikoki betetzen dira biltegitik. Biltegia hustutakoan, hondarretik bete daitezke hutsuneak, hala nahi izanez gero.
Karta guztiak oinarri-piletara eramatea.
Mahaiko piletako kartak beherantz osatzen dira, irudia kontuan hartu gabe. Karta multzoak mugi daitezke. Mahaiko gune hutsak automatikoki betetzen dira biltegitik. Biltegia hutsik badago, hondarreko goiko karta jar daiteke gune hutsean, hala nahi izanez gero.
Kartak banaka iraul daitezke pilatik hondarrera. Goiko karta jokoan erabiltzeko prest dago. Ezin da berriz banatu.
Oinarriak gorantz osatu behar dira irudiaren arabera, oinarrizko kartatik (lehen oinarrira banatutako lehen karta) abiatuz. Oinarrizko karta horren maila bereko karta bat oinarri-pila huts batean jartzean hasten da oinarri berri bat. Batekoak erregeetan ipiniko dira eta bikoak batekoetan. Oinarrietako kartak ezin dira berriz erabili. Karta baten gainean bi aldiz klik eginez gero, dagokion oinarri-pilara mugituko da, mugimendu hori egin baldin badaiteke.
Ezin zara txatartegian bila ibili. Karta bat hondarraren azpian uzten baduzu, ezingo duzu berreskuratu. Saiatu ahalik eta karta gehien mugitzen hondarretik mahaira.
Errege Alberto
Lau pila goian. Irudien arabera gorantz eta segidan osatu behar dira oinarriak, batekotik erregera.
Zazpi pila eskuinean. Hasieran, karta bat banatzen da gora begira biltegi-pila bakoitzean. Biltegietan ezin dira karta multzoak osatu. Biltegi-pila hutsak ezin dira bete.
Bederatzi pila: lehen pilan bederatzi karta, bigarrenean zortzi eta, horrela, azken pilan karta bakarra izan arte. Karta hauek behera begira banatzen dira. Pila bakoitzeko goiko karta gora begira jartzen da gero.
Mahaiko piletako kartak beherantz osatzen dira, koloreak txandakatuz. Edozein karta edo karta multzo jar daiteke mahaiko gune hutsetan.
Biltegietako kartak mahaira edo oinarrira eraman daitezeke. Biltegi-pila hutsak ezin dira bete.
Irudien arabera gorantz osatu behar dira oinarri-pilak, batekotik erregera. Oinarriko kartak oraindik erabil daitezke.
Gogoratu edozein karta jar daitekeela mahaiko gune hutsetan. Kartak agerian jartzeak du lehentasuna joko honetan.
Erregearen audientzia
Biltegiak (gelaurrea)
Hamasei kartaz osatutako kanpoko laukizuzena. Biltegiko kartak jokorako prest daude, eta hondarretik betetzen dira hutsuneak (edo sortatik, hondarrean kartarik ez badago).
Erdiko errenkadako ezker-ezkerrean. Kartak banan-banan iraultzen dira hondarrera. Ezin da berriz banatu.
Sortaren eskuinean. Hondarreko goiko karta jokoan erabil daiteke.
"Tronuak"
"Audientzia-gelako" lau guneak (kanpoko hamasei karten barruko area). Irudi bereko erregea eta erregina erabilgarri daudenean, tronuetako batera eramaten dira.
Audientzia-gelako beheko lau guneak. Irudi bereko txanka eta batekoa erabilgarri daudenean, oinarri-pila huts batean jar daitezke, txanka gainean dagoela. Oinarria beherantz osa daiteke ondoren, irudia kontuan hartuta.
Karta guztiak oinarri-piletara edo tronuetara eramatea.
kartak banaka iraultzen dira sortatik hondarrera. Irudi bereko erregea eta erregina erabilgarri badaude, tronu batera eraman daitezke. Horretarako arrastatu erregea erreginaren gainera (edo alderantziz), edo egin klik bikoitza bi kartetako batean. Halaber, irudi bereko txanka eta batekoa erabilgarri badaude, oinarri-pila batera eraman daitezke (urrats berdinei jarraituz).
Audientzia-geletan jarritako karta bakoitzeko, puntu bat.
Bat ere ez; Erregearen audientzia zortean oinarritzen da.
Jonathan Blandford-ek idatzia
Zazpi pila. Jarri karta bat lehenengo pilan gora begira. Jarri karta bana behera begira gainerako piletan. Jarri karta bat gora begira hurrengo pilan, eta karta bana behera begira gainerako pila estalietan. Errepikatu hori, azken pilan zazpi karta izan arte. Koloreak txandakatuz beherantz osa daitezke mahaiko pilak. Karta multzoak mugi daitezke. Erregeak edo erregeekin hasten diren karta multzoak soilik jar daitezke pila hutsetan.
Egin klik bikoitza oinarri-karta batean, eta oinarrira mugi daitezkeen karta guztiak mugituko dira oinarrira. Oso erabilgarria da hori joko-amaieran.
Jokatzeko hiru modu daude. Sortatik kartak banatzeko moduan dago horien arteko aldea.
Hiru kartako banaketak
Sortako kartak hirunaka banatzen dira. Nahi adina aldiz bana daiteke sorta berriro.
Kartak banaka banatu
Sortako kartak banaka banatzen dira. Baina soilik beste bi aldiz bana daitezke kartak.
Birbanaketarik gabe
Sortako kartak banaka banatzen dira. Ezin da berriz banatu. Jokatu horrela erronka (eta desengaisua) nahi baduzu.
Sortako kartak hirunaka banatzen dira. Nahi adina aldiz bana daiteke sorta berriro.
Normalean, lehen bi aukeretako bat izango duzu ohikoa (ingurunearen arabera). Birbanaketarik gabeko aukera da arau zaharretan normalean aurkitzen dena, baina gutxitan jokatzen da horrela.
Labirintoa
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia.
Lau pila goian, eskuinean. Dagozkien oinarri-piletan jarriko dira batekoak karta sorta nahastu aurretik.
Hasieran, karta bat jartzen da gora begira mahaiko pila bakoitzean.
Mahaiko kartak segidan eta irudiaren arabera jarri behar dira oinarrian. Hutsuneak automatikoki betetzen dira sortatik.
Mahaiko piletako zortzi kartak ezin badira mugitu, egin klik sortan pila bakoitzean beste karta bat jartzeko. mahaiko toki hutsak ez dira berriro automatikoki betetzen.
Oinarri-piletara eramateko prest daude mahaiko pila bakoitzeko goiko eta beheko kartak. Mahaian ezin dira karta multzoak osatu. Ezin da berriz banatu.
Joko honetan bizi eta arretaz ibiltzeko, ondo lo egin bezperan. Ahal diren karta guztiak eraman oinarri piletara. Ondo pasa!
Lady Jane
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Eskualdi bakoitzean karta bat iraultzen da biltegi-pila bakoitzera. Sortan bi karta daudenean, bi kartak jokorako prest gelditzeko moduan banatzen dira.
Lau pila goian, eskuinean. Kartak mahaian eta biltegian banatu ondoren, karta bat jartzen da lehen oinarri-pilan. Karta hori da oinarrizko karta. Osatu gorantz irudiaren arabera.
Zazpi pila eskuinean. Pila bakoitzaren goiko karta mahaian edo oinarrian erabiltzeko prest dago. Sortatik banatzean soilik betetzen dira toki hutsak.
Zazpi pila, sortaren eta oinarriaren azpian. Jarri karta bat lehenengo pilan gora begira. Jarri karta bana gainerako piletan behera begira. Hurrengo pilan, jarri karta bat gora begira, eta horren hurrengo piletan karta bana behera begira. Horrela jarraitu azken pilan zazpi karta izan arte. Mahaiko pilak beherantz osa daitezke, koloreak txandakatuz (gorria eta beltza). Karta multzoak mugi daitezke. Pila hutsak betetzeko, oinarrizko kartaren maila baino bat gutxiago duen edozein karta edo horrelako karta bat buru duen karta multzoa erabili behar da.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Mahaiko pila hutsak betetzeko, oinarrizko kartaren maila baino bat gutxiago duen edozein karta edo horrelako karta bat buru duen karta multzoa erabili behar da.
Sortatik biltegira banatzen dira kartak. Eskualdi bakoitzean karta bat jartzen da biltegiko pila bakoitzean.
Biltegi-pila bakoitzaren goiko karta mahaian edo oinarrian erabiltzeko prest dago beti. Biltegi-piletan ezin dira karta multzoak osatu.
Irudien arabera gorantz osatu behar dira oinarriak, oinarrizko kartatik hasita. Oinarrizko kartaren maila bereko beste karta bat oinarri-pila huts batean jarrita abiarazten dira oinarri berriak. Batekoak erregeen gainean jartzen dira, eta bikoak batekoen gainean. Oinarrietako kartak oraindik erabil daitezke. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Zenbat eta sakonago egon karta bat, orduan eta zailagoa da hura eskuratzea. Saiatu kartak biltegitik ateratzen, ahal den guztietan.
Baimena ematen da dokumentu hau kopiatu, banatu eta/edo aldatzeko Free Software Foundation-ek argitaratutako GNU Dokumentazio Librearen Lizentziaren 1.1. bertsioan edo berriago batean ezarritako baldintzak betetzen badira; Atal Aldaezinik, Aurreko azaleko testurik eta Atzeko azaleko testurik gabe. GFDL lizentziaren kopia
Eskuliburu hau GFDL lizentziarekin banatzen diren GNOME eskuliburuen bildumakoa da. Eskuliburu hau bildumatik bereizita banatu nahi baduzu, bana dezakezu, baina eskuliburuari lizentziaren kopia bat gehitu beharko diozu, lizentzian bertan 6. atalean azaltzen den bezala.
Enpresek euren produktu eta zerbitzuak bereizteko erabiltzen dituzten izen asko marka erregistratu moduan hartu behar dira. Izen horiek GNOMEren edozein agiritan agertzen direnean, eta GNOMEren Dokumentazio Proiektuko kideak marka komertzialak direla konturatu badira, orduan izen horiek maiuskulaz idatzita egongo dira, osorik edo hasierako letra maiuskulaz jarrita.
DOKUMENTUA "DAGOEN-DAGOENEAN" EMATEN DA, INOLAKO BERMERIK GABE, EZ ESPRESUKI ADIERAZITAKORIK ETA EZ INPLIZITURIK ERE; BESTEAK BESTE (MUGARIK GABE), EZ DA BERMATZEN DOKUMENTUA EDO BERTSIO ALDATUA AKATSIK GABEA DENIK, MERKATURATZEKO EDO XEDE JAKIN BATERAKO EGOKIA DENIK EDO ARAURIK HAUSTEN EZ DUENIK. DOKUMENTUAREN EDO DOKUMENTUAREN BERTSIO ALDATUAREN KALITATEARI, ZEHAZTASUNARI ETA PERFORMANTZIARI BURUZKO ERANTZUKIZUN OSOA ZUREA DA. DOKUMENTUREN BATEK EDO BERTSIO ALDATUREN BATEK EDOZEIN MOTATAKO AKATSIK IZANEZ GERO, ZUK (EZ HASIERAKO IDAZLEAK, EZ EGILEAK ETA EZ INONGO KOLABORATZAILEK) ZEURE GAIN HARTU BEHARKO DUZU BERRIKUSTEKO, KONPONTZEKO EDO ZUZENTZEKO BEHARREZKO ZERBITZU GUZTIEN KOSTUA. BERME-UKATZE HAU LIZENTZIA HONEN FUNTSEZKO ZATIA DA. EZ DA BAIMENIK EMATEN EZEIN DOKUMENTU EDO BERTSIO ALDATU ERABILTZEKO, BALDIN ETA EZ BADA BERME-UKATZE HAU ONARTZEN.
EZINGO DA INONGO ZIRKUNSTANTZIA EDO LEGE-TEORIARIK OINARRI HARTU --EZ ERANTZUKIZUN ZIBILARI BURUZKORIK (ZABARKERIA BARNE HARTUTA) EZ KONTRATUARI BURUZKORIK, EZ BESTERIK-- DOKUMENTU HONEN EDO BERTSIO ALDATU BATEN EGILEA, HASIERAKO IDAZLEA, EDOZEIN KOLABORATZAILE EDO BANATZAILE, EDO ALDERDI HORIEN EDOZEIN HORNITZAILE BESTE PERTSONA BATEN AURREAN ERANTZULE EGITEKO, PERTSONA HORREK EDOZEIN MOTATAKO KALTE ZUZENEKO, ZEHARKAKO, BEREZI, INTZIDENTAL EDO ONDORIOZKOAK JASAN DITUELAKO, BESTEAK BESTE (MUGARIK GABE), BEZEROAK GALTZEAREN, LANA ETEN BEHARRAREN, ORDENAGAILUAK EZ IBILTZEAREN EDO GAIZKI IBILTZEAREN ONDORIOZKO KALTEAK, EDO DOKUMENTUA NAHIZ HAREN BERTSIO ALDATUAK ERABILTZETIK ONDORIOZTATZEN DIREN EDO ERABILERA HORREKIN ZERIKUSIA DUEN EDOZEIN KALTE EDO GALERA, ALDERDIARI KALTE HORIEK GERTA ZITEZKEELA ADITZERA EMAN BAZAIO ERE.
DOKUMENTUA ETA DOKUMENTUAREN BERTSIO ALDATUAK GNU DOKUMENTAZIO LIBREAREN LIZENTZIAREN BALDINTZEN ARABERA EMATEN DIRA, ETA ONDOREN ZEHAZTEN DIRENAK ONARTZERA BEHARTZEN DUTE:
Sarea
Matthew Wilcox-ek idatzia
48 karta: sorta estandarra, erregerik gabe
Berrogeita hamalau toki, bederatzi kartako sei errenkadatan. Banatu kartak lehenengo lekutik zortzigarrenera. Bederatzigarren tokia hutsik laga. Banatu kartak hamargarren lekutik hamazazpigarrenera, eta hamazortzigarren tokia hutsik laga. Gainerako kartak horrela banatu. Ondoren, kendu errege guztiak (joko honetarako ez dute balio eta), eta guztira sei toki huts izango dituzu. Irudi bereko eta maila bat gehiagoko karten ezkerreko toki hutsera eraman daitezke kartak. Irudi bereko eta maila bat gutxiagoko karten eskuineko toki hutsera eraman daitezke kartak. Erreginaren eskuinera edo goiko, ezkerreko tokira eraman daiteke batekoa. Batekoaren ezkerrera edo beheko, eskuineko tokira eraman daiteke erregina.
Irudi bereko karta guztiak goranzko segidan ipintzea, goiko, ezkerreko izkinan batekoa dagoela, eta karta-segida bat osatzea: irudi bateko batekotik erreginara, beste irudi bateko batekotik erreginara, hirugarren irudiko batekotik erreginara eta laugarren irudiko batekotik erreginara.
Kartak banan-banan mugitu behar dira. Irudi bereko eta maila bat gehiagoko karta baten ezkerreko toki hutsera eraman daitezke kartak. Irudi bereko eta maila bat gutxiagoko karta baten eskuineko toki hutsera eraman daitezke kartak. Erreginaren eskuinera edo goiko, ezkerreko tokira eraman daiteke batekoa. Batekoaren ezkerrera edo beheko, eskuineko tokira eraman daiteke erregina.
Irudi bereko karta baten aldamenean eta dagokion segidan jarritako karta bakoitzeko, puntu bat.
Elkarren ondoan leku huts asko egoteak karta-segida luzeak sortzen laguntzen dizu. Saihestu karta bat bi punturen artean etengabe mugitzera eraman zaitzakeen egoeran harrapatuta geratzea.
Monte Carlo
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Mahaia osatu ondoren, kartak toki hutsetan banatuko dira.
Bost bider bost itxurako mahaia da, eta karta bat bakarra jar daiteke toki bakoitzean. Jokoaren hasieran karta bat banatzen zaio toki bakoitzari. Leku hutsak betetzeko, kartak eskuinetik ezkerrera eraman daitezke, eta beheko errenkadan ezker-ezkerrean dagoen karta eskuin-eskuinean dagoen tokira eraman daiteke; sortatik beste leku hutsera banatzen da sortan klik eginez.
Balio bereko karta-bikoteak kentzea, karta horiek horizontalki, bertikalki nahiz diagonalean elkar ukitzen badute.
Mahaian pila hutsak agertzean sortatik karta gehiago banatzen badituzu, toki huts horien eskuinean dauden karta guztiak ezkerrerantz eta gorantz mugituko dira, toki hutsak amaieran utziz. Orduan, leku huts horiek sortatik banatutako kartez beteko dira.
Aurrez kontuan izan kartak banatzean mahaia nola mugituko den. Kasu batzuetan, karta-bikoteak kendu gabe utzita eskualdia banatu ondoren karta-bikote gehiago egitea lortzen da.
Napoleonen hilobia
Kimmo Karlsson-ek idatzia
Goiko ezkerreko pila.
Sortaren ondoan.
Hiru bider hiruko sarea, denak gora begira.
Sarearen erdiko gunea beherantz osatu behar da, eta izkinak gorantz. Irudiak ez dira kontuan hartzen.
Oinarri-pila ez diren sareko lau pilak. Biltegi bakoitzean karta bakarra egon daiteke.
Eraman seiko kartak eta txikiagoak erdiko pilara, eta zazpikoak edo handiagoak izkinetako piletara.
Kartak iraultzeko, egin klik sortan. Kartak banaka eraman mahaira. Oinarri piletako kartak ezin dira berriz mugitu. Izkina bakoitza zazpikotik erregera osatzen da. Erdiko pila beherantz osatzen da, seikotik batekora. Batekoaren ondoren beste seiko bat jartzen da. Irudia ez da kontuan hartzen.
Banatu hiru karta: Eskualdi bakoitzean sortako hiru karta banatzen badituzu, hiru bider hustu daiteke karta sorta.
Jokatu automatikoki: aktibatua badago, automatikoki jartzen dira kartak oinarrietan, aukera dagoen bezain laster.
Saiatu biltegia mantentzen. Ez da erraza Napoleon hilobiratzea, baina ez etsi.
Auzoak
Goiko ezkerreko pila. Behean azaldutako moduan banatu kartak mahaian.
Bost bider bost itxurako mahaia da, eta karta bat bakarra jar daiteke toki bakoitzean. Jokoaren hasieran karta bat banatzen zaio toki bakoitzari. Leku hutsak betetzeko, kartak eskuinetik ezkerrera eraman daitezke, eta beheko errenkadan ezker-ezkerrean dagoen karta eskuin-eskuinean dagoen tokira eraman daiteke; sortatik leku huts guztietara banatzen da.
Erregeak kentzeko, egin klik egin haien gainean. Gainerako kartak kentzeko, hamahiru batzen duten karta-bikoteak kendu behar dira, betiere bi karta horiek elkar ukitzen badute horizontalki, bertikalki edo diagonalki.
Bat ere ez
Taulan goi-goian dauden kartak kendu lehenengo, horrek mugitzeko aukera gehiago ematen baitu.
Odessa
Lau pila ezkerrean. Irudiaren arabera, gorantz osatu behar dira, batekotik erregera.
Zazpi pila. Banatu hiru errenkada behera begira, eta beste hiru errenkada gora begira. Ondoren, banatu beste bi errenkada gora begira erdiko bost piletan.
Mahaiko piletako kartak beherantz osatzen dira, irudiaren arabera. Karta multzoak mugi daitezke, segidak osatzen dituzten kontuan hartu gabe. Segidak osatzen dituzten karta multzoak oinarri-pila egokira mugi daitezke. Erregeak edo azpi-azpian erregea duten karta multzoak soilik jar daitezke mahaiko pila hutsetan.
Irudien arabera gorantz osatu behar dira oinarriak, batekotik erregera. Oinarriko kartak ezin dira berriz erabili.
Eskualdi bat banatutakoan, irudiaren arabera eta beherantz osatutako segiden karta bakoitzak puntu bat ematen du. Mahaian egindako mugimendu bakoitzean sortutako segida berrietako karta bakoitzak puntu bat ematen du. Oinarri-piletan ipinitako karta bakoitzeko ere, puntu bat ematen da.
Puntuaziorik altuena: 412
Zenbat eta gehiago eutsi, orduan eta gehiago lortuko duzu. Saiatu kartak oinarrietatik kanpo edukitzen ahalik eta luzaroen. Zenbat eta segida luzeagoak egin, orduan eta puntu gehiago jasotzen da.
Osmosia
Lau pila zabal ezkerrean. Biltegi-pila bakoitzean, banatu hiru karta behera begira eta beste bat gora begira. Ezin da karta multzorik osatu.
Lau pila eskuinean. Jarri karta bat lehen oinarri-pilan.
Jarri hemen gainerako karta guztiak. Kartak banan-banan iraultzen dira hondarrera. Beste bi aldiz bana daiteke.
Lehen oinarriko lehen kartaren irudi bereko edozein karta nahi denean jar daiteke oinarri-pila horretan. Beste oinarriak hasteko, lehenengo karta horren maila bereko karta bat erabili behar da. Oinarriak, hasi eta gero, gorantz osa daitezke, irudia kontuan hartuz, baldin eta gaineko oinarrian maila bereko karta bat badago. Biltegietako kartak erabil daitezke, arau hauei jarraituz.
Banatu kartak hirunaka: Kartak hirunaka banatzen ditu sortatik hondarrera, eta nahi adina aldiz bana daiteke berriro.
Oinarrietara mugitutako karta bakoitzeko, puntu bat.
Bakar-jokoei 'pazientziazko joko' esan izan zaie, ez alferrik! Ez ipini automatikoki erabilgarri duzun lehenengo karta bigarren (edo hirugarren) oinarrian. Batzuetan, hobe da beste irudi bat erabiltzea biltegietan karta gehiago aske uzteko.
Begi-kolpea
Lau pila zabal ezkerrean. Biltegi-pila bakoitzean, banatu lau karta gora begira. Ezin da karta multzorik osatu.
Biltegiak irekita daude ikus ditzazun. Arretaz erabaki irudien ordena.
Pileon
Nick Lamb-ek idatzia
Hamabost pila, lauko errenkadetan antolatuta. Lehen hamahiru piletan, kartak launaka banatu, gora begira. Utzi hutsik azken bi tokiak. Pila bakoitzean lau karta egon daitezke gehienez, bat ere ez gutxienez.
Pila bakoitzean dauden lau kartak irudi berekoak izateko moduan antolatzea. Hori lortzean bi pila huts egongo dira, baina ez du axola jokoaren hasieran hutsik zeuden berberak diren ala ez.
Balio bereko karten gainera eraman daitezke kartak, baina piletan ezin da egon lau karta baino gehiago. Balio bereko karta multzoak mugi daitezke, baina horrekin ez da ezer ere irabazten. Toki hutsetan karta bat edo balio bereko karten multzo bat jar daiteke.
Pila bateko lau kartak balio berekoak direnean, pila izoztu egiten da eta goiko karta behera begira jartzen da, karta horiekin besterik ez duzula egin behar adierazteko. Karta horiek ezin dira gehiago erabili, baina alperrik izango litzateke mugitzea.
Lau kartako pila bat izoztean, 4 puntu irabaziko dituzu, karta bakoitzeko bat. Ez dago puntuak lortzeko beste modurik.
Pila bat hutsik eduki ahalik eta luzaroen. Ez jarri hiru kartako pila bat bakarrik dagoen karta baten gainean, batez ere, multzoko azkeneko karta beste pila bateko beheko karta ez bada.
Txirikorda
W. Borgert-ek idatzia
Eskuinetik hasita, hirugarren zutabeko pila. Beste bi bider bana daiteke.
Eskuinetik hasita, laugarren zutabeko pila, sortaren ezkerrean.
Zortzi pila eskuinean. Karta bat jartzen da hasieran. Oinarrizko karta da hori. Eremu guztiek maila bereko karta batekin hasi behar dute.
Mahaiaren erdiko karta multzoa. 20 karta ditu hasieran. Soilik gainekoa mugi daiteke.
Ertzak
Txirikordaren gaineko, azpiko, ezkerreko eta eskuineko lau eremuak. Eremu horiek automatikoki betetzen dira txirikordatik.
Txirikordaren ezkerrean eta eskuinean, ertzen artean dauden zortzi eremuak. Pila bakoitzean karta bakarra egon daiteke.
Karta guztiak oinarrietara eramatea.
Zortzi oinarriek balio bereko kartarekin hasi behar dute. Joko-hasieran erabakitzen da gorantz edo beherantz osatu nahi duzun. Mahaiaren erdiko txirikordatik, txirikordaren ezker-eskuinean dauden zortzi piletatik, txirikordaren inguruko lau ertzetatik eta hondarretik har daitezke kartak.
Oinarri-piletara mugitzeko moduko kartarik gabe geratu eta sorta hutsik badago, jokoa galdu duzu.
Punturik ez. Irabazi ala galdu egiten da.
Hartu txirikordako kartak ahal bezain laster, libratzen zailak dira eta. Eta hartu mahaiko kartak, aldi baterako kartak gordetzeko toki hutsak izango baitituzu horrela.
Pokerra
Sortaren ondoan. Hondarrean karta bakarra egon daiteke.
Bost bider bost itxurako mahaia. Toki bakoitzean karta bakarra egon daiteke.
Poker-eskualdien bidez, ahalik eta puntu gehien lortzea. Hamabi eskualdi egon daitezke mahaian -- 5 errenkada, 5 zutabe eta 2 diagonal. 75 puntu edo gehiago lortuta irabazten da.
Egin klik sortan, kartak banan-banan iraultzeko. Hurrengo karta atera aurretik, daukazuna mahaian ipini behar duzu, nahi duzun lekuan. Jarri ondoren, ezin da mugitu.
Nahaste modua: hautatua badago, kartak mugi daitezke kokatu ondoren. Irabazteko 120 puntu egin behar dira modu honetan.
Puntu-sistema britainiarraren arabera batzen dira puntuak; hain zuzen ere, honela:
Eskua
Azalpena
Puntuazioa
Irudi-eskailera
Irudi bereko kartek segida bat osatzen dute
30
Pokerra
Maila bereko lau karta ditu
16
Eskailera
Karten segida
12
Full
Maila bateko hiru eta beste maila bateko bi
10
Hirukotea
Maila bereko hiru karta ditu
6
Irudiak
Bost kartak irudi berekoak dira
5
Bi bikote
Maila bereko bi kartaz osatutako bi sorta
3
Bikotea
Maila bereko bi karta ditu
1
Puntuaziorik altuena: 276
Kontuan izan ia karta sorta erdia ikusiko duzula eta horren arabera joka dezakezula. Ez da komeni ordenagailuari iruzur egiten saiatzea.
Quatorze
Goiko ezkerreko pila. Karta-sortaren gainerako zatia hemen kokatzen da mahaian eskualdi bat banatutakoan. Mahaiko toki hutsak berehala betetzen dira sortako kartekin.
Bost bider bost itxurako mahaia da, eta toki bakoitzean karta bat egon daiteke. Jokoaren hasieran karta bat jartzen da toki bakoitzean. Toki hutsak sortatik betetzen dira. Sorta hustutakoan, kartak mugi daitezke toki hutsak betetzeko, eskuinetik ezkerrera eta beheko errenkadako ezker-ezkerretik eskuin-eskuinera. Toki huts guztiak amaieran uzten dira.
Kartak bikoteka ken daitezke, bien artean hamalau batzen badute eta errenkada edo zutabe berean badaude (txankak 11 balio du, erreginak 12 eta erregeak 13).
Toki hutsak automatikoki betetzen dira sortatik. Sorta hustutakoan, pila hutsen eskuinaldean dauden kartak automatikoki mugitzen dira hutsunea betetzeko. Eskuineko zutabeko pila hutsak horien azpiko errenkadako ezker-ezkerreko kartekin betetzen dira.
Sarritan, mugimendu-aukera bakarra dago jokoan. Egin ezazu. Sorta agortutakoan, mahaian askoz ere mugimendu gehiago egiteko aukera izango duzu.
Royal east
Hiru bider hiru itxurako mahaian, lau izkinetako pilak. Jarri karta bat lehen oinarri-pilan. Oinarrizko karta da hori. Osatu gorantz, behar denean batekoak erregeen gainean jarrita.
Mahaiko bost piletan jarri karta bana gora begira. Pila horiek gurutzea osatzen dute hiru bider hiru neurriko saretan.
Mahaiko piletako kartak beherantz osatzen dira, irudia kontuan hartu gabe. Erregeak batekoen gainean jar daitezke. Kartak banaka mugi daitezke. Edozein karta erabilgarri jar daiteke mahaiko pila huts batean.
Oinarrizko kartaren balio bereko kartarekin hasi behar da oinarri-pila bakoitza. Oinarri-pilak gorantz osatu behar dira irudiaren arabera (oinarrizko kartatik hasita), batekoak erregeen gainean jarriz beharrezkoa izanez gero. Oinarri-pilako kartak ezin dira berriz erabili.
Kartak banan-banan iraultzen dira sortatik hondarrera. Hondar-pila bakoitzaren goiko karta jokoan erabiltzeko prest egoten da beti. Ezin da berriro banatu.
Altxor ezkutuak zoragarriak dira, baina hor daudela jakin behar da. Gogoan izan zein karta dauden pila bakoitzean, informazio hori oso baliagarria izango zaizu eta.
Saratoga
Zazpi pila. Jarri karta bat gora begira pila guztietan. Hurrengo errenkada, saltatu lehen pila eta jarri karta bana gainerakoetan. Jarraitu horrela, errenkada bakoitzean pila bat gehiago saltatuz, zazpi errenkada eta azken pilan zazpi karta izan arte. Funtsean, Klondike bezalakoa da Saratoga, baina karta guztiak gora begira daude hasieratik. Karta guztiak agerian egoteak arriskua txikitzen du, eta, ondorioz, Klondike baino errazagoa da Saratoga. Koloreak txandakatuz beherantz osa daitezke mahaiko pilak. Karta multzoak mugi daitezke. Erregeak edo erregeekin hasten diren karta multzoak soilik jar daitezke pila hutsetan.
Eskorpioia
Goiko ezkerreko pila. Azken hiru kartak hemen jartzen dira eskualdia banatutakoan.
Zazpi pila sortaren eskuinean. * Lehen lau errenkadetan jarri karta bana behera begira. Azken hiru errenkadetan jarri karta bat gora begira. Egin *tik aurrerakoa beste bi aldiz, hiru errenkada banatu arte. Pila bakoitzean jarri karta bana gora begira beste lau errenkada osatzeko.
Hamahiru kartako lau pila osatzea, pila bakoitzak irudi bateko karta guztiak segidan antolatuta dituela.
Mahaiko piletako kartak beherantz osatu dira, irudiaren arabera. Segida kontuan hartu gabe mugi daitezke karta multzoak. Mahaiko pila hutsetan erregeak edo azpi-azpian erregea duen karta multzoak jar daitezke.
Edozein unetan sortan klik egin eta azken hiru kartak banatzen dira lehen hiru piletan, bakoitzean bana.
Irudiaren arabera osatutako segida bakoitzeko, puntuak = segidaren luzera - 1. Hamahiruko segida bat osatzen den guztietan, dagokion pilan badago, beste lau puntu ematen dira. Behera begira zegoen karta batera iristean hiru puntu jasotzen dira.
Korapiloak askatzea ez da erraza izaten. Saiatu zure burua irteerarik gabe ez uzten.
Zalaparta
Goiko ezkerreko pila. Batekoak ez beste karta guztiak hemen egongo dira jokoaren hasieran. Sortaren gainean klik eginez, karta bana joaten da lau biltegietara. Beste bi aldiz bana daiteke.
Lau karta banatu behar dira gora begira biltegian, jokoa hasteko. Ahal bada, eraman biltegiko kartak oinarrira. Horrela jarraitu, biltegia kartarik gabe gelditu arte eta oinarrira beste kartarik eraman ezinik gelditu arte.
Biltegian geratu diren karta guztiak hartu eta nahasi. Karta horiek berriz sortara eraman eta berriro banatzeko. Bi aldiz egin daiteke hori.
Saiatu gogoan hartzen biltegi-piletan zer dagoen. Horrek lagunduko dizu gero zein karta mugitu behar duzun erabakitzen.
Itsas portua
Lau pila: bi goian ezkerrean, bi goian, eskuinean. Osatu irudiaren arabera, batekotik erregera.
Lau pila goian, erdian. Biltegi bakoitzak karta bakarra eduki dezake. Bi biltegi-pilatan karta bana jartzen da hasieran.
Hamar pila oinarriaren eta biltegiaren azpian. Beste berrogeita hamar kartak gora begira banatzen dira hemen, pila bakoitzean bost.
Hala nahi izanez gero, dagokien oinarri-pilara multzoan eraman daitezke irudi bereko segidak, banaka eraman beharrean. Oso erabilgarria da hori joko-amaieran.
Sir Tommy
Goiko ezkerreko pila. Karta guztiak hor daude jokoaren hasieran. Kartak banaka iraultzen dira hondarrera.
Sortaren eskuinean. Aldiko karta bakarra izan dezake. Karta berehala jarri behar da oinarri-pila batean edo zure aukerako biltegi-pilan.
Lau pila goian, hondarraren eskuinean. Irudia kontuan hartu gabe gorantz osatu behar dira segidan, batekotik erregera.
Lau pila oinarrien azpian. Biltegiko kartak oinarri-piletara soilik mugi daitezke.
Karta guztiak oinarrietara eramatea
Irudia kontuan hartu gabe gorantz osatu behar dira oinarriak, segidan, batekotik erregera. Oinarriko kartak ezin dira berriz erabili. Kartak banaka iraultzen dira pilatik hondarrera. Dena den, hondar-pilan karta bakarra badago, karta hori berehala eraman behar da oinarri-pilara edo biltegi-pila batera. Biltegi-piletako kartak ezin dira ordenatu.
Saiatu biltegietan maila txikiko karten gainean maila handiko kartarik ez jartzen.
Armiarmatxoa
Lau pila goian, eskuinean.
Zazpi pila behean. Karta bana jarri behera begira zazpi piletan, azken sei piletan beste karta bana, eta azken bost piletan beste bana. Horrela jarraitu, azken pilan zazpi karta izan arte. Gora begira jarri pila bakoitzeko goiko karta.
Osatu beherantz, irudiaren arabera eta elkarren segidan, hamahiru kartako lau pila.
Mahaiko kartak beherantz osa daitezke, irudia kontuan hartu gabe. Elkarren segidako eta irudi bereko karta multzoak batera mugi daitezke. Mahaiko pila hutsetan edozein karta edo karta-segida jar daiteke.
Mahaiko pila guztiak bete egin behar dira kartak banatu aurretik. Sortan klik egitean, karta bat jartzen da pila bakoitzean, azkeneko banaketan izan ezik; kasu horretan, karta bana jartzen da lehenengo hiru piletan.
Irudi bateko hamahiru kartaz osatutako segida oinarri-pila batera mugi daiteke. Oinarriko kartak ezin dira gehiago erabili.
Irudi bereko eta segidan dauden karta-bikote bakoitzeko, puntu bat.
Ahal denean, saiatu mahaiko pila bat hutsik izaten, kartak mugitzeko lekua izan dezazun.
Armiarma
Goiko ezkerreko pila. Eskualdia banatutakoan, hemen kokatzen da sorta. Klik egin eta karta bat jartzen da pila bakoitzean, gora begira.
Zortzi pila goian. Erregetik batekora beherantz osatutako segidak jartzeko, osatu ondoren.
Hamar pila. Lau pilatan (1, 4, 7, eta 10 pilak) bosna karta banatzen dira behera begira eta bana gora begira, gainerako pilek launa karta izango dituzte behera begira eta bana gora begira. Kartak beherantz osa daitezke, irudia kontuan hartu gabe. Irudi bereko beheranzko karta-segidak batera mugi daitezke. Pila hutsetan edozein karta edo karta multzo jar daiteke.
Oinarrietan beheranzko zortzi karta-segida, erregetik batekora, izatea.
Erronka gogorra nahi baduzu, ez mugitu oinarrira osatutako karta-segidak. Zortzi segidak mahaian utzita ere irabazten da. Hori zailagoa da, pila huts gutxiago baitago erabilgarri. Egia esan, ia-ia ezinezkoa da.
Beherantz osatu behar da, irudia kontuan hartu gabe. Irudi bereko karta-segidak batera mugi daitezke. Pila hutsetan edozein karta edo bidezko segida jar daiteke.
Sortan klik eginez, karta bana gora begira banatzen du pila bakoitzean. Ezin da pilarik hutsik eduki. Pila huts bat badago, errore-mezua agertzen da.
Erregetik baterako karta-segidak oinarri-piletara eraman daitezke. Oinarriko kartak ezin dira berriz erabili.
Hiru sorta mota daude. Sorta bakoitzak 104 karta ditu.
Irudi bat
Soilik pikaz osatutako sorta zortzikoitza da. Hori da Armiarma jokoko sortarik soilena. Jokoaren oinarriak ikasteko era egokia da.
Bi irudi
Soilik bihotzez eta pikaz osatutako sorta laukoitza da. Irudi bakoitzeko lau segida oso daude. Jokatzeko era hau ez da armiarmaren lau irudiko ohiko sorta bezain bihurria.
Lau irudi
Sorta bikoitz estandarra da. Irudi bakoitzeko bi segida oso daude. Hori da Armiarmaren sorta estandarra. Eta jokatzeko era zailena ere bai.
Armiarma joko askotan ez dira oinarriak erabiltzen, eta osatutako karta-segidak kendu egiten dira. Horrek ez du eraginik jokoan.
Irudiaren arabera osatutako segida bakoitzeko, puntuak = segidaren luzera - 1.
Puntuaziorik altuena: 96
Lehenengoan asmatzen ez baduzu, ez zaitez mendeko bihurtu. Ahal duzunean, irudiaren arabera osatu, baina ahalik eta karta gehien jarri bistan.
Armiarma (hiru karta sorta)
Jonathan Blandford eta Daniel Werner-ek idatzia
Hiru sorta
Hamabi pila goian. Ez da "arau ofizialen" parte.
Hamabi pilatan. Lehen sei piletan launa karta banatzen dira behera begira eta bana gora begira, gainerako pilek hiruna karta izango dituzte behera begira eta bana gora begira. Kartak beherantz osa daitezke, irudia kontuan hartu gabe. Irudi bereko beheranzko karta-segidak batera mugi daitezke. Pila hutsetan edozein karta edo karta multzo jar daiteke.
Oinarrietan beheranzko hamabi karta-segida (irudi bakoitzeko hiru), erregetik batekora, izatea.
Erronka ezin zailagoa nahi baduzu, saiatu hamabi segidak mahaian bertan osatzen. Hori zailagoa da, pila huts gutxiago baitago erabilgarri. Egia esan, ia-ia ezinezkoa da.
Sortan klik egitean karta bat jartzen du, gora begira, pila bakoitzean Armiarma jokoaren beste aldaeretan ez bezala, pila hutsak onartzen dira kartak banatzean.
Hamahiru kartako segidak oinarri-pilara eraman daitezke. Oinarriko kartak ezin dira berriz erabili.
Puntuaziorik altuena: 144
Eskaileran
Lau pila goian, eskuinean. Hasteko, bi karta banatu oinarri-pila bakoitzean. Irudiaren arabera, beherantz osatu behar dira, batekoraino.
Sortaren azpiko pila. Hasteko, jarri hor hamahiru karta. Goiko karta oinarri-piletan edo mahaian erabiltzeko prest dago.
Lau pila behean, eskuinean. Hasteko, karta bat banatu pila bakoitzean. Pilak irudiaren arabera osa daitezke. Hutsuneak automatikoki betetzen dira biltegitik. Biltegia hustutakoan, mahaiko leku hutsak hondarretik bete daitezke.
Mahaiko kartak beherantz osatu behar dira, irudiaren arabera. Karta multzoak mugi daitezke. Mahaiko gune hutsak automatikoki betetzen dira biltegitik. Biltegia hutsik badago, toki hutsak hondarreko goiko kartaren bidez bete daitezke nahi duzunean.
Kartak banan-banan iraul daitezke sortatik hondarrera. Goiko karta jokoan erabiltzeko prest dago. Bi aldiz bana daiteke berriro
Oinarriak irudiaren arabera osatu behar dira, bikoetatik batekoetara. Oinarrietako kartak ezin dira gehiago erabili. Karta baten gainean bi aldiz klik eginez gero, dagokion oinarri-pilara joaten da, mugimendu hori egin baldin badaiteke.
Oinarri-piletara mugitutako karta bakoitzeko, puntu bat.
Ez zaitez atzean gelditu! Mugitu kartak oinarri-piletara ahal duzun guztietan.
Kaleak eta kalezuloak
Lau pila erdiko zutabean. Batekotik erregera osatu behar dira. Oinarri bakoitzaren gaineko lehenengo karta mahaiko pilara eraman daiteke berriz.
Zortzi toki (lau oinarrien ezkerrean eta lau eskuinean.) Banatu karta guztiak gora begira eta zortzi pila horietan hedatuta. Ezkerreko piletan zazpina karta egongo dira eta eskuineko piletan seina karta, denak gora begira.
Oinarriak parean osatzen joan, ahal bada. Saiatu toki huts bat lortzen.
Hamarrekoa
James LewisMoss-ek idatzia
Behin-behineko guneak
Jokoan erabili ezin den karta bat kokatzeko lekuak. Joko hasieran gune horiek beteak daude. Jokoaren bertsio batek ez du uzten gune horiek hustutakoan bertan kartarik jartzen.
Hamar pila behealdean. 10 karta banatu ezkerretik eskuinera, lehen eta azken karta gora begira daudela. Beste hamar karta banatu eskuinetik ezkerrera (alderantziz), lehen biak eta azken biak gora begira daudela. Jarraitu horrela (alderantzikatuz, eta pasaldi bakoitzean karta pare bat gehiago jarriz gora begira), 50 karta jarri arte. Jarri azken bi kartak behin-behineko guneetan, goian.
Mahaian lau pila osatzea irudiaren arabera eta erregetik batekora.
Erregea bakarrik eraman daiteke mahaiko toki huts batera.
Karta bat beste baten gainean jar daiteke, irudi berekoak badira eta gaineko kartak azpikoak baino maila bat gutxiago badu. Horrek esan nahi du, irudi desberdinetako karten multzo bat ere mugi daitekeela multzo horren goiko kartak eta mugitu nahi duzun lekuko kartak baldintza hori betetzen badute.
Ez erabili behin-behineko guneak: hautatua badago, behin-behineko guneak ezin dira erabili.
Irabazi ala galdu egiten da. Ez da punturik banatzen.
Joko hau irabaztea oso zaila da (eragin handia du joko-hasierako karten kokapenak). Ez ahaztu behin-behineko guneak. Saiatu ahalik eta azkarren garbitzen, blokeatzean oso erabilgarriak baitira.
W. Borgert-ek idatzia
Goiko ezkerreko pila. Hemen kokatzen da karta sortaren gainerako zatia, eskualdi bat banatutakoan. Kartak banan-banan iraultzen dira hondarrera. Ezin da berriz banatu.
Sortatik hartzeko. Jokoan erabiltzeko prest dago goiko karta.
Lau pila erdian. Gorantz osatu behar dira, batekotik erregera, irudia kontuan hartuta. Oinarriko kartak ezin dira jokoan erabili.
Mahaiko piletako kartak beherantz osatzen dira, koloreak txandakatuz. Karta multzoak mugi daitezke. Mahaiko pila hutsak betetzeko, oinarrizko kartaren maila baino bat gutxiago duen edozein karta edo horrelako karta bat buru duen karta multzoa erabili behar da.
Biltegi-piletako kartak berriz erabil daitezke mahaian nahiz oinarrian.
Irudien arabera gorantz osatu behar dira oinarriak, batekotik erregera. Oinarrietako kartak ezin daitezke erabili. Karta baten gainean klik bikoitza eginez oinarri egokira mugitzen da karta hori, mugimendu hori egin badaiteke.
Jokatzeko hiru modu daude. Sortatik kartak banatzeko moduan dago horien arteko aldea.
Lapurrak
Robert Brady-k idatzia
Komodindun sorta
Bost kartako zazpi pila, gora begira.
Hondarra gorantz nahiz beherantz osa daiteke mahaian erabilgarri dauden kartak erabiliz. Komodinak edozein kartaren gainean jar daitezke eta komodinen gainean edozein mailatako kartak jar daitezke.
Sortako karta bat hondarrera eraman daiteke nahi denean.
Maila-ordenan, puntu hauek lortuko dituzu karta mota bakoitzeko: 8, 6, 6, 4, 4, 2, 2, 2, 4, 4, 6, 6, 8. Komodinek ez dute punturik ematen.
12
Mahaian dauden karta guztiak ikus ditzakezunez, saiatu karta-kateak osatzen ahalik eta karta gehien paretik kentzeko, sortako karta kopurua mugatua baita.
Hamahiru
Sortatik hartzeko. Goiko karta jokoan erabiltzeko prest dago.
Piramidean bistan dauden karta guztiak erabiltzeko prest daude. Erregeak banaka kendu daitezke. Gainerako kartak hamahiru batzen duten karta-bikoteka kendu behar dira. Batekoak 1 balio du, txankak 11 eta erreginak 12.
Kartak banaka iraul daitezke pilatik hondarrera. Goiko karta jokoan erabiltzeko prest dago, bai bere azpiko kartarekin, bai piramideko karta erabilgarriekin. Ezin da berriz banatu.
Poltsikora
Zazpi pila. Lehenengo pilan, jarri karta bat gora begira. Gainerako piletan, jarri karta bana behera begira. Hurrengo pilan, jarri karta bat gora begira, horren hurrengo pilatan kartak behera begira daudela. Horrela jarraitu azken pilan zazpi karta jarri arte. Mahaia beherantz osa daiteke, irudi bereko bi karta segidan jarri gabe. Karta-segidak mugi daitezke. Pila hutsetan bidezko edozein karta-segida jar daiteke.
Mahaiko kartak beherantz osatu behar dira, irudi bereko bi karta segidan jarri gabe. Karta-segidak mugi daitezke. Mahaiko pila hutsetan bidezko edozein karta-segida jar daiteke.
Kartak banan-banan iraultzen dira sortatik hondarrera. Hondarraren goiko karta erabiltzeko prest dago. Sorta hustutakoan, eraman atzera hondarreko karta guztiak sortara, ordena errespetatuz. Hiru aldiz pasa daitezke kartak sortatik hondarrera.
Indarrak ez du beti balio, baina kasu honetan lagundu egingo dizu.
Treize
Sortatik hartzeko. Goiko eta beheko kartak jokoan erabiltzeko prest daude.
Zazpi errenkada osatu behar dira kartak gora begira jarriz. Lehenengoan karta bat ipini; bigarrenean bi karta, goikoa erdi estaltzen dutela; hirugarrenean hiru, eta horrela piramidea osatu arte.
Piramidean agerian dauden karta guztiak erabiltzeko prest daude. Erregeak banaka kendu daitezke. Gainerako kartak hamahiru batzen duten karta-bikoteka kendu behar dira. Batekoak 1 balio du, txankak 11 eta erreginak 12.
Kartak banan-banan iraul daitezke sortatik hondarrera. Goiko eta beheko kartak jokoan erabiltzeko prest daude, bai beraien artean, bai piramidean erabilgarri dauden kartekin. Hondarreko goiko karta bere atzeko kartarekin elkar daiteke. Ezin da berriro banatu.
Joko hau irabaztea Hamahiru irabaztea baino errazagoa da. Aurrera begirako plana egin daitekeelako eta blokeatua ez geratzeko estrategikoki joka daitekeelako da hori.
Triple Peaks
Richard Hoelscher-ek idatzia
Jokoa hondar-pilan egiten da. Behera begira dauden kartak ez dute uneko puntuazioan parte hartzen.
Banatu hemezortzi karta behera begira, hiru errenkadako hiru hiruki osatuz (lehen errenkadan karta bat, eta hirugarrenean hiru jarrita). Lotu hirukiak beheko errenkadan hamar karta gora begira jarriz. Errenkada bakoitzeko azken kartek gaineko errenkadako azken karten gainean egon behar dute, eta errenkadako beste kartek gaineko errenkadako bi kartaren gainean.
Mahaiko karta guztiak kentzea.
Mahaian agerian dauden kartak jokoan erabil daitezke. Osatu hondarreko goiko karta maila bat gehiago edo gutxiago duten mahaiko kartekin, irudia kontuan hartu gabe. Batekoak erregeen gainean eta bikoen azpian jar daitezke.
Mahaiko kartak erabilgarri daude gainean beste kartarik ez dutenean.
Kartak banaka iraul daitezke pilatik hondarrera.
Puntuazio-biderkatzailea: segidan jokatutako karta bakoitzaren puntuak aurrekoaren bikoitza dira. Segidan jarritako bost kartek 1, 2, 4, 16 eta 32 puntu ematen dituzte, alegia, 55 puntu. Gainordainek 25 puntu balio dituzte. Ez da punturik kentzen sortatik hondarrera kartak eramateagatik.
Eskualdi progresiboak: Karta guztiak mahaitik kendu ondoren, eskualdi berri bati ekiten zaio. Aurreko eskualdiaren puntuazioari gehitzen zaio eskualdi berrikoa.
Sortatik hondarrera iraulitako azken kartaz geroztik jokatutako karten kopuruaren berdina da jokatutako karta bakoitzaren puntuazioa. Jokaldia zenbat eta luzeagoa, orduan eta puntu gehiago lortuko dituzu.
Bost puntu kentzen dira sortatik hondarrera karta bat iraultzen den bakoitzean. Hirukien tontor bat kentzen den bakoitzean hamabost puntu irabazten dira, eta beste hamabost mahaiko karta guztiak kentzean.
Eskualdi bakoitzaren gehienezko puntu kopurua: 466
Union square
Banatu kartak gora begira lau bider lau itxurako sareta osatuz, guztira hamasei pila eraikiz. Pila bakoitzaren goiko karta jokoan erabiltzeko prest dago.
Lau pila eskuinean. Oinarri-pilak irudiaren arabera osatu behar dira, batekotik erregera eta, ondoren, erregetik batekora.
Mahaiko kartak gorantz edo beherantz osa daitezke, irudien arabera. Dena den, pila bakoitza gorantz ala beherantz osatu behar da. Adibidez, pila batean hiruko hirusta biko hirustaren gainean badago, pila horretan lauko hirusta bakarrik jar daiteke. Erabil daitekeen karta oro mahaiko pila huts batean jar daiteke.
Oinarri-pilak irudiaren arabera osatu behar dira, batekotik erregera; gainean, erregea ipini eta beherantz jarraitu behar da batekora iritsi arte. Jokoa irabazteko, pila bakoitzak 26 karta izan behar ditu. Oinarri-pilako kartak ezin dira berriz erabili.
Kartak banaka iraul daitezke pilatik hondarrera. Hondarreko goiko karta jokoan erabiltzeko prest dago. Ezin da berriz banatu.
Lepokoaren aleak bi muturretatik sar daitezke, eta zure piletan ere horixe egin behar da. Toki hutsak ongi erabili kartak gehitu ahal izateko. Eroapen pixka batekin, joko hau ikaragarri ona izan daiteke!
Valentine
Goiko eskuineko pila. Aldiko karta bakarra izan dezake.
Lau pila. Jokoaren hasieran karta bat jartzen da pila bakoitzean. Sortako kartak berriro banatzean, une horretan mahaian dauden gainerako kartak sortaren azpira mugitzen dira.
Kartak guztiak mahaian edukitzea, pila bakoitzean irudi batekoak goranzko segida, batekotik erregera, osatuz. Kontuz ibili, zoratu gabe.
Mahaian banatu diren bi karta irudi berekoak eta elkarren segidakoak badira, ipini kartarik txikiena handienaren gainean. Batekoak txikienak dira, erregeak handienak; segidak ez du buelta ematen. Egin klik pilan, sortu diren leku hutsak betetzeko.
Mahaiko kartak erabili ezin direnean, egin klik sortan, karta bat hondarrera eramateko. Eraman karta hori mahaiko pila batera, horretako aukera badago. Errepikatu prozedura hori mahaiko edo hondarreko kartak mugitzeko aukerarik gabe gelditu arte.
Orduan, egin klik oinarrian, mahaiko karta guztiak atzera sortaren azpira eramateko. Hondarreko karta mahaiko lehen pilan jartzen da, eta gainerako piletara sortako karta bat banatzen da.
Joko honetan ez dago punturik.
Denbora pasarako joko aparta da. Valentine-n jokatzeko ez da estrategiarik behar, jokatzeagatik gauza garrantzitsuagoak (adibidez, oheratzea) egin gabe uzteko behar den estrategia izan ezik.
Mendebaldeko portua
Lau pila goiko errenkadan. Irudiaren arabera, gorantz osatu behar dira, batekotik erregera.
Hamar pila, bakoitzean hiru karta, eta azken errenkada gora begira.
Mahaiko kartak koloreak txandakatuz beherantz osatu behar dira. Pila bakoitzeko goiko karta edo gora begira daudenak erabiltzeko prest daude. Pila hutsetan edozein karta edo multzo jar daiteke.
Oinarri-pilak gorantz osatu behar dira, batekotik erregera, irudiaren arabera. Oinarriko kartak ezin dira berriz erabili.
Oinarrietara mugitutako karta bakoitzeko, puntu bat.
Kontuz ibili beharko dute diru-apustua egin dutenek. Izan ausarta. Egin egin ditzakezun mugimendu guztiak, zortea zure alde duzu eta.
Buruzuri
Zazpi pila. Banatu karta guztiak gora begira, lehenengo pilan karta bat, bigarrenean bi eta horrela, azkenekoan zazpi karta jarri arte.
Mahaiko kartak kolorearen arabera osatzen dira. Irudi bereko karta-segidak batera mugi daitezke. Mahaiko toki hutsetan edozein karta edo karta-segida jar daiteke.
Mahaian toki hutsak izatea oso onuragarria da joko honetan. Batzuetan, oso ideia ona izaten da haiek behar dituzun arte ez betetzea.
Will o the wisp
Goiko ezkerreko pila. Gainean klik egitean, karta bat banatzen da mahaiko pila guztietara, azken eskualdian izan ezik; azkenekoan, lehen hiru piletan jartzen da karta bana.
Zazpi pila behean. Pila bakoitzean, banatu bi karta behera begira eta beste bat gora begira.
Mahaiko pilak beherantz osa daitezke, irudia kontuan hartu gabe. Irudi bereko karta-segidak batera mugi daitezke. Mahaiko pila hutsetan edozein karta edo karta-segida jar daiteke.
Yield
Zazpi errenkada osatu behar dira, gainjarriak, kartak gora begira jarriz: lehenengoan zazpi karta, bigarrenean sei, hirugarrenean bost, eta, horrela, piramide alderantzikatua osatu arte.
Piramide alderantzikatuaren azpiko aldea kentzea da lanik zailena. Hori lortutakoan, batzuetan hobe izaten da hondarreko kartak kentzea piramide alderantzikatukoak kentzea baino, horrela karta gehiago jartzen baitira jokoan.
Yukon
Zazpi pila. Lehenengo pilan, jarri karta bat gora begira. Gainerako piletan, jarri karta bana behera begira. Hurrengo pilan, jarri karta bat gora begira, eta horren hurrengo pilatan karta bana behera begira. Jarraitu horrela azken pilan zazpi karta jarri arte. Gainerako kartak gora begira banatu bigarren pilatik zazpigarrenera. Beherantz osatu behar dira, koloreak txandakatuz.
Mahaiko kartak beherantz osatu behar dira, koloreak txandakatuz. Karta multzoak segida kontuan hartu gabe mugi daitezke. Behera begira dagoen kartari buelta ematen zaio bere gainekoa kentzen denean. Mahaiko pila hutsetan erregeak edo azpi-azpian erregea duten karta multzoak jar daitezke.
Behera begira dauden kartak ahalik eta azkarren bistaratzen saiatu. Horrela joko hau irabazteko aukera gehiago izango dituzu.
Zebra
Goiko ezkerreko pila. Eskualdi bat banatutakoan hemen kokatzen da karta sortaren gainerako zatia. Kartak banan-banan iraultzen dira hondarrera. Beste behin bana daiteke.
Zortzi pila goian, eskuinean. Oinarriak hasteko, jarri zortzi batekoak pila hauetan. Oinarriak gorantz osatzen dira, batekoetatik erregeetara, koloreak txandakatuz. Oinarriko kartak ezin dira berriz erabili.
Zortzi pila oinarrien azpian. Hasteko, jarri karta bat mahaiko pila bakoitzean. Mahaiko pilak beherantz eraiki behar dira, koloreak txandakatuz. Pila bakoitzeko goiko karta jokorako prest dago. Gune hutsak berehala betetzen dira hondarretik, eta, hondarra hutsik badago, sortatik.
Mahaiko piletako kartak beherantz osatzen dira, koloreak txandakatuz. Pila bakoitzeko goiko karta soilik erabil daiteke jokoan. Dena den, jokoa errazteko, pila osoak dagozkien oinarrietara eraman daitezke, arrastatuz. Pila baten gainean bi aldiz klik eginez gero, dagokion oinarri-pilara joaten da gaineko karta, mugimendu hori egin baldin badaiteke.
Mahaiko gune hutsak automatikoki betetzen dira hondarretik, eta, hondarra hutsik badago, sortatik.
Kartak banaka iraultzen dira sortatik hondarrera. Hondarreko goiko karta jokoan erabiltzeko prest dago. Birbanaketa bakarra.
Oinarriak gorantz osatu behar dira, batekotik erregera, koloreak txandakatuz. Oinarri-piletako kartak ezin dira jokoan erabili.
Oso gutxitan izaten da bigarren aukerarik mundu errealean, beraz, horrelakorik topatuz gero, balia zaitez. Bigarren aukerez baliatu beharko duzu gehienetan, jokoa irabaziko baduzu. Gogoratu karta gakoak non dauden, eta ez zara damutuko.
@@image: 'figures/camelot-goal.png'; md5=401d912730bd0fb4e9197582f3121401
@@image: 'figures/clock-rules.png'; md5=f84ad70ff4c8de139e7f9965b126f2bb
2001
Rosanna Yuen
Rosanna
Yuen
zana@webwynk.net
Telsa
Gwynne
hobbit@aloss.ukuu.org.uk
AisleRiot-en eskuliburua V2.12
2005eko uztaila
AisleRiot
Pila bakoitzeko lau kartak erlojuan dagokien zenbakiaren mailakoak izatea.
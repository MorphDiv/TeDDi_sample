# language_name_wals:	Turkish
# language_name_glotto:	Turkish
# iso639_3:	tur
# year_composed:	NA
# year_published:	NA
# mode:	written
# genre_broad:	technical
# genre_narrow:	NA
# writing_system:	Latn
# special_characters:	NA
# short_description:	KDE4
# source:	https://object.pouta.csc.fi/OPUS-KDE4/v2/raw/tr.zip
# copyright_short:	http://opus.nlpl.eu/KDE4.php
# copyright_long:	http://opus.nlpl.eu/KDE4.php J. Tiedemann, 2012, Parallel Data, Tools and Interfaces in OPUS. In Proceedings of the 8th International Conference on Language Resources and Evaluation (LREC 2012)
# sample_type:	whole
# comments:	NA

Hafıza Bilgisi
& Mike. McBride;
engincagatay@ yahoo. com
KDE
KControl
hafıza
sistem bilgisi
Bu modül şu andaki hafıza kullanımını gösterir. Sürekli güncellenmekle birlikte bu modül, belli uygulamalar çalıştırıldığında oluşan darboğazların açığa çıkarılması konusunda da oldukça yardımcıdır.
Hafıza Türleri
Anlamanız gereken ilk konu, işletim sistemi ve onun üzerinde çalışan uygulamalar için iki tür hafıza olduğudur.
Birinci tür, fiziksel hafızadır. Bu hafıza, bilgisayarınıza hafıza çipleriyle yerleştirilen hafıza modülleridir. Bunlar, bilgisayarınızı aldığınızda bilgisayarınızla birlikte gelen RAM 'dir (Random Access Memory - Rastgele Erişim Hafızası).
İkinci tür hafıza takas ya da sanal hafıza olarak anılır. Bu alan aslında sabit diskinizdeki alandır. İşletim sistemi takas alanı için sabit diskinizin bir kısmını saklar. İşletim sisteminiz için yeterli fiziksel hafıza kalmadığında bu sanal hafıza (ya da takas alanı) kullanılır. Bu alanın takas hafızası olarak isimlendirilmesinin nedeni, işletim sisteminin sizin o sırada kullanmadığınıza kanaat getirdiği veriyi alıp sabit diskinizdeki ayrılmış alana taşımasıdır. Daha sonra işletim sistemi size şimdi gerekli olan veriyi yükler. Böylece gerekli olan yeni veri için, eski veri takas yapılmış oldu. Sanal ya da takas hafızası fiziksel hafıza kadar hızlı değildir, bu nedenle işletim sistemleri verileri (özellikle de sıkça kullanılan verileri) fiziksel hafızada tutmaya çalışır.
Toplam hafıza, toplam fiziksel ve sanal hafızanın birleşimidir.
Hafıza Bilgi Modülü
Bu pencere üst ve alt kısımlar olmak üzere ikiye bölünmüştür.
Üst kısım, toplam fiziksel hafızayı, toplam boş fiziksel hafızayı, paylaşıyan hafızayı, ve önbelleklenmiş hafızayı gösterir.
Tüm bu dört değer toplam byte sayısı, ve megabyte boyutu (1 megabyte = 1, 000, 000 byte' tan biraz da fazla) olarak gösterilir.
Alt kısım ise size üç grafik gösterir:
Toplam Hafıza (Bu, fiziksel ve sanal hafızanın birleşimidir).
Fiziksel Hafıza
Sanal Hafıza, ya da Takas Alanı.
Yeşil alanlar boş hafızayı simgelerken, kırmızı alanlar kullanılanı gösterir.
Tüm hafıza türlerinin kesin değeri yoktur, çünkü sürekli değişirler. Bu sayfaya bakarken değişimleri gözlemleyebilirsiniz.
Bilgisayarınız yeteri kadar boş alana (yeşil alanlar) sahip mi? Değilse, takas alanı boyutunu ya da fiziksel hafızanın boyutunu arttırabilirsiniz.
Ayrıca bilgisayarınız yavaş çalışıyorsa da fiziksel hafızanızın boyutunu arttırmalısınız. Fiziksel hafızanız dolu, ve sabit diskiniz sürekli çalışıyor mu? Bu, bilgisayarınızın yeterli fiziksel hafızaya sahip olmadığını ve sıkça kullanılan veri için daha yavaş olan sanal hafızaya yüklendiğini gösterir. Fiziksel hafızayı arttırmak bilgisayarınızın cevap süresini azaltacaktır.
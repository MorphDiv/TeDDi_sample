# language_name_wals:	Turkish
# language_name_glotto:	Turkish
# iso639_3:	tur
# year_composed:	NA
# year_published:	2016
# mode:	written
# genre_broad:	non-fiction
# genre_narrow:	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/tr.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Gördüğümü hatırladığım ilk şey, beşiğimin üstünde çerçevelenmiş duran bir posterdi.
Her gece uyumadan önce ona bakardım.
Babam, ana akımın dışında kalan bir çizgi roman dağıtıcısıydı.
O benim deyimimle karşı kültürün Zelig'i gibiydi.
Warhol'un atölyesinde onunla resim yapmış, Lou Reed'le ev arkadaşıymış.
Robert Crumb'ı ve kendi jenerasyonun en iyi sanatçılarını tanıyormuş.
Çocukken her türlü çılgınca görüntüyle karşılaştım yani.
Bu resme bakıp dururdum.
Hieronymus Bosch'un "Dünyevi Zevkler Bahçesi".
1500 yılı civarında resmedilmiş.
Bu panellere uzun süre bakarsanız bir hikaye anlatmaya başlıyorlar.
İlk panelde cennet bahçesindeki Âdem'le Havva var.
Uzakta kuşlar uçuyor.
Filler, zürafalar ve birçok dini ikon bulunuyor.
İkinci panelde işler ilginçleşiyor.
Ölümcül günahlar resmin içine işlemeye başlıyor.
Nüfus fazlalığı, ahlaksızlık ve aşırılık görülüyor.
Üçüncü panel, içlerinde en çok kabusa benzeyeni.
Özellikle de bir çocuğun gözünden bakarsanız.
Çarpık, çürümüş, yanmış bir manzara görülüyor.
Yozlaşmış ve parçalanmış bir cennet.
"National Geographic Sunar"
İnsanoğlu, medeniyetinin atıkları yüzünden dünya iklimini farkında olmadan değiştiriyor olabilir.
Kömür, petrol ve odun kullanımı, atmosfere karbondioksit salıyor.
Sera etkisi tespit edildi ve bu etki, iklimimizi değiştirmekte.
Bilin bakalım sıcaklık nereye gidiyor.

İklim değişikliği kapımıza dayandı.
Resmiyet kazandı.

Dünya genelinde en sıcak yıl oldu.
Gelmiş geçmiş en sıcak yıl oldu.
İşte bu eylemler, insanoğlunun cennet bahçesinden kovulmasına sebep oldu.
–Bay DiCaprio!

Sizinle tanışmak bir zevk.

Buyurun.
Bunu kaldırabiliriz.

Vay canına.

Evet, bu şekilde.

Kısa ve uzun boylu liderler için.
Sizce en önemli mesaj nedir?
İklim değişikliği çok ama çok hızlandı.
O kadar olağan dışı hava modelleri gördük ki.
Evrenin büyüklüğüyle kıyaslarsanız, Dünya gezegeni sadece ufak bir kayıktır.
Bu kayık batıyorsa, benim düşünceme göre hepimiz birlikte batarız.
Onun kendini çok adamış, etkili bir çevreci olduğunu biliyorum.
Bu yüzden sizin liderliğinize ve vizyonunuza gerçekten güveniyorum.
Yeni atanmış Birleşmiş Devletler Barış Elçisi Sayın Leonardo DiCaprio.
Teşekkür ederim sayın genel sekreter, ekselansları...
İklim değişikliği konusunda beni Birleşmiş Milletler barış elçisi olarak seçmelerinden onur duydum.
Sizin karşınızda bir uzman olarak bulunmuyorum.
Bu sorun hakkında daha çok şey öğrenmek için elimden gelenin en iyisini yapmak istiyorum.
Neler olduğunu ve ne yapılabileceğini bizzat göreceğim.
Ama bunların hepsi, kontrolümüz dışında gibi görünüyor.
Bir oyuncu olarak, ekmeğimi rol yaparak kazanıyorum.
Çoğunlukla kurgusal sorunları çözen kurgusal karakterleri canlandırıyorum.
Bence insanoğlu da iklim değişikliğine bu gözle baktı.
Her gün çevreyle ilgili felaket haberlerinin içinde boğuluyoruz ve sorun gitgide büyüyor.
İnsanlarla iklim değişikliği hakkında konuşmak istediğinizde sizi duymazdan geliyorlar.
Birleşmiş Milletler gerçekte neler düşündüğümü, geleceğimiz hakkında ne kadar karamsar olduğumu bilseydi, açıkçası yanlış kişiyi seçtiklerini düşünürlerdi.
Bugün yüz binlerce kişi, iklim değişikliğine karşı eylem çağrısında bulunmak için New York sokaklarına döküldü.
Genel Sekreter Ban Ki Mun, Leonardo DiCaprio'nun çevreci hareketin güvenilir bir sesi olduğunu söylüyor.
Bu, Jeffrey Dahmer'ın yahni için güvenilir bir ses olduğunu söylemek gibi.
Leonardo DiCaprio küresel ısınma aldatmacasına saf gibi kanmış durumda.
Dünya liderlerini, uydurma bir iklim değişikliği krizi hakkında, hiç bilimsel eğitim almamış bir Hollywood aktöründen daha iyi kim eğitebilir ki?
"Tufandan Önce"
–Merhaba.

–Memnun oldum.

"Diriliş Yapım Ofisi"
Selam!

–Seni gördüğüme sevindim dostum.

Yeni bir filme başladım.
1800'lerin başında, Birleşik Devletler'in batı sınırında geçiyor.
Sanayi Devrimi'nin doğduğu zamanlar.
İnsanların doğal dünyayı yağmalaması, türleri tüketmesi ve bu sırada kültürleri yok etmesine değiniliyor.
Bufalo kafatasına benziyorlar.
Alejandro, bunlar çok acayip.

Bunlar kürk avcıları mı?

Evet, kafatası satıyorlar.
–Bu ne böyle?

Dostum, çılgınlık bu.
Bu hayvanlardan belli sayıda olduğunu düşünmemişler bile.
Öylece...

Bunu filme koyabilirsen inanılmaz olur.
Bak ne diyeceğim, sana meydan okuyorum!
Tamam.
Sala git!

Ben doğayla iç içe büyümedim.
Los Angeles merkezine yakın bir yerde yetiştirildim.
Hafta sonları kaçtığım yerse Doğa Tarihi Müzesiydi.
Henüz küçükken, soyları tükenmiş türlerden çok etkilenmiştim.
Dodo'dan, dünyada en çok bulunan kuş türü olan göçmen güvercine, Tazmanya kurdu olarak da bilinen Tazmanya kaplanından büyük penguene, quagga'ya, moa'ya kadar bir sürü hayvan.
Kaşiflerin ve yerleşimcilerin bir türün tamamını yok edip ekosistemi sonsuza dek mahvetmesiyle ilgili hikayeleri okuduğumda hissettiğim öfkeyi hatırlıyorum.
Aradaki fark şu:
Biz aynısını bile bile ve çok daha büyük ölçekte yapıyoruz.
İklim değişikliğiyle etkin bir şekilde baş etmemiz için ekonomimizin çoğunun fosil yakıtlara bel bağladığını kabul etmeliyiz.
Kömür, petrol ve doğal gaz, fosil yakıt dediğimiz şeylerdir.
Petrol, en çok ulaşım sektöründe kullanılıyor.
Kömür ve doğal gaz da elektrik için.
21'inci yüzyılın başlarında, fosil yakıtlara olan bu bağımlılığımızı devam ettirmek için, çok riskli ve uçuk yeni kaynaklara yöneleceğiz.
Dağ zirvesi kömürcülüğü, hidrolik kırılmayla doğal gaz üretimi, petrol için açık denizde sondaj ve fosil yakıt üretiminin en zarar verici şekli olan katran kumu gibi şeyler görüyoruz.
Devasa ormanları dümdüz ediyor, akarsu ve nehirlerdeki suları zehirliyorlar.
Bunların doğal yaşama ve yerli topluluklara büyük zararı oluyor.
Ayrıca depolarımıza ulaşması için de aşırı enerji sarf ediliyor.
Temiz fosil yakıt diye bir şey yoktur.
Kulaklık arka tarafta asılı.
Ses ayarı da mikrofonun biraz üstünde.
Bu yüzden...
–Bunları kim kesti?

İnsanlar buraların imara açılması için ağaçların kesilmesini istiyor.
Bütün odunu işleyen yerel bir fabrika var.
Buralar hep kutupaltı ormanıydı.

1960'ların ortasıyla sonu arasında küçük bir işletme olarak başladılar.
Bugünkü hâlinden farklıydı.
Günümüzde bu tesiste günde 350 bin varil suni ham petrol üretiyoruz.
Başka yerler de var.

Yakın zamanda yeni bir maden açtılar.
Burada da Shell var.
Yani bunlar, bu siyah olanların hepsi petrol kumu mu?
Evet.

Yaptığımız şey şu:
Kumlu petrolü alıp yıkayarak petrolle kumu ayırıyoruz.
Yere buhar veriyoruz.

Kumların üstünden akıyor.

Burası biraz Mordor'a benziyor.
–Nereye benziyor?

O kadar büyük bir operasyon ki, insanın aklını başından alıyor.
Burası da bizim madencilik tesisimiz.
Çıkarma ve yükseltme operasyonlarımızı da göreceğiz.
Esas yerleşkemiz yaklaşık 70 kilometre mesafede.
Tesislerimiz boru hatlarıyla birbirine bağlı.
Doğrusu şu ki bu sorun ve ona katkı yapan şeyler hakkında daha çok şey öğrendikçe, aslında sorunla alakalı bilmediğim ne kadar çok şey olduğunun farkına varıyorum.
Eski adıyla "küresel ısınma" lafını ilk duyduğumda 20'li yaşlarımın başındaydım.
O zamanki başkan yardımcısı Al Gore'la Beyaz Saray'da görüşme fırsatı bulmuştum.
Kara tahtaya gezegenimizin ve onu çevreleyen atmosferin resmini çizdi.
Sonra da bunun zamanımızın en önemli sorunu olduğunu söyledi.
Neden bahsettiği konusunda en ufak fikrim yoktu.
Teknelerin, trenlerin, uçakların, arabaların, bütün taşımacılık yöntemlerimizin, yiyeceklerimizi üretme şeklimizin, şehirleri kuruşumuzun, neredeyse her şeyin karbondioksit salımı yaptığını, bunun da iklim değişikliğine sebep olduğunu söyledi.
Kutuptaki buzullar eriyecek ve deniz seviyesi yükselecek.
Daha tehlikeli hava modelleri, seller, kuraklıklar ve yangınlar meydana gelecek.
Anlattıkları, kabus gibi bir bilim kurgu filmi senaryosuna benziyordu.
Ama söylediği her şey gerçek ve şu an gerçekleşiyor.
Vay canına.

Ne kadar batmışız, merak ediyorum.
Ne kadar zarar verdik?
Bunu durdurmak için yapabileceğimiz bir şey var mı?
Hazır mısın dostum?
Bugün 4 Temmuz ve biz Kuzey Kutbu'nun ortasındayız.
Şu an okyanusun üstünde duruyoruz.
Suyun üstünde yürüyoruz da denebilir.
Burası, Baffin Adası'nın kuzey ucu.
Kanada Arktik Adaları'nda bulunan yüzlerce adadan birindeyiz.
Kuzey Kutup Dairesi'nden çok daha ilerideyiz.
Elinizi suyun içine sokarsanız beş dakikadan fazla dayanamazsınız.
Senin gibi bir çılgını hariç tutuyorum.
Burada avlanıp balık tutuyorsunuz, değil mi?
–Evet.

Kendi bölgemde balık, fok balığı, narval ve kutup ayısı avlıyorum.
–Bu kutup ayısından mı?

Bak şu işe!
Burada olduğun zaman boyunca buz seviyesi azaldı mı?
Eskiden mavi, katı buzumuz vardı.
Bunun gibi değildi ama mavi, sert buzdu.
Şimdi sadece dondurma kıvamında buzumuz var.
Bu da buz ama erimeye başladı mı, eskisine nazaran çok çabuk eriyor.
2040'ta Kuzey Kutbu'nun üstünden gemiyle geçilebilecek.
Yazın Kuzey Buz Denizi'nde hiç buz olmayacak.
O kadar çok fosil yakıt tüketiyoruz ki buzlar eriyor.
Arktika, Kuzey Yarımküre'nin havalandırması gibidir.
Yok olursa, akıntılar ve hava modelleri değişir.
Sellerin ve kuraklığın çok daha yıkıcı olmasına sebep olur.
Büyük ortamlarda gördüğümüz en belirgin değişim bu.
Şuna bakın.
Yanı başımızdalar!
Burada yaklaşık 10 bin ila 12 bin narval bulunuyor.
Buradaki sayıları stabil olsa da diğer bölgelerde azalıyor.
Vay canına!

Evet.

Böylece pisi balığı yakalayabilecekler.
Çıkardıkları seslere inanamıyorum.
İnanılmaz bir şey.

Bu hayvanların olmadığı bir gezegende yaşamak istemiyorum.
Karşınızda, Dünya Günü 2000'in kürsü başkanı Leonardo DiCaprio.
25 yaşındayken, Dünya Günü için Washington'daki devasa bir etkinliğe katılmam istenmişti.
Sıcaklıklar yükseliyor, mercan kayalıkları yok oluyor.
65 milyon yıl önce düşen meteordan beri, bu kadar kısa zamanda bu kadar bitki ve hayvan türünün soyu tükenmemişti.
Amerikan başkanıyla röportaj yapma fırsatım bile oldu.
Sizce bu sorun neden sürekli görmezden geliniyor?
Bence iklim değişikliği, insanların hissedemeyeceği kadar uzun sürede gerçekleştiği için.
Artık neredeyse soyut bir şey gibi görülüyor.
O zamanlar küresel ısınma konusunu duyurmak için müthiş bir çaba vardı.
Bugün gördüğümüz birkaç derecelik fark, bir aciliyet hissi vermeyebilir.
Herkes küçük, bireysel eylemlere odaklanmıştı.
Hepimiz çevreciliği Amerikan bilincine taşımak zorundayız.
Sonra hepsi, ampul değiştirmek gibi basit çözümlere bağlandı.
Ampulünüzü değiştirmek o zamanlar olumlu bir şey gibi geliyordu.
Ama o eşiği çoktan aştığımız aşikar.
Durum son hızla kötüye gidiyor.
"Kangerlussuaq, Grönland"
Hava tahmini yapmak için kullandığımız iklim modellerinde olmayan şeyler bulup duruyoruz.
Bunun anlamı, geleceğe yönelik hava tahminlerinin oldukça ılımlı olduğudur.
İklim, geçtiğimiz onyılın sıcaklıklarında kalırsa Grönland yok olacak.
Yarıklara basma.
–Aman Tanrım!

Ne kadar vahşi olduğuna baksanıza.
Akıntılar inanılmaz hızlı hareket ediyor.
Eriyen sular denize doğru dökülüyor.
Bu akış kar yağışıyla dengelenmezse, buzul örtüsü gittikçe küçülüyor ve deniz seviyesi yükseliyor.
Burası bizim asıl iklim istasyonumuz.
Burası iklim istasyonu mu?
Devasa bir iglunun içinde deneyler yapan bilim insanları gelmişti gözümün önüne.
Gerçekten havuz ekipmanına benziyor.
Bu neye bağlanıyor?

Dokuz metre aşağı inen bir hortumdu bu ama artık eridi.
Bir dakika.
Şimdi bu yerdeki şey, eskiden buzun altına dikey mi giriyordu?
–Evet, öyle yapmıştık.

Evet.
Beş yılda bu kadar buz eridi.
Yani bu uzunluk, Grönland'ın alt kısmında 5 yılda eriyen buzun kalınlığına eş değer.
Doğru.
Artık karada bulunmayan yüzlerce kilometreküplük buzdan bahsediyoruz.
Buradaki denize gitti.
Miami, New Orleans, Boston ve Long Beach, California yükselmekte olan deniz seviyesinin kurbanı olabilir.
Güney Florida, yükselen deniz tarafından yutulabilir.
Deniz seviyesinin yükselmesine karşı en aciz yerlere, özellikle de Amerika'dakilere baktığımızda, Florida öne çıkıyor.
Kampanyanız da insanlara karşılaştığımız riskleri anlatmak üzerine kuruluydu.
İklim değişikliğini tartışacak ne durumumuz ne de zamanımız var.
Her zaman söylüyorum:

Büyük bir sorun olduğuna sizi ikna edeceğimizin garantisini veriyoruz.
"Güneşli gün seli" dediğimiz bir şey var.
Güzel ve güneşli bir gün hayal edin.

Deniz seviyesi yükselirken sular, giderler vasıtasıyla sokaklarımıza çıkıyor.
Şehir sular altına gömülürse, bizim için bir gelecek kalmaz.
Bununla nasıl savaşacaksınız?
Önleyici tedbir anlamında tam olarak ne yapıyorsunuz?
Pompalar yerleştirmeye başladık.
Gelip şuna bakın.
Pompa bu demek!
Evet!

Eskiden bu cadde tamamen sular altındaydı.
Met sırasında kano olmadan buradan geçemezdiniz.
Artık yolu yükselttik ve farkı görebilirsiniz.
Şu bölgenin biraz eğimli olduğunu görebilirsiniz.
Biraz eğimli.
Yani buradaki esas yatırım, yolları yükseltmek ve elektrikli pompalar.
Evet.

Bütün şehri kapsıyor.
Ödemesini belediye gelirleriyle yapıyoruz.
Vergi gelirini artırmak durumunda kaldım.
Tahmin edersiniz ki bu pek çok politikacının yaptığı bir şey değildir.
Peki bu yapılanma fark yaratacak mı?
–Büyük bir fark yaratacak.

Kesinlikle.

–Sadece o kadar mı?

İnsanlar "sayın başkan, peki 50 yıl sonra ne olacak" diye sorduğunda hep söylediğim bir şey var:

Ama maalesef bunun büyük bir sorun olduğuna inanmayan bir valimiz ve kabinemiz var.
Florida'lı devlet adamlarının "iklim değişikliği" tabirini kullanması yasaklandı.
Bu karar Rick Scott'ın 2011 yılında vali olmasından sonra yürürlüğe girdi.
Kimse iklim değişikliği hakkında konuşmak istemiyor.
Bilhassa Florida senatörümüz Marco Rubio.
Kendisi iklim değişikliğine inanmıyor ve bu konuda eyalete yardımcı olmakla ilgilenmiyor.
Geçtiğimiz üç yılda bizim için federal fon alıp şehirlerimizi bu konuda ileriye taşımasını ummuştum.
Bilim insanlarının iddia ettiği gibi, insanların yaptıklarının iklimimiz üzerinde böyle büyük değişikliklere sebep olduğuna inanmıyorum.
Sizce bilime karşı neden böyle bir muhalefet var?
Bence politikayla alakalı.
Lobicilik ve endüstrinin de etkisi var.
Hep söylediğim bir şey var Leo:
Okyanuslar ne Cumhuriyetçidir ne de Demokrat.
Onlar sadece yükselmesini bilir.
Uydu verileri son 17 yıldır ısınmaya dair bir bilgi göstermiyor.
Bugün havanın 21 derece olması gerekiyordu.

Bahsi geçen küresel ısınma nerede?
Küresel ısınmaya ihtiyacımız var!

Bilimsel diğer şeylerde olduğu kadar, insanların sebep olduğu iklim değişikliğine dair de kuvvetli bir fikir birliği var.

İklim bilimcilerin yüzde 97'si Dünya'nın ısınmakta olduğunda, iklimin değiştiğinde ve bunun sebebinin fosil yakıt tüketimi ve başka insan eylemleri olduğunda hemfikir.
Maalesef halkın kafasını karıştırmak için yapılan devasa bir dezenformasyon kampanyasıyla savaşmaktayız.
Uydu verilerine bakıldığında, 1998'den beri önemli seviyelerde ısınma olmadığı görülüyor.
Hatta bırakın ısınmayı, son yıllarda soğuma gözlemleniyor.
Küresel ısınmanın en büyük sorunumuz olduğunu düşünüyorsanız, bu gezegendeki en ahmak hergele sizsiniz.
Biraz öz geçmişinizden, yaptığınız çalışmalardan bahsedebilir misiniz?
Lisedeyken bildiğiniz bilim ve matematik ineğiydim.
Lisansüstü eğitimimi fizik alanında yaptım ve 15 yıl önce ortak yazar arkadaşlarımla birlikte uzak geçmişteki iklim değişikliğini incelemeye başladık.
Bir tablo paylaştık.
Uzun vadeli soğumaya dair bir yönelim gösteriyordu ama sonrasında daha önce hiç görülmemiş ani bir ısınma mevcuttu.
Tablo, hokey sopasının ucuna benzediği için ona "hokey sopası" adı verildi.
Bu grafiği yayınladığımızda bambaşka bir hayata adım atmış oldum.
Neden?

Gazetelerde, haber bültenlerinde karalanmaya başladım.
Sahtekar olduğumu söylüyorlardı.
Diğer Alman bilim insanları buna istatistiksel olarak değersiz dedi.
Kendisine de istatistiksel şarlatan deniyor.
Kongre üyelerinin saldırısına uğruyordum.
Kafalarına göre deneme yanılma yöntemiyle tablo hazırlıyorlar.
FBI'ı harekete geçirecek ölüm tehditleri aldım.
Bir keresinde ofisime gelip içinde beyaz toz bulunan bir zarfı incelemek durumunda kalmışlardı.
Aileme karşı tehditlerle karşı karşıya kaldım.
Bu insanlar, mantıklı bir bilimsel münazara kazanmaları gerekmediğinin farkında.
Kamuoyunu bölmeleri yeterli.
Var olan nefret ve korku da bazı oyuncular tarafından yönetilip destekleniyor.
Fosil yakıttan çıkar sağlayanlar, Koch kardeşler gibi kişiler, iklim değişikliğinin reddiyle alakalı çok büyük bir algı yönetimini finanse ediyor.
Gerçek şu ki, çoğu iklim bilimci bu konuda bilimin yaklaşımının kesin olmadığını söylüyor.
Küresel ısınma aslısız bir kavramdır.
Aslında küresel bir soğumayla karşı karşıyayız.
Cömert bir tanrıya ve bebek İsa'ya inanmak, küresel ısınmaya dair bir teoriye inanmaktan daha kolaydır.
İnternet siteleri, haber kaynakları ve politik enstitüler, oldukça etkileyici referansları olan ve bunu fosil yakıt çıkarları uğruna satmaya istekli kişileri buluyor.
Bilim ve çevresel idare projesi başkanı Doktor Fred Singer.
Dünyanın dört bir yanındaki hava gözlem balonları, son 25 yılda atmosferde ısınma gözlemlemedi.
Birçok afili isme sahip kuruluş var.
Refah Yolunda Amerikalılar veya Heartland Enstitüsü gibi.
Bunlar, şirket çıkarları doğrultusunda finanse edilen grupların başını çekiyor.
Refah Yolunda Amerikalılar esasen Koch kardeşler için bir paravan.
David ve Charles Koch tarafından kurulmuş bir organizasyon.
Günaydın Tim.

Hoş geldin.

Politikaların değişmesini umuyoruz.
Koch Şirketleri, dünyada fosil yakıttan çıkar sağlayan özel şirketlerin en büyüklerinden biridir ve bu zenginliği korumak için ellerinden gelen her şeyi yapıyorlar.
Sıcaklığın yüzde bir veya binde bir oranında artması için bütün sanayileşmeden, bize getirdiği iş veriminden ve bunun son 100 yılda kurtardığı hayatlardan vazgeçer misiniz?
Kongrede lobicilik yaptılar.
2014'ün tarihe geçmiş en sıcak yıl olduğunu duyuyoruz.
Buyurun sayın başkan, yakalayın.
James Inhofe, muhtemelen kongredeki iklim değişikliği karşıtlarının en önde gelenidir.
Küresel ısınma, Amerikan halkının karşılaştığı en büyük aldatmaca ve suçtur.
Senato çevre komitesi başkanı kendisi.
İklimi değiştirebilecek güce sahip olduğunu düşünecek kadar kibirli insanlar var.

James Inhofe'un Amerikan senatosunda fosil yakıtlardan en çok pay alan kişilerden biri olduğunu öğrenmek şaşırtıcı olmasa gerek.
Fosil yakıtlardan çıkar sağlayanlar, temsilciler meclisimizi ve senato çevre komitesini satın almış durumda.
Kongremizden iklim önergesi geçiremiyoruz çünkü kongre, fosil yakıtların finanse ettiği iklim değişikliği karşıtları tarafından idare ediliyor.
Bu sorunla başa çıkma amaçlı her türlü önergeye engel oluyorlar.
Hayatlarını bu soruna adayan bilim insanlarını itibarsızlaştırabilmeleri beni hayrete düşürüyor.
Bazen kendimi alkole vermek istememe sebep oluyor.
Eminim öyledir.

Bu insanlar kısa vadeli şeyler için bizi kötü yola saptırmaya çalışıyor.
Fosil yakıtlardan pay alma uğruna arkamızda çorak bir gezegen bırakmamıza sebep olacaklar.
Bundan daha büyük ahlaksızlık olabilir mi?
İnsanoğlu, medeniyetinin atıkları yüzünden dünya iklimini farkında olmadan değiştiriyor olabilir.
Fabrikalardan ve otomobillerden her yıl altı milyar tondan fazla karbondioksit salımı yapılıyor.
Atmosferimizin ısındığı görülüyor.
Bu kötü bir şey mi?
Dünya sıcaklığının birkaç derece artmasının kutuplardaki buzulları eriteceği hesaplandı.
Onyıllardır bu sorundan haberimiz var.
Yarım yüzyıldan uzun süredir.
Her gün sana bir yılda kullandığının bin katı elektrik gönderiyorum.
Buradaki ihtiyardan direkt elektrik almaya çalışan var mı?
Evet ama yeteri kadar değil.

O zamanlar iklim değişimiyle ilgili bilimsel verileri ciddiye alsaydık dünya bugün ne durumda olurdu bir düşünün.
Güneş enerjisinden...
Erişimimiz olan ucuz kömür ve petrolle rekabet edebilmek için mühendislerimizin hektarlar boyunca, kilometrekareler boyunca uzanacak verimli jeneratörler üretmesi gerekiyor.
O zamana göre nüfusumuz neredeyse 5 milyar arttı ve artmaya devam ediyor.
Çin yakın zamanda havayı en çok kirleten ülke olarak Amerika'yı geçti.
Sorunu çözmek çok daha zorlaştı.
Çok güzel bir yer.
Şimdi ters şeritteyiz.
Şimdi de bisiklet şeridindeyiz.
Çin, 35 yıldır inanılmaz bir sanayileşme ve kentleşme yaşıyor.
Hâlâ büyüyor.

Batı ülkelerinin hepsine imalat yapıyor ve bu sırada ortaya çıkan sanayi kirliliği, arka bahçelerimize atılıyor.
Pekin'i çevreleyen bu bölge ve Şandong Yarımadası'ndaki kömür tüketimi, Amerika'nın toplam kömür tüketimine eşit.
–Vay canına.

İnsanlar, özellikle bu durumun kendilerinin, çocuklarının, ailelerinin sağlığını ne kadar kötü etkileyeceğini anladıklarında bu konuda endişeleniyor.
Hava kıyameti yaşanıyor.
Okullar kapatıldı ve zehirlilik, en kötü seviyelere ulaştı.
Her gün işe gitmek için dışarı çıkmam gerekiyor.
Bu havayı solursam kansere yakalanacağımdan endişeleniyorum.
Hava kötü durumdayken boğazım acıyor.
Dışarı çıkarken yüzümüze maske takıyoruz.
Çin'de insanlar iklim değişikliği konusunda endişeli.
Bunun birinci sebebi onların günlük hayatını etkiliyor olması.
İnsanlar gerçekten çözümün bir parçası olmayı istiyor.
Artık yapılan toplu gösterilerin en büyük sebebi çevre sorunları.
Buna sebep olan kişileri sorumlu tutmak istiyoruz.
Enerji santrallerinin salımlarını halka duyurmak ve onları kamu denetimine tabi tutmak isteriz.
Bu sebeple, ulus geneli çevre kirliliği haritası veri tabanı hazırlamaya başladım.
Bunlar, Çin'deki büyük fabrikalar.

Kırmızı olanlar standartlara uymuyor.
Her saat, insanlara denetlemeleri için veri vermeleri gerekiyor.
İnsanlar bunu telefonlarından takip edebilir ve fabrikaları ihlallerini düzeltmeleri için zorlayabilir.
Bu çok zekice.
Şirketlerin gizli gizli işlemesine izin vermiyorsunuz.
Medya da bu konuda çok yardımcı oluyor.
Çin medyası sık sık iklim değişikliğini ele alıyor.
Sürekli ele alıyor.
İnsanlara verileri verirseniz onları güçlendirirsiniz.
Bu halk desteği, Çin'in yeşil büyüme politikasını ayağa kaldırmaya da yardımcı oldu.
Devlet yenilenebilir enerji planını değiştirdi.
Güneş ve rüzgar enerjisinde büyük bir ilerleme var mı?
Bir sonraki adım bu mu olacak?
Çin, dünyanın en büyük güneş ve rüzgar enerjisi şirketlerine sahip.
Çin'de fazla nüfus gibi en büyük zorluklardan biri olsa da, kömür yerine rüzgar ve güneş enerjisi kullanımı öncelik hâline getirilecek.
Çin bunu başarabiliyorsa, bence dünyanın geri kalanı da başarabilir.
Çin'de hâla çoğunlukla fosil yakıt kullanılsa da, yenilenebilir enerjiye beklenenden hızlı geçiliyor.
Ortaya çıkan soru şu:
Nüfusu hızla artan daha az gelişmiş ülkeler de aynı geçişi yapabilir mi?
"Yeni Delhi, Hindistan"
Hindistan, dünyanın en çok salım yapan üçüncü ülkesi olmasına rağmen, hâlâ büyük enerji kıtlığıyla ve sürekli elektrik kesintileriyle uğraşıyor.
Hindistan'ın önceliklerinin gelişim ve insanları yoksulluktan kurtarmak olduğu söyleniyor.
İklim değişikliğini umursuyoruz ama enerji erişiminin de iklim değişikliği kadar sorun teşkil ettiği bir ülkeyiz.
Her Hintliye enerji ulaştırmak zorundayız.
Anladığım kadarıyla Hindistan'da 300 milyon insanın elektriği yokmuş.
Evet, evet.
Amerika Birleşik Devletleri'nin nüfusu o kadar.
"Nuh Köyü, Haryana, Hindistan"
Günümüzde Hindistan'daki köylerde inek dışkısını, yani tezeği alıp yakan insanlar var.
Bu, onların yemek pişirmek için kullanabildikleri tek şey.
Şimdi bunun üstünde yemek pişirecekler.
Hindistan'daki hanelerin yaklaşık yüzde 30'unun elektriği yok.
Herkesin elektriğe erişimi olmasını istiyorsanız elektriğin fiyatı makul olmalı.
Hindistan'ın pek çok kömür rezervi var.
Muhtemelen dünyanın en büyük üçüncü veya dördüncü kömür rezervlerine sahibiz.
Hoşumuza gitse de gitmese de kömür ucuz.
Konuyu bu açıdan düşünmek gerekiyor.
Geçmişte bir sorun yarattıysanız, biz de gelecekte bu sorunu yaratırız.
Biyokütle kullanarak yemek pişiren 700 milyon hanemiz var.
700 milyon hane!
Bu haneler kömür kullanmaya başlarsa, kullanılan fosil yakıtlardan dolayı bütün dünyamız kavrulur.
Biri gelip "fakir toplumlar güneş enerjisine geçmeli", "bizim yaptığımız hataları neden tekrarlamak zorundalar" gibi şeyler söyleyebilir.
Bunu Amerikalı sivil toplum örgütlerinden çok duyuyorum.
Şaşıp kalıyorum.

Kendi nasihatlerimizi kendimiz uygulamalıyız.

Bunu söylediğim için kusura bakmayın.
Amerikalı olduğunuzu biliyorum.
Beni yanlış anlamayın ama sizin tüketiminiz yüzünden gezegenimizde kocaman bir delik açılacak.
Konuşmamız gereken esas şey bu.
Bu açıdan bakarsak, size bir tablo göstereceğim.
Bir Amerikalının evde harcadığı elektrik miktarı 1,5 Fransız, 2,5 Japon, 10 Çinli, 34 Hintli ve 61 Nijeryalının harcadığıyla eş değer.
Neden mi?
Çünkü daha büyük inşalar yapıyorsunuz.
Daha çok inşa edip eskiye nazaran daha çok harcıyorsunuz.
Yaşam tarzı ve tüketim konularını iklim hakkındaki konuşmalarda merkeze almalıyız.
Bakın, size kesinlikle katılıyorum.

Çok haklısınız ve bence de Amerikalılara hayat tarzlarını değiştirmelerini söylemek oldukça zor.
Ayrıca değiştireceklerini de pek sanmıyorum.
Bu konuda bağımlıyız.
Bu sorunu çözmek istiyorsak güneş ve rüzgar gibi yenilenebilir enerjiler ucuzladıkça, gitgide daha ucuz olacaklarını varsayarsak, onlara daha çok yatırım yapmalıyız.
Ne kadar çok yatırım yaparsak eninde sonunda bu sorundan kurtuluruz.
Kafanızı salladığınızı görüyorum.
Hindistan'da "hayır" anlamına gelecek şekilde sallıyorum.
Peki.
Kim yatırım yapacak Leo?

Kim yatırım yapacak ve nasıl yatırım yapılacak?
Amerika'ya nazaran güneş enerjisine çok daha fazla yatırım yapıyoruz.
Keza Çin de öyle.
Amerika dünyanın geri kalanının örnek alacağı ne yapıyor?
Fosil yakıtlara bağımlı bir ülkesiniz.
Gerçekten bu yakıtlarla ilişkinizi keserseniz, bu bize bir örnek teşkil eder.
Devletimize gösterip "bakın, Amerika bunu yapabiliyor ve yapıyor, bütün baskılara rağmen biz de yapabiliriz" diyebileceğimiz bir lider olursunuz.
Üzücü olan kısım da bunun gerçekleşmemesi.
Benim gibi yeterince varlıklı olanlar, iklim değişiminin ilk etkilerinden kurtulabiliyor.
Ama Hindistan'ın, Afrika'nın, Bangladeş'in yoksul kesimi, iklim değişiminin ilk işaretleri olarak gördüğüm şeylerden daha şimdiden etkileniyor.
Buraya ne ekmiştin Hacı Ci?
Buraya soğan ekildiğini görebilirsiniz.
Ekinler şubat ve martta baş vermişken, yarım yılda almaları gereken yağmuru beş saatte almışlar.
Yarım yıllık yağmuru beş saatte mi almışlar?
Bu ekinlerin hepsi mahvoldu yani, öyle mi?
Evet, mahvoldular.
Bunları ekerken canınız çıkıyor ve mevsim dışı bir yağmurda son darbeyi yiyorsunuz.
Ülkelerin iklim değişikliğinin gerçek ve önemli bir sorun olduğuna inanması gerekiyor.
Zihinlerinin onlara oynadığı bir oyun değil bu.
Amerika, tarihte en çok sera gazı salımı yapan ülke.
Fosil yakıtlardan hepimizin faydalandığına şüphe yok.
Ben de faydalandım.
Eminim benim bu konudaki ayak izim çoğu insandan fazladır.
Bazen kendi kendime "yapılacak doğru şey nedir" diye sorduğum oluyor.
"Buna karşı ne yapmalıyız?"
Bir milyarı aşkın insan elektriksiz yaşıyor.
Işık istiyorlar, ısıtma istiyorlar.
Amerika'da 100 yıldır sahip olduğumuz yaşam tarzını istiyorlar.
Bu sorunu çözeceksek, örnek teşkil etmek hepimizin sorumluluğudur.
Bunun da ötesinde, gelişmekte olan dünyaya, çok geç olmadan bu değişimi yaşamaları için yardımcı olmalıyız.
Eskiden başımıza gelmeyen olaylar yaşıyoruz.
Bütün adaların su altında kalacağı zamanla ilgili bir durum değil bu.
Esas kriz o zamandan çok önce olacak.
Şimdiden başladı bile.
Şiddetli sellerle karşı karşıyayız.
Sel suları, temiz su bulunan gölcüklere kadar gidiyor.
İnsanlar içme sularını buralardan temin ediyor.
Bilim camiasından size zaman aralığı verebilecek biriyle görüştünüz mü?
Bilimin işaret ettiğine ve yaptığı tahminlere göre adalarımız su altında kalacak.
Esas soru şu:

Kendi içimizde, şimdilik toplulukları adanın belirli yerlerinden suların henüz ulaşamadığı bölgelere taşıyoruz.
Uzun vadeli planlarımızı uluslararası boyutta tartışıyoruz.
Çünkü bütün halkımıza yaşayacak yer temin edemeyebileceğimiz gerçeğini kabul etmemiz gerekiyor.
Haysiyetli bir şekilde bir göç politikası uygulamaya koyduk.
Fiji'de toprak satın aldık.
Böylece halkımız bugün göç etmeye karar verirse bunu yapabilecek.
Bu onların seçimi.

Onların bir yuvası olacağını bilerek buradan ayrılabilmeliyim.
Pasifik'teki adalar olarak, zor durumdaki bir cennet gibiyiz.
Deniz seviyesinin tarlalara, evlere kadar ulaştığını görüyoruz.
Bu inanılmaz.
Burası ne zaman evleri ve her şeyiyle normal bir adaydı?
Ne kadar zaman geçti?
12 yıl önce burada yaşayan insanlar vardı.
12 yıllık periyotta da bu hâle geldi.
Bu sadece tek bir yerden ufak bir görüntü.
İklim değişikliğinde en az payı olan küçük ada ulusları, aynı zamanda en şiddetli sonuçlarla karşı karşıya kalacak.
Küresel ısınmanın en kötü sonuçlarıyla karşılaşacaklar.
Dünyanın geri kalanına yaptığımız şey suçtur.
Sadece deniz seviyesinin yükselmesinden bahsetmiyorum.
Balıkla dolu kıyı ekosistemlerini mahvederek, yarım milyar yıllık evrimi tersine çevirdik.
Bir milyar insan, protein kaynağı olarak sadece mercan kayalıklarında bulunan su ürünlerine bel bağlıyor.
Bir milyar insan diyorum.
Burada son derece sağlıklı bir mercan kayalığı vardı.
Sence burada ne eksik?
Etrafında yüzen neredeyse hiçbir şey yok.
Bu mercan kayalığı ölüyor mu?
Bence bu mercan kayalığının işi bitmiş.
Ekosistemi çok zorluyoruz.
Bu da mercanların sağlığını ve gelişimini çok etkiliyor.
İnsanların geçim kaynakları azalıyor ve bu da açlığa sebep oluyor.
–Her yerde mi oluyor bu?

Bildiğimiz mercan kayalıkları hemen hemen yok olacak bence.
"Son 30 Yılda Mercanların Yüzde 50'si Yok Oldu"
Okyanuslar, karbondioksiti emebildiği için büyük tampon bölgeler gibidir.
Atmosfere saldığımız karbondioksit miktarının üçte birini alıyorlar.
Bundan dolayı, okyanuslar iklim konusunda dengeleyici bir unsur.
Sorun şu ki okyanus, akılalmaz miktardaki karbondioksit salımı sebebiyle kendi işini yeterince hızlı yapamıyor.
Okyanusta yaşam bitmeyecek, orada her zaman yaşam olacak ama istediğimiz türden bir yaşam olmayabilir.
Üç milyar yıl öncesindeki gibi her yer balçık olabilir.
İklimi dengeleyebilecek ekosistemleri yok ediyoruz.
Örneğin okyanuslar ve yağmur ormanları, atmosferimizdeki karbonu emebiliyor.
Onyıllardır ormanlar karbonu içine çekip gövdelerinde ve yapraklarında organik madde olarak saklıyor.
Karbon emisyonu konusunda bizi güvende tutuyor.
Biz ormanları ortadan kaldırıp yakana kadar tabii.
Bu bir karbon bombası etkisi yaratıyor ve devasa karbon salımları tekrar atmosfere çıkıyor.
Vay canına.

Görüş menzili pek iyi değil.
Hiçbir şey görülmüyor!

Doğal bir şey değil mi bu?

Hem de hiç doğal değil.
Hiç böyle bir şey görmemiştim.
Sumatra'ya hoş geldin.
"Sumatra, Endonezya"
Dünyada üç tane büyük tropik yağmur ormanı kaldı.
Güney Amerika'daki Amazon, Afrika'daki Kongo Havzası ve Endonezya boyunca uzanan Güneydoğu Asya yağmur ormanları.
Endonezya'da palm yağı çiftlikleri yapmak için kasten çıkarılan yangınlarla karşı karşıyayız.
Böylece dünyanın en ucuz bitkisel yağ üretimini yapabiliyorlar.
Palm yağı sıvı yağlarda, işlenmiş gıdalarda, kozmetik ürünlerinizde, deterjanlarınızda bulunuyor.
Bu çok ucuz ticari mal, şirketlere inanılmaz kârlar sağlıyor.
Palm yağı çiftlikleri, yukarıdan böyle sıralar hâlinde görünüyor.
Sonsuza kadar uzanıyor gibi.

Bu ormanın büyük bir kısmını yok etmişler.

"Leuser Ekosistemi, Endonezya"
Dünyada fil, gergedan, orangutan ve kaplanın vahşi doğada bir arada yaşadığı son yerdeyiz.
Ne kadar güzelsin!
Palm yağı endüstrisinin Endonezya'daki genişlemesi, ormanların yüzde 80'ine kadar ulaştı.
Burası dünyanın en yozlaşmış ülkelerinden biri.
Şirketler, araziyi yakmalarına müsaade edecek iznin çıkarılması için devlet çalışanlarına rüşvet veriyor.
Orman yangınları çok fazla karbon salıyor.
Geçen yıl 2015'te Endonezya'da orman yangını olduğunda, günde salınan karbon miktarı, bütün Amerikan ekonomisinin saldığından daha fazla oluyordu.
Buna rağmen orman yangınları devam ediyor.
Sadece insanların geçim kaynağı değil, bu ormandaki türlerin yaşamı da söz konusu.
Bu ormanların eskiden nasıl göründüğünü hayal bile edemiyorum.
Gergedanların, fillerin ve orangutanların çok sayıda bulunduğu yuvalarıydı burası.
Bu arkadaşlar, palm yağı endüstrisi yüzünden yok olan ormanlar yüzünden burada.
Artık var olmayan ormanlardan gelen mülteciler.
Vay canına, iyi kavradı.

Sana biraz meyve getireceğim.

Tabii ki meyve, bundan istiyorsunuz, değil mi?

Havuç seviyor musunuz?

Aman Tanrım, muhteşemler.
"Yazık size" diyen insanlara, onların hayatta kalan şanslılar olduğunu hatırlatıyorum.
–Diğer orangutanlara ne oluyor?

İnsanlar satın almaya devam ettiği için, buradakiler ağaçları kesip palm yağı çiftlikleri kuruyor.
İnsanların marketlerde yaptıklarının, günlük hayatlarında verdiği kararların Leuser Ekosistemi gibi yerleri etkilediğini anlaması gerekiyor.
Palm yağı satın aldığımız her şeyde varsa, tüketiciler bundan nasıl kaçınacak?
Bu ürünlerin böylesi yıkıcı etkileri oluyorsa, paradan tasarruf edecekler diye gezegeni yok eden bu firmalara engel olmak için hükûmetler neden sınırlamalar koymuyor?
Hükûmet gibi yüksek makamların karşısına çıkmadan bir şeyler yapmak isterseniz, yeme şeklinizi değiştirmekten daha kolay bir şey aklıma gelmiyor.
Hemen bu akşam başlayabilirsiniz.
Tarımın iklim üzerindeki etkisini inceleyen bir bilim insanı olsanız da, büyükbaş hayvan besleyip onları kesime götürerek büyüdünüz, değil mi?
Ben bir bilim insanıyım.

Tropikal ormanların yok olmasının en önemli sebebi kırmızı et.
Kırmızı et, gezegenimizdeki en verimsiz kaynaklardan biri.
ABD'de toprağın yüzde 47'si yiyecek üretimi için kullanılıyor.
Bu yüzdenin büyük kısmında da büyükbaş hayvanlar için yem yetiştiriyoruz.
Meyve, sebze, yemiş gibi bizim yediğimiz şeyler sadece yüzde 1'lik alanda.
En önemli şey de ineklerin metan üretmesi, ki bu da çok tesirli bir sera gazıdır.
İnekler yiyebildikleri kadar yemek yer ve çiğneme esnasında büyük miktarda metan ağızlarından atmosfere salınır.
Atmosferdeki karbondioksit oranı çok daha fazla olmasına rağmen, metan çok daha tesirlidir.
Her bir metan molekülü, 23 karbondioksit molekülüne eş değerdir.
Ayrıca, atmosferdeki metanın neredeyse hepsi hayvancılık kaynaklıdır.
Diğer kaynaklardan salıma kıyasla, kırmızı et tüketiminin sebep olduğu ne kadarlık bir yüzdeden bahsediyoruz?
Amerika'nın toplam salımının yüzde 10 ila 12'si kırmızı et kaynaklı.
İnanılmaz bir yüzde bu.

Tavuk, toprağın yüzde 20'sini kullanır ve sera gazı salımına yüzde 10'luk bir katkısı vardır.
Pirinç, patates veya buğdaya kıyasla, kırmızı et için 50 kat daha fazla toprak kullanılır.
Yani yenilen eti yarı yarıya veya dörtte bir oranında azaltmak büyük bir fark yaratabilir.
Çok büyük bir fark yaratır.
Etin kültürümüzün büyük bir parçası olduğunu göz önüne alırsak, bunu yapmanın mümkün olduğunu düşünüyor musunuz?
Herkes sürekli tofu yemeye hazır olmayabilir.

Ama illa et yiyecekseniz, nerede olduğunuza da bağlı olarak, tavuk tercih edip sizden kaynaklanan salımın yüzde 80'ini engelleyebilirsiniz.
Başka bir seçim yaparak beslenmenizi değiştirmenin çok kolay olduğunu kabul etmeliyiz.
Başlıyoruz.

"Alberta, Kanada"
Bir adamın tabiat güçlerine karşı mücadelesini anlatan "Diriliş" filmi için çalışırken, Kanada'nın buzullarında çekim yapıyorduk.
Setimizin erimesine sebep olan, daha önce görülmemiş sıcaklıklarla karşılaşmamız kaderin cilvesi oldu.
Filmi bitirebilmek için, aradığımız karı ancak neredeyse dünyanın öbür ucunda bulabildik.
"Ushuaia, Arjantin"
Üç ay önce çekim yapıyor olmamız gereken yerde erime olduğu için, 200 kişilik ekibimizle kar peşinde Güney Ushuaia'nın kışına ulaşmak için 14500 kilometre yol katetmek zorunda kaldık.
Çok ama çok sıcak bir kıştı.
Güney Kutbu hariç, çekim yapmak için ana karanın en güneyine geldik.
Son karları ancak burada bulabildik çünkü.
Oğluma söylediğim bir şey var.

"Muhtemelen siz çocukların kar görmesi alışılmadık bir macera olacak" diyorum.
"Gelecekte çok az kişi kar görebilecek."
Garip, gerçeküstü bir filmin içindeymişim gibi hissediyorum.
Ciddiyim, etrafınıza bir bakın.

Gördüğünüz her bir ışık, diğerinden farklı olmalı.
Farklı kaynaklardan gelmeli.

Yollardaki bütün arabalar farklı olmalı.

Eğer Dünya gezegeninin büyük bir haritasına bakarsanız, dünyanın her yerinde elektriklendirme görürsünüz.
Fosil yakıtlardan gelir sağlayan güçlü insanlarla mücadele ediyoruz.
Onlar işlerini devam ettirmek istiyor.
Bu durumu nasıl değiştirebiliriz?
Fosil yakıt endüstrisi, dünyanın en büyük endüstrisi.
Diğer sektörlere nazaran daha fazla paraları ve nüfuzları var.
Buna karşı popüler başkaldırı ne kadar artarsa, o kadar iyi olur.
İşin bilimsel yönünde, kaçınılmaz bir şekilde felakete doğru sürüklendiğimizi görüyoruz.
Yani ne kadar çabuk harekete geçersek bundan o kadar az zarar görürüz.
Vay canına.

Bununla yapmak istediğiniz şey nedir?
Gigafabrikanın amacı, pillerin fiyatını makul seviyelere çekmek.
Tamam.
Gelecekte sürdürülebilir enerji konusunda pillerin önemli bir rolü olacak.

Bu yüzden enerjiyi pillerde muhafaza etmek gerek.
Enerji ihtiyacı olan, büyük nüfuslu, gelişmekte olan ülkelere bunun nasıl yardımı dokunacak?
Güneş enerjisi ve pillerin avantajı, elektrik santralleri kurmanıza gerek kalmamasıdır.
Yani ücra bir köyde olsanız bile güneş panellerinizle pilleri şarj edebilir ve böylece bütün köye elektrik sağlayabilirsiniz.
Hem de kilometrelerce yüksek voltajlı kablolar çekmeye gerek kalmadan.
Sabit telefon hattından cep telefonuna geçmek gibi.
Çoğu gelişmiş ülke sabit hattı es geçip direkt cep telefonuna yöneldi.
Bütün dünyayı yenilenebilir enerjiye geçirmek için gerekenlerin hesaplamalarını da yaptık.
"Ne kadarlık iş üretimi gerekiyor" sorusunun cevabı 100 Gigafabrika.
–Bundan 100 tane mi?

Amerika'yı yenilenebilir enerjiye geçirmesi için.
–Hayır, bütün dünyayı.

Bütün dünyayı.

–Bu kadarcık mı yani?

–Bu...

–Yapılabilir gibi.

Gigafabrika tamamlandığı zaman dünyanın en büyük iz düşümüne sahip binası olacak.
Katlarını da işin içine katarsak 1,5 kilometrekare büyüklüğünde olabilir.
100 Gigafabrikanın hepsini Tesla yapamaz.
Tesla'dan çok daha büyük şirketler aynısını yaparsa, işte bu her şeyi değiştirir.
Çin, Amerika ve Avrupa'daki endüstriyel şirketler veya büyük araba şirketleri de bunu yaparsa, hep birlikte yenilenebilir enerjiye geçişi hızlandırabiliriz.
Hükûmet de yenilenebilir enerjiyi teşvik eden kanunlar belirlerse, bu yolda hızla ilerleyebiliriz.
Çok temel bir şey var ama:

Yapmamız gereken bu geçişi zamanında gerçekleştiremeyiz, değil mi?
Evet.

Pekâlâ, biraz karbon vergisini konuşalım.
Size göre bu, iklim değişimi için nihai bir çözüm.
Karbon vergisi, atmosfere karbon salan her türlü eyleme vergi koymaktır.
Bir şeye vergi konulduğunda fiyatı yükselir ve insanlar onu daha az tüketir.

Harvard'da ekonomi dersleri veriyorsunuz ve çağdaş ekonominin kitabını yazdınız, değil mi?
Madem yıllardır bu dersi veriyorum, ders kitabını da yazayım diye düşündüm.
John McCain, Mitt Romney gibi Cumhuriyetçi ağır toplarla çalıştınız.
Başkan olduğunda da George Bush'la birlikteydiniz.
Ekonomi danışman konseyi başkanıydım.
Peki neden karbon vergimiz yok?
Politikacılar her zaman profesörlerin söylediklerini yapmaz.
Toplumdaki diğer insanlar üzerinde olumsuz yan etkileri olan şeylere vergi konulması gerekir.
Sigaraya vergi koyarak onun fiyatını yükseltiriz.
Böylece insanlar daha az sigara tüketir.
İklim değişikliğinin de birçok olumsuz yan etkisi ve maliyeti var.
"2060'a Kadar İklim Değişikliği 44 Trilyon Dolara Mal Olacak"
Karbon vergisi, insanları bu maliyeti göz önünde bulundurmaya zorlayacak.
Bence insanların toplumsal sorumluluklarına hitap etmek oldukça zor çünkü herkesin karmaşık hayatları ve düşünmeleri gereken pek çok şey var.
Her kararlarında iklim değişikliğini düşünmek istemiyorlar.
Düşünemezler de.
Arabanızı her çalıştırdığınızda "iklime ne yapıyorum ben" mi diyeceksiniz?
Karbon vergisiyle onları doğru şeyi yapmaya itersiniz.
Şunu açıklığa kavuşturalım:
Bir Cumhuriyetçi olarak daha fazla vergi mi istiyorsunuz?
Bir de bu açıdan bakalım:

Mesela istihdam vergisi.
Bu, vergi artırımından ziyade vergi kaydırmasıdır.
Şu anki politik durumda karbon vergisinin kabul edilmesi mümkün mü?
Görevdekilerin yarısı hâlâ iklim değişikliğine inanmıyor.
Evet, yapabiliriz!
Kampanyası sırasında Başkan Obama "karbon vergisi" demek istemedi çünkü anketlere yansıması felaket olurdu.
Başkanın bu konudaki görüşünü değiştirmek için kamuoyunun görüşünü değiştirmemiz gerekiyor.
Eş cinsel evliliğini ele alalım.
Hatırlarsanız, Barack Obama eş cinsel evliliğine karşıydı.
Eş cinsel evliliğini desteklemiyorum.
Ne zaman kararını değiştirdi peki?

Bence aynı cinsiyetten çiftler evlenebilmeli.
Politikacılar, her ne kadar onlara "seçilmiş lider" desek de aslında seçilmiş takipçilerdir.
Onlardan yapmaları isteneni yaparlar.
Amerikan halkına bunları anlatmalıyız.
Onlar ikna olursa politikacılar da hemen hizaya gelecektir.
Başkan Obama ve diğer ülkelerden gelen 200'e yakın temsilci, küresel ısınmayı kontrol altında tutmak için bir anlaşmaya varmaya çalışıyor.
Kasımda Paris'teki Birleşmiş Milletler İklim Konferansı'nda dünya baş başa verecek.
Birleşik siyasi iradeyi, iddialı ve kapsamlı bir anlaşmada toplayıp toplayamayacağımızı göreceğiz.

Leo, nasılsın?
Zaman ayırdığınız için teşekkür ederim.

En son sarıldığımızda herkes...
Gördün mü?

Gerçekten mi?

Sizi görmek çok güzel sayın bakan.
Onyıllardır süregelen başarısız görüşmeleri göz önünde bulundurursak, bu seferkinin diğerlerinden farkı nedir?
George H. W. Bush'un "küresel ısınma denen şeyi öğrendik" deyişini hatırlıyorum.
Rio'ya geldik.

Amerika'nın çevre konularındaki liderliğini ilerletme konusunda kararlıyız.
Üst üste iklim zirveleri yaptık ama buna dair çok az gelişme gördük.
Diğerlerinden farkını sana anlatayım.

Geçen yıl Başkan Obama, Pekin'de Çin Başkanı Şi'yle birlikte Paris için salımları azaltmaya yönelik niyetini açıkladı.
Ne oldu peki?

Bu, daha önce var olmayan bir ivme yarattı.

Maalesef iklim değişikliğinin tüm olumsuz etkileriyle de karşılaşıyoruz.
İklim değişikliği yüzünden nüfusların toplu hâlde göç ettiğini görüyoruz.
İklim mültecileri başkente akın ediyor.
Veya savaşa dönüşebilecek büyük su sorunları yaşanıyor.
Her türlü aşırıcı görüş, yaşayacak yeri olmayan, yaşama ihtimali olmayan kişileri etkileyebilir.
İnsanlar böyle durumlarda korunmasız olur.
Bu konuda şaka yaptığımı sanan varsa, onlara bunun gerçekleşmekte olduğunu söylüyorum.
Bu hususta en büyük korkulardan biri de gezegeni bulduğumuzdan daha iyi hâlde bırakmayla ilgili.
Bugün yaptığımız bu değil ama.
Bugün, gezegenin üstesinden gelemeyeceği bir durumdayken, insanoğlunun refah içinde bir geleceğe nasıl sahip olacağını anlamaya çalıştım.
Earth League adlı, Dünya sistemi konusunda önde gelen bilim insanlarının oluşturduğu bir ağın başkanıyım.
Dünya'daki geleceğimizi anlamak için elimizdeki bütün bilgileri toplamaya çalışıyoruz.
Bu yüzyılda ortalama dört derecelik bir ısınmaya doğru ilerliyoruz.
Son dört milyon yılda Dünya dört derecede ısınmamıştı.
Yani bu konuda pek de tecrübeli değiliz.
Harekete geçmezsek dünyanın nasıl bir yer olacağı hakkında bir örnek verebilir misiniz?
Son 12 bin yılda, sıcaklık şaşılacak seviyede dengeliydi.
Hatta bütün bu zaman boyunca, ortalama sıcaklıktaki oynama sadece artı eksi 1 santigrat dereceydi.
Mükemmel gezegenin mükemmel bir atmosferi vardı.
Evet, kesinlikle.

Ne durumdayız?
1 santigrat dereceye yaklaşıyoruz.
0,85 derecede bile tahminimizden de hızlı gelişen etkiler görüyoruz.
Bu fırtına o kadar büyük, o kadar devasa ki, 60 milyon Amerikalı gücünü hissedecek.
Tarihi bir kuraklıkla karşı karşıyayız.
Dünyadaki mercan kayalıkları henüz 2 dereceye bile çıkmadan bozulmaya başladı.
1,5–2 dereceyi göreceğimiz tahmin ediliyor.
Muhtemelen bu gerçekleşecek.
Muhtemelen gerçekleşecek.
Üç dört dereceye geldiğimizde, bazı bölgeleri yaşanmaz kılacak sıcak hava dalgalarıyla karşılaşacağız.

Bu da bizi insanlığı bilinçli şekilde besleyemeyeceğimiz bir yere götürecek.
Bilim insanlarını korkutan şeyse, Dünya'nın ısınmayı pekiştirmeye başlayacağı noktaya gelmemizdir.
Buna taşma noktası diyoruz.
En belirgin örneğini de Grönland'da görüyoruz.
Grönland ilk defa yüzeyden erimeye başladı.
Beyaz olan yüzeyi artık kararmış durumda.
Ayrıca soğutma görevi yerine gitgide kendini ısıtmaya başladı.
Çünkü buz artık güneş ışınlarını yansıtamıyor.
–Buzun rengi değiştiği için.

Evet.

Sürekli donmuş hâlde bulunan toprakların altındaki metan gazı artık çıkmaya başladı.
Bu da zamanla gezegeni daha çok ısıtıp daha fazla metan salımına sebep oluyor.
Doğru.
Hemen harekete geçmezsek böyle olacak.
Evet.

Geçen iklim konferansında çok fazla ileri teknoloji temiz enerji çözümleri sunabileceğimizi söyleyemiyorduk.
Paris'te artık bunu söyleyebiliriz.

Almanya'da bir cumartesi sabahı uyandığınızda, elektriğinizin yüzde 30'unu güneş ve rüzgar sayesinde alırsınız.
Sadece birkaç yerden de almazsınız.
İki milyonu aşkın vatandaş, bir şebekeye elektrik sağlıyor.
Günümüzde Danimarka bazı günler elektriğinin yüzde 100'ünü rüzgardan karşılıyor.
Yüzde 100 diyoruz.

Şunu da unutmamak gerekir, rüzgar ve güneş enerjisine yatırım yaptığınızda, sonsuza dek ücretsiz enerjiye sahip olursunuz.
"İspanya"
Benim memleketim olan İsveç gibi yerlerde insanlar arasında büyük bir başkaldırı vardı.
Genç gruplardan halk yanlısı organizasyonlara kadar birçok katılımcı oldu.
Bu durum öyle bir raddeye geldi ki başbakan, İsveç'in dünyanın ilk fosil yakıt kullanmayan ülkesi olacağını açıkladı.

Değişimin alttan üste doğru gerçekleşmesi beni şoke etti.
"İsveç, Dünyanın İlk Fosil Yakıt Kullanmayan Ülkesi Olacak"
Bence dünyayı sürdürülebilir bir geleceğe doğru yönlendirdik.
Korkumuz şu:

"Paris, Fransa"
"Paris İklim Zirvesi, 2015"
Bayanlar baylar, bugün yeni bir geleceğin senaryosunu yazmak için buradasınız.
Gezegenimizin kaderi sizlerin elinde.
Ben büyük hayalleri olan küçük bir adadan geliyorum, Marshall Adaları'ndaki Majuro'dan.
Altı yedi yaşlarımdayken dedem bana Kuzey ve Güney Kutbu'ndaki buzların eriyeceğini anlatırdı.
Bunun sonucunda suların yükseleceğinden ve yakın zamanda adalarımızı sular altında bırakacağından bahsederdi.
Bu anlaşma bizim gibi kimlikleri, kültürü, ataları ve bütün benliği, yaşadığı topraklara bağlı olan insanlar için.
Bu anlaşma, dünyayı iklim değişikliğinin mevcut ve eninde sonunda karşılaşacağımız kaçınılmaz etkilerine hazırlamak için yapılacak.
Neredeyse çeyrek yüzyıllık küresel iklim görüşmeleri, bizi Paris'teki bu önemli ana getirdi.
195 ülke, değişmek için ellerinden geleni yapacaklarını söylüyor.
Tepkiler olumlu.

Paris İklim Anlaşması kabul edilmiştir.
Bu anlaşmanın büyük bir adım olduğuna şüphe yok ama bizi yeterince ileri götürüyor mu?
Paris Anlaşması küresel ısınmayı 1,5 derece civarında tutmak için çabalarken, genel olarak 2 derecenin altında tutmayı amaçlıyor.
Karbon vergisine veya verilecek cezalara dair bir şey yok.
Yaptırım hükmü yok.
Bütün ülkelerin sözünü tutacağına inanmak zorundayız.
Bunun olma olasılığı nedir?
Kongrede hâlihazırda ret oyu alan uygulanamaz bir anlaşma bu.
Karbondioksit salımında yüzde 26 ila 28'lik bir azalma mümkün değil.
Çevre koruma dairesinin üstündeki komitenin başkanıyım ben.
Merhaba dostum.

–Çok teşekkür ederim.

–Kesinlikle.

Paris Anlaşması tarihi bir anlaşma oldu.
Sadece bizi varmamız gereken yere götüreceği için değil, aynı zamanda ilk defa bütün ülkeleri kenetleyerek belirli adımlar ve hedeflere götürmesi bakımından da.
Sonunda bu sorunla ciddi bir şekilde ilgilenmemize yarayacak bir temel yarattı.
Yani sonuçlarından memnun musunuz?
Temeli attığımız için memnun oldum.

Önümüzdeki 20 yılda mevcut teknolojileri karbon salımını azaltmak için kullanır ve yeni teknolojiler çıktıkça ilerlersek, her yıl daha büyük hedeflerimiz olur.
Isınmayı tamamen geri çeviremeyiz, bundan kaçış yok.
Ama yıkıcı sonuçlara sebep olmadan bunu durdurabiliriz.
İklim değişimine dair girişimlerinizi uygulamaya koyma konusunda karşınızda büyük bir muhalefet olduğu malum.
Karşı tarafta da insanlar var, evet.
Sizden sonra başkan olacak kişi iklim değişimine inanmazsa, bu konudaki tüm çalışmalarınızı yok etme yetkisi ve gücü olacak mı?
Biri gelse ve iklim bilimini reddetme üzerine kampanya yapsa bile, isteseniz de istemeseniz de gerçekler er geç ortaya çıkar.
Bence kamuoyu bu konuyu fark etmeye başladı.
Bunun sebeplerinden biri de tartışmasız bir konu olması.
–İyimserliğinize hayranım.

Bilime ve Antarktika'da olanlara bakıyorsunuz.
Bilim insanları, okyanus seviyesini dört ila altı metre yükselteceği garanti olan buzlardan bahsediyor.
Bu da gelecek için bir facia olacak.
Siz özgür dünyanın liderisiniz.
Çoğu insanın sahip olmadığı bilgilere erişiminiz var.
Gelecekle ilgili sizi ne korkutuyor?
Dünya nüfusunun çok büyük bir kısmı okyanusa yakın yerlerde yaşıyor.
Bu insanlar taşınırsa, kaynak kıtlığıyla karşılaşırsınız.
Halk arasında çekişme baş gösterir.
Pentagon'un konuyu ulusal güvenlik sorunu olarak ele almasının sebebi budur.
Sadece çevresel bir sorundan bahsetmiyoruz.
Bu aynı zamanda ulusal güvenlik sorunudur.
Bunların yanında, Alaska'ya gittiğimde gördüğüm gibi çocuklarımın buzulları görememesi ihtimalinin hüznü de var.
İşin romantik tarafı bu tabii.
Kızlarımla yürüyüşe çıksam, onların veya torunlarımın, gençken benim gördüğüm şeyleri görebilmelerini isterim.
Duygusuz bir yaklaşımla bu konuya karşı bir şey hissetmiyorsanız bile, ulusal güvenlik anlamında sonuçlarından endişelenmelisiniz.
Mevcut dünya düzeninin, bilim insanlarının söylediği konularda harekete geçilmemesi durumunda devam edip edemeyeceğini de düşünmelisiniz.
İşte bu yüzden hemen harekete geçmeliyiz.
Bu konuda mücadele vermeye ve teşvik etmeye, en önemlisi, halkı eğitmeye devam edersek bu sorunu zamanında çözmememiz için bir sebep göremiyorum.
Zaman ayırdığınız için teşekkür ederim sayın başkan.
Ne demek.

Çok teşekkür ederim.
Pekâlâ.

Bilim camiası olarak, bu tehdidi halka anlatma konusunda başarılı olamadığımızın farkındayım.
Oraya çıkıp kendi gözlerinizle gördüğünüzde, atmosferin ne kadar ince olduğunu, dünyanın etrafında bir soğan zarı gibi olduğunu anlıyorsunuz.
İçimize çektiğimiz bütün oksijen orada.

Yaktığımız her şey oraya gidiyor.
Afallatıcı derecede kırılgan bir tabaka bu.
Dünya'nın nasıl işlediğini bilgisel bağlamda biliyordum.
Son 20 yıldır yaptığım şey bu.

Bu sebeple bilgi bağlamında anlıyorum.
Ama aslında bir filin üstüne tırmanarak onun nasıl bir şey olduğunu anlamaya çalışan bir karıncaya benziyoruz.
Ama orada, yörüngede olduğunuzda, her yöne doğru 2000 kilometreye kadar görebiliyorsunuz.
Bu bir tür aydınlanma oluyor.
Bütün şehirleri gece görmek, milyonlarca insanın her birinin bir şeyle meşgul oluşunu izlemek...
Dünya'nın gündüz kısmında doğal sistemleri görüyorsunuz.
Kasırgalar okyanusların üstündeki devasa tekerler gibi görünüyor.
Beş dakika boyunca Amazon Nehri'nin ayaklarımın arasından aktığını gördüm.
İki tarafta da büyük yeşil bir halı vardı.
Çok güzeldi, denize kadar uzanıyorlardı.
Amazon'un üstünden güneş doğuyor, bütün orman uyanıp her gün yaptığı şeye devam ediyordu.

Bunun sonunda gezegene daha çok bağlandım.
Üstünde yaşarken hiç böyle düşünmemiştim.
Gezegendeki insanlara da bir yakınlık hissettim.
Ailenizden koparılmanız ve sonra dönmeniz gibi bir şey bu.
Hepsinin iyi olmasını istiyorum.
Noel'den kısa süre önce pankreas kanseri olduğumu öğrendim.
Dördüncü evre.

Yani muhtemelen uzun süre buralarda olamayacağım.
Sağ kalma ihtimalim oldukça düşük.
Bu durum, yapılacak önemli şeyler ve kalan zamanımda katkıda bulunmak için neler yapabileceğim üzerine düşünmeme sebep oldu.
Bu, Dünya'nın simülasyon modeli.
Her gün Dünya'yı izlemekle görevli yaklaşık 20 uydu var.
Biri bulutları, biri deniz yüzeyi sıcaklığını, biri de atmosferdeki karbondioksiti inceliyor.
Bütün bu bilgiler gelince, iklim simülasyonu oluşturmak için kullandığımız araç bu.
Görebileceğimiz bir örnek göstereyim.
Bu, uzaydan ölçülen okyanus yüzeyi sıcaklığı.
Bu da bütün dünyanın yüzey sıcaklığı.
Kutupların eridiğini şurada görebilirsin.
–Vay canına.

Muhteşem bir şey bu.
Bunu yapmanın yolu bu.

Golfstrim burada.

Büyük bir sanat eseri gibi.
Öyle, değil mi?

–Golfstrimde.

Grönland'daki buzların eriyip denize dökülmesi, taşıyıcı akıntıyı durduracak ve golfstrim yavaşlayacak.
Bu da buradan buraya ısı iletimini durduracak.
Sonra da Avrupa'da üşümeye başlayacağız.
Tropikal kuşaktan Atlas Okyanusu'nun kuzeyine kadar giden bir ısı iletimi söz konusu.

Yani...

Evet.
Çünkü iklim değişikliğine dair büyük bir yanılgı var.
Her şeyin gitgide ısınacağı düşünülüyor.
–Evet.

Burada da dünyanın en gelişmiş yağış uydusu var.

Ekvatordan dışarıya doğru gidecekler.
Ekosistemde kuraklık izlerini şimdiden görüyoruz.
Hâlihazırda sıcak olan yerlerde daha çok kuraklığa sebep olacak yani.
Evet.

Darfur ve Sudan gibi su eksikliği ve kıtlıkla boğuşan yerlerde gerilim artıyor.
Bütün gezegen boyunca uzanan bu alanda mı yoksa belli başlı bölgelerde mi görülecek?
Hayır.

Biraz Hindistan'da, Amerika'da da Oklahoma'da olacağını öngörüyoruz.
Toz fırtınası bölgesinin önümüzdeki onyıllarda çok daha kurak olacağını düşünüyoruz.
Aman Tanrım.

Maalesef pek iyi görünmüyor.

Ama son 900 yılın en kötü kuraklığını şu an burada görüyoruz.
Yani düşündüğümüzden daha erken gerçekleşiyor.
Bunun birkaç onyıllık bir dönemde olacağını konuşuyoruz.
Kötü haberler silsilesi yani.
Evet.

Gerçekler apaçık ortada.
Buzlar eriyor, dünya ısınıyor, deniz seviyesi yükseliyor.
Bunlar gerçek.
"Aman Tanrım, hiç umut yok" diye düşüneceğinize, "pekâlâ, sorun bu, gerçekçi olalım ve bundan kurtulmanın bir yolunu bulalım" demeniz gerekiyor.
Bundan kurtulmanın yolları var.
Tam şu an fosil yakıtları kullanmayı bıraksak, gezegen tekrar soğumaya başlayana kadar biraz daha ısınmaya devam eder.
Doğru şeyi yapsak ısınacak mıyız yoksa...
Zamanla ısınma sona erip tekrar soğuma başlayacak.
Arktik buzul örtüsü tekrar yoğunlaşır mı?
Soğuma başlayınca, evet.
İçinde bulunduğumuz bu gidişatı tamir etmek gerçekten mümkün o zaman.

–Çok ilginç.

Bu konuya inanılmaz derecede olumlu bir yaklaşımınız var.
Müthiş bir şey bu.
Evet, böyleyim.

Gerçekten insanlara inanıyorum.
İnsanların, bu kafa karışıklığından veya bir sorunun beraberinde getirdiği ilk belirsizlikten kurtulup, tehdidi gerçekçi bir şekilde kabullenip, bundan kurtulmanın en iyi yolu hakkında bilgilendirilirse harekete geçeceğini düşünüyorum.
Böylece, yapılması neredeyse imkansız olarak görülen şeyler mümkün olur.
Hâlâ beşiğimin üstünde asılı olan o resmi düşünürüm.
"Dünyevi Zevkler Bahçesi"nin hikayesi tablonun dış tarafında başlıyor.
Tablonun arkasına Bosch, dünyamızın yaratılışının üçüncü gününü çizmiş.
Bu gezegenin kırılganlığını göstermek istercesine, dünyayı ve atmosferini cam içinde tasvir etmiş.
Burası bizim yuvamız ve mahvolacak.
Bu da herkese zarar verecek.
Papa Francis, çevre hakkındaki genelgesini yayınladı.
Belgede küresel ısınmayı acilen durdurma ve yoksul insanlar için adalet konularında çağrıda bulunuluyor.
Hepimizin ortak yuvası ciddi şekilde harap oldu.
Umarım herkes, her zaman bir yol bulunabileceğinin farkındadır.
Attığımız adımları değiştirebilir, sorunlarımızı çözmek için her zaman bir şey yapabiliriz.
Ama durumun kırılma noktasına ulaşmakta olduğuna dair işaretleri görebiliyoruz.
Tamam.
Bu, papanın bizzat gönderdiği bir mesaj.

Gezegenimizin en önemli ruhani liderlerinden biri o.
DiCaprio.
Dünya kamuoyuna, modern iklim değişikliği bilimini kabul etmesi için çağrıda bulundu.
Bir papanın böyle bir şey yapması tarihte bir ilk.
Papayla zaman geçirebilmek ve onunla birlikte oturabilmek çok derin bir tecrübeydi.
Bu Hieronymus Bosch'un bir kitabı.
Bu resim çocukken beşiğimin üstünde asılıydı.
Teşekkür ederim.
Benim için dua etmeyi unutma.
Sesinde kesinlikle bir aciliyet hissi vardı.

Herkesin bu konuda sesinin yettiği kadar konuşmaya devam etmesi ve hemen harekete geçmesi gerektiğini düşünüyor.
Hepsinin ötesinde, insanoğlu için dua etmemizi söylüyor.
Gördüğüm onca şeyden sonra, artık cennet bahçesi tasvirinin bozulmamış o ilk hâlinde yaşamadığımız ortada.
Biz ikinci paneldeyiz.

"New York, Paris İklim Anlaşması İmza Töreni"
Beni esas korkutan şeyse yanmış, kararmış gökyüzü olan son panel.
Harap olmuş bir gezegen.
Soru şu:

Bu bir film olsaydı, senaryonun sonunu yazıp bu karmaşadan kurtulmanın bir yolunu bulabilirdik.
Gerçek dünya, filmler gibi işlemiyor ama.
Bunun nasıl sonlanacağını biliyormuş gibi davranamayız.
Yapabileceğimiz tek şey, bundan sonra yapacaklarımızdır.
Hayatımızı nasıl yaşayacağız?

Bu duruma nasıl dâhil olacağız ve liderlerimize iklim değişikliği hakkında gerçekleri bildiğimizi gösterecek şekilde nasıl oy vereceğiz?
Bu imza töreninin son konuşmacısı, en iyi erkek oyuncu dalında Oscar ödülü sahibi ve Birleşmiş Milletler Barış Elçisi Sayın Leonardo DiCaprio.
Bu kalabalığa hitap etme fırsatını bana verdiği için sayın genel sekretere ve burada toplanmış, harekete geçmeye hazır seçkin iklim liderlerine teşekkürlerimi sunarım.
BM barış elçisi olarak, geçtiğimiz iki yılda dünyanın dört bir yanına gittim.
Endüstriyel kirlilik yüzünden boğulan Pekin gibi şehirlerde, Kanada'nın dümdüz edilmiş eski kutupaltı ormanlarında ve Endonezya'daki yakılmış yağmur ormanlarında bulundum.
Hindistan'da ekinleri sular altında kalmış çiftçilerle tanıştım.
Amerika'da deniz seviyesinin yükselmesinden dolayı Miami'deki sokakların sele yenik düştüğüne şahit oldum.
Arktika'daki Grönland'da kadim buzulların hızla, bilimsel tahminlerden daha hızlı yok olduğunu hayretler içinde gördüm.
Yolculuğum sırasında gördüğüm ve öğrendiğim şeyler beni dehşete düşürdü.
Çocuklarımız ve torunlarımız, geçmişe bakıp bu yıkımı engelleme fırsatımız olduğunu ama bunu yapacak siyasi iradeye sahip olmadığımızı fark ettiğinde, hepimizin yaşayacağı utancı bir düşünün.
Evet, Paris Anlaşması'nı yaptık.

Ancak maalesef bulgular bize bunun yeterli olmayacağını söylüyor.
Artık devasa değişiklikler gerekiyor.
Yeni bir kolektif bilinç oluşturacak değişiklikler.
Hepinizin bir aciliyet hissiyle yayacağı ve yolunu açacağı, insanoğlu için yeni bir kolektif evrim.
Bugün birbirimizi tebrik edebiliriz ama ülkelerinize dönüp bu tarihi anlaşmada vadettiğiniz şeylerin ötesini yapmazsanız bunun kesinlikle hiçbir anlamı kalmaz.
21 yıl süren münazaralar ve konferansların sonunda, artık konuşmaların, bahanelerin, on yıllık öngörülerin, fosil yakıt şirketlerinin geleceğimizi etkileyecek çalışmaları manipüle etmesinin bir son bulacağını bildirmenin zamanı geldi.
Dünya bizi izliyor.
Gelecek nesiller tarafından alkışlanacak veya yerileceksiniz.
Dünya'nın sahip olduğu son ve en büyük umut sizsiniz.
Sizden Dünya'yı korumanızı istiyoruz.
Aksi takdirde biz ve değer verdiğimiz bütün canlı varlıklar, tarihe karışacağız.
"Bu, hepimize bağlı."
"Satın alma, beslenme ve enerji tüketimi alışkanlıklarınızı değiştirin."
"Fosil yakıt fonlarına son vererek, yenilenebilen enerjiye yatırım yaparak, fosil yakıtları yerde bırakarak, karbon vergisi koyarak iklim değişikliğiyle savaşan liderlere oy verin."
"Bu filmin karbon ayak izi, gönüllü karbon vergisi verilerek telafi edilmiştir.
Bu para, kritik durumdaki yağmur ormanlarını korumak için kullanılacaktır."
"İklimin etkilerini ve bunu nasıl dengeleyebileceğinizi, carbotax.org adresine girerek öğrenebilirsiniz."
"Daha fazla bilgi için...
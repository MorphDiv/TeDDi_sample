# language_name_wals:	Turkish
# language_name_glotto:	Turkish
# ISO_639-3:	tur
# year_composed:	NA
# year_published:	2016
# mode:	written
# genre_(broad):	non-fiction
# genre_(narrow):	prepared_speeches
# writing_system:	Latn
# special_characters:	NA
# short_description:	OpenSubtitles2018
# source:	https://object.pouta.csc.fi/OPUS-OpenSubtitles/v2018/raw/tr.zip
# copyright_short:	http://www.opensubtitles.org/
# copyright_long:	http://www.opensubtitles.org/ P. Lison and J. Tiedemann, 2016, OpenSubtitles2016: Extracting Large Parallel Corpora from Movie and TV Subtitles. In Proceedings of the 10th International Conference on Language Resources and Evaluation (LREC 2016)
# sample_type:	whole
# comments:	NA

Sıcaklıkların 50 derece Celsius'a yükseldiği bir dünya düşünün.
Güneşten, rüzgâr ve tozdan kaçış yok.
Neredeyse hiç yiyecek ya da su olmayan bir dünya düşünün.
Bu koşullar, gezegenimizdeki karaların üçte birinde mevcuttur.
Buralarda yaşamak en sıra dışı hayatta kalma stratejilerini gerektirir.
ÇÖLLER
Burası dünyanın en eski çölü.
Güneybatı Afrika'daki Namib Çölü.
55 milyon yıldır kuru.
Burada bir avcı için yaşam her yerdekinden daha zordur.
Bir aslan sürüsü.
Bu çölün kavurucu sıcaklıklarına ve su kıtlığına dayanabilen az sayıdaki sürüden biri.
Burada avlanmak kendine özgü sorunlar doğurur.
30 kilometre içindeki tek av bir antilop sürüsü.
Burada pusu kuracak bir yer yoktur.
Dümdüz bir kovalamaca olmak zorunda.
Başarısız oldular ve başarısız olan her av, aslanları açlıktan ölüme daha da yaklaştırıyor.
Yeterli yiyecek bulmak için sürü İsviçre boyutlarında bir alanda sürekli devriye gezer.
Üç günün ve 160 kilometrenin ardından hâlâ elde sıfır.
Umutsuz zamanlar bunlar.
Bölgelerinin sınırında kurumuş bir nehir yatağı.
Burada bir tek zürafalar var ama bu bir tonluk devler bir aslanı bir tekmede öldürebilir.
Aslanlar bu kadar zorlu bir avı nadiren göze alır ama bu sürü daha fazla aç kalamaz.
Başarılı olacaklarsa tüm sürünün takım halinde çalışması gerekiyor.
İki dişi, avı yönlendiriyor.
Diğerleri muhtemel kaçış yollarını kesiyor.
Zürafa, sürüyü atlatmaya yetecek hıza ve kuvvete sahip ama tuzağa doğru koşuyor.
İleride, lider dişi bekliyor.
Şimdi her şey ona bağlı.
Aslanların çoğu avı başarısızlıkla sonuçlanır.
Fakat hiçbir aslan, çölde yaşayanlar kadar sık başarısızlığa uğramaz.
Sürü, bir kez daha arayışına devam etmek zorunda.
Çöle de bazen yağmur yağar.
Burada, Batı Amerika'da fırtınalar yıkıcı bir kuvvetle gelebilir.
On aylık susuzluğun ardından karaya bir saatten az bir sürede milyonlarca ton su düşer.
Milyonlarca yıl boyunca akın eden sellerle gelen kum ve çakıllar som kayaçların içinden tüneller oymuştur.
45 metre derinliğindeki yarık kanyonlar.
Kimi yerlerde bu kanyonlar genişlemiş aralarındaki toprak parçaları platolara ve izole tepelere dönüşmüştür.
Dünyadaki en çarpıcı manzaralardan biri.
Uzun süredir yağmur yağmıyor olabilir ama burada su vardır özelleşmiş çöl bitkilerinin dokularına hapsedilmiştir.
Kaktüsler Amerikan çöllerine özgüdür.
Hepsi de suyu biriktirerek şişmiş köklerinde depolar ve dikenlerden oluşan barikatlarının arkasında muhafaza eder.
O kadar başarılılardır ki bu çöllerin hakimi olmuşlardır.
Ancak bu diken ormanı, burada yaşayan hayvanlar için sorun yaratabilir.
Bir Harris şahini.
Kaktüslerin arasında avlanmak için özel teknikler geliştirmiştir.
Tarla sincapları.
Yani av.
İlk tehlike işaretinde, güvenli dikenliğe doğru bir koşu koparırlar.
Ama şahinlerin, onları oradan çıkarmak için bir taktiği vardır.
Bu kuşlar, sürü halinde avlanan tek yırtıcı kuş türüdür.
Bir düzen içinde uçarak avlarını açıklığa sürmeye çalışırlar.
Ama bu sincap yerinden kıpırdamıyor.
O yüzden şahinler avı yayan sürdürmek zorunda.
Tüm köşelerden yaklaşıyorlar.
Kısa sürede tüm kaçış yolları kesiliyor.
Sincap kapana kısıldı.
Bu çöldeki neredeyse her bitkiyi kaplayan dikenler birçok hayvan için korunma ve barınma imkanı sağlayabilir.
O zaman neden tüm bu dikenlerin üstünde cesetler asılı?
Böylesine ürkütücü bir sahneden hangi canlı sorumlu olabilir?
Bu çölde iş başında olan gizemli bir katil var.
Bu, kasap kuşu*.
Bu minik ötücü kuş, dikenleri bir kasabın çengelini kullandığı gibi kullanır ve avını parçalarken sabit kalmasını sağlar.
Beslenecek yavrular da olduğundan dikenleri aynı zamanda kiler olarak da kullanır.
Haftalardır stok yapıyor.
Avlarını zemindeki leşçillerin ulaşamayacağı yerlere asarak yumurtadan yeni çıkan yavrularının aç kalmamasını garantiye alıyor.
Çölde refah içinde yaşamak için dahice bir çözüm biraz psikopatça olsa da.
Bazı çöller öyle çoraktır ki bitki örtüsünden tümüyle yoksun görünürler.
Ancak bu manzaralar bile günler içinde dönüşüme uğrayabilir.
Peru çölleri dünyanın en kuru çölleri arasındadır ama birazcık su ekleyince aylardır uyku halinde olan bitkiler yaşamla dolup taşacaktır.
Çöl ansızın yeşile kestiğinde ise görünüşte en ıssız görüneni bile bir fırsatlar diyarına dönüşebilir.
Bir çölün yeşillenmesinden en çarpıcı ve hızlı şekilde faydalanan da çekirgelerdir.
Madagaskar'ın çorak güneybatısı yıllar içindeki en yüksek yağışı almış durumda.
Şimdi ise bir ordu yürüyüşe geçti.
Yeni filizlenen otların kokusuna kapıldılar.
Çekirgeler normalde yalnız yaşarlar ama yiyecek birdenbire bollaşınca çok sayıda çekirge bir araya gelir ve yolu üzerindeki her şeyi silip süpüren durdurulamaz bir güce dönüşür.
Ama bu yıkım daha da beter bir hale gelmek üzere.
Şu anda çekirgeler kanatlı yetişkinlere dönüşüyor.
Şartlar böylesine uygunken de bunu normalin üç katı hızla yapıyorlar.
Şu anda en obur dönemlerindeler ve kanatlara sahipken gökyüzüne açılabilirler.
Bir kez yükselen bir çekirge yeni beslenme alanı arayışında günde 100 kilometre seyahat edebilir.
Bu ölçekte bir kalabalık ancak on yılda bir ortaya çıkabilir.
Bu sürü 500 kilometrekareye yayılıyor ve birkaç milyar birey barındırıyor.
Hep birlikte günde 40 bin ton yiyeceği silip süpürüyorlar.
Bir salgın gibi yayılan çekirgelerden başka hiçbir güç, bir bölgedeki bitki örtüsünü bu hızla yok edemez.
Yiyecek nihayet bittiğinde ordunun tamamı ölüp gidecek arkalarında mahvolmuş bir alan bırakarak.
Onu bağlayacak bitkiler olmaksızın ince toprak kısa sürede toza dönüp uçar gider.
Şimdi bu kıraç topraklar hava durumunun insafına kaldı.
Güneşle kavrulan ve rüzgârın savurduğu kumla oyulan çöl kayaları tuhaf, dünya dışı bir görünüm kazanır.
Bu kayalık çöller aldatıcı bir güzellğe sahip olabilir ama bu kadar kıraç haldelerken pek az yaşam barındırabilirler.
Birçok hayvan için en elverişsiz zamanlarda hayatta kalmanın tek yolu sürekli hareket halinde olmaktır.
Kalahari'de kısa yağışlar yerlerini kuraklık mevsimine bıraktı.
Yiyecek ve su git gide daha da ender hale geliyor.
Zebraların gitme vakti geldi.
Afrika'da yaşayan memeliler arasındaki en büyük kara göçünü başlatıyor uzak yağmurların kokusuna doğru yürüyorlar.
Kuraklık yoğınlaştıkça çöl filleri de su arayışıyla uzun yolculuklara girişmek zorunda.
Yaşlı olan dişiler, bu aşırı kuraklık zamanlarında bile nerede hâlâ su bulunabileceğini hatırlayabilir.
Kimi zaman da sürüyü onlarca yıldır gitmedikleri bir su çukuruna götürebilir.
Bu zebralar yolculuklarının sonuna yaklaşıyor.
Peşinde oldukları şey ise bu.
Ender bir su çukuru.
Çöllerde su çukurlarının çoğu kısa ömürlüdür.
Yağmurlardan sonra belirir fakat neredeyse geldikleri hızla yok olurlar.
Hayvanlar buraya kilometrelerce öteden gelmiştir.
Ama burası, oyalanmak için tehlikeli bir yer olabilir.
100 kilometre uzakta, çölün kalbinde çöl tavuğu yavruları yumurtadan çıkıyor.
Burada olmaları daha güvenli.
Ama sudan bu kadar uzak kalmak aynı zamanda bir kumar.
Onları güneşten bir tek anneleri koruyabilirken hiçbir şey içemezlerse saatler içinde ölecekler.
Tek umutları, babaları.
Her sabah gidiş-dönüş 200 kilometrelik bir yolculukla ailesine su getiriyor.
Çölün her yerinden çöl tavukları bu vahayı ziyaret ediyor büyük sürüler halinde geliyorlar ve bu çok önemli.
Birlikten kuvvet doğar.
Erkek, sudan kendi payını alıyor ama yavruları için de su biriktirmek zorunda.
Özel olarak uyumlanmış göğüs tüylerini kullanarak suyu sünger gibi emiyor.
Ama bu vakit alıyor ve tehlike yaklaşıyor.
Atmacalar.
Ana besin kaynakları çöl tavukları.
Çöl tavuğu tekrar tekrar hayatını tehlikeye atarak yavruları için su biriktirmeye çalışıyor.
Çöl tavuğu yuvalarının su çukurlarından bu kadar uzak olmasının sebebi budur.
Nihayet alabileceği kadar su aldı.
Vücut ağırlığının çeyreği kadar suyla artık evine gideceği uzun yolculuğa çıkabilir.
Döndü.

Yavrulara hayatlarının ilk suyunu içirebilir.
Ama yavrular su çukurlarına nihayet kendileri gidebilecek hale gelene kadar, sonraki iki ay boyunca her gün bu tehlikeli uçuşları yapmaya devam edecek.
ABD'nin batısındaki Nevada'nın çöllerinde Temmuz ayı.
Yılın en sıcak zamanı.
Bir tür yabani at olan mustanglar kilometrelerce alanda geri kalan son su çukurlarından birine akın ediyor.
Su, onlar için yalnızca içecek değil güç anlamına da geliyor.
Bir aygır, suya erişimi kontrolü altına alırsa tüm sürüyle çiftleşme hakkını da garantileyecek.
O yüzden aygırlar bu havuzları domine etmeye fazla yaklaşan rakipleri savmaya çalışır.
Bir yabancı.
Buraya 15 kilometre öteden geldi çünkü geldiği yerde havuzlar kurudu.
Yanında dişileri de geliyor.
Dişilere su sağlayamazsa onu terk edecekler ve havuzu halihazırda kontrol eden beyaz aygıra gidecekler.
O yüzden savaşmak zorunda.
Her şeyini kaybedebilir.
Bacağının kırılması ya da çenesinin parçalanması yavaş ve acılı bir ölüm demek.
Bir çifteyi savuşturdu ve kavga sona erdi.
Yeni gelen kazandı ve ödülü yalnızca sudan ibaret değil.
Kendi sürüsünün ihtiyaçlarını karşıladı ve bu sırada da rakibinin dişilerini çaldı.
Beyaz aygırın hükmü sona erdi.
Çöl hayatını yalnızca ender su kaynakları değil aynı zamanda güneşin acımasız yakıcılığı da şekillendirir.
Dünyadaki en yüksek sıcaklıklar daima çöllerde kaydedilmiştir.
İklimdeki değişiklikler buradaki sıcaklıkların küresel ortalamanın üzerine çıkması demektir ve çöller ısındıkça alanlarını da genişletirler.
Her yıl 13 milyon hektarlık yeşil alan ve tarım arazisi kıraç toz ve kaya sahasına dönüşüyor.
Günün en sıcak anında yüzey sıcaklıkları 70 dereceye ulaşabilir bu da çoğu canlı için fazla sıcaktır.
Ama bu kürek burunlu kertenkele hariç.
Ayaklarını sırayla kaldırarak hepsini kısa süreyle serinletebiliyor.
Ama bu dansçı çöl uzmanı bile sıcağa uzun süre dayanamaz.
Seçeneklerden biri, gölge bulmak.
Buradaki tek bitki olan kum çimeni neredeyse hiç gölge sağlamaz ama kumun birkaç santim altı bile birkaç derece daha serindir.
Aşırı sıcaktan kaçınmak çöl yaşamına bir ritim dayatır.
Buradaki tüm hayvanlar da en basit seçeneği tercih ederek tüm gün saklı kalırlar ve yalnızca gecenin serinliğinde ortaya çıkarlar.
Karanlık çökerken hayvanlar bir bir ortaya çıkar.
Aralarında kaçınılmaz olarak avcılar da vardır.
En aç gözlü gece avcılarından biri aynı zamanda görülmesi en zor olanlardan biridir.
Bu gizemli canlı, kumların yüzeyinde nadiren ortaya çıkar.
Ama kumun üzerinde, onun yerini ele verebilecek işaretler vardır.
Yalnızca burada, kum tanelerinin kusursuzca kuru ve parlak olduğu yerde yaşar ve bu sayede neredeyse su gibi akıp gider.
Ping-pong topundan daha büyük değildir.
Bir altın köstebek.
Tamamen kördür ama zaten yer altında görülecek bir şey de yoktur.
Bunun yerine kusursuzca işitir.
Kafasının tamamı bir amfi görevi görür ve kumdaki titreşimleri algılar.

Termitler.
Körseniz yakalamak kolay değildir.
Gizlilik moduna geçmek en iyisidir.
Kumun altına indi mi en küçük hareketi bile algılayabilir bu sayede de tam bir kesinlikle saldırabilir.
Eh, en azından çoğu zaman.
Yemek peşinde gecede bir kilometre yol kat edebilir ve şu anda ana yemeğini belirlemiş bulunuyor.
Bu hayvana bazen "kumların köpekbalığı" denmesi boşuna değildir.
Çölde yiyecek o kadar kıt olabilir ki geceleri bile hayvanlar yemek konusunda seçici davranmayı göze alamazlar.
İsrail'deki Nagev Çölü.
Otonycteris, uzun kulaklı çöl yarasası avlanıyor.
Çoğu yarasa uçmakta olan böcekleri avlar, ama bu çölde onlardan o kadar az bulunur ki bu yarasa farklı bir yol izlemek zorundadır.
Zeminde avlanması gerekiyor.
Ama onu ayrı bir yere koyan avladığı şeydir yani İsrail sarı akrebi.
Bu türün zehri, bir insanı öldürmeye yetecek güçtedir.
3 santigram ağırlığındaki bir yarasa için bu av delilik gibi görünüyor.
Zifiri karanlıkta hem av hem de avcı bütünüyle kör ama akrebin bir üstünlüğü var.
Kumdaki titreşimler yoluyla yarasanın varlığını algılayabiliyor.
Otonycteris tamamen işitme duyusuna bağımlı.
Akrep kıpırdamazsa orada olduğunu bilemez.
Savaş başladı.
Ezici kıskaçları ve zehirle dolu iğnesiyle bu akrep oldukça tehlikeli bir rakip.
Doğrudan kafaya bir saldırı.
Her şey bitti mi?
Bu yarasa için hayır.
Belli ki Otonycteris'in zehre karşı bağışıklığı var ama art arda inen iğneler olağanüstü acı verici olmalı.
Ayrıca yarasa aç kalmak istemiyorsa gündoğumundan önce üç akrep daha yakalamalı.
Çöl hayvanları, yakaladıkları nadir fırsatları değerlendirmek için dikkate değer stratejiler geliştirmiştir.
Bazı çöller birkaç yıl boyunca yağmur yüzü göremese de birçoğu o ya da bu biçimde suyu korumayı başaracaktır.
Mesele, o suya nasıl erişileceğini bilmektir.
Namib'in kum tepelerinde şafak vakti ve büyülü bir şeyler oluyor.
Komşu Atlantik'in üzerindeki nemli hava serinliyor ve karalara taşınarak çölü pusla kaplayan sis kümeleri oluşturuyor.
Bu kıymetli nem, umut kırıcı bir yükseklikte kum tepelerinin üzerinde yatar ve uzun süreli değildir.
Güneş, doğduktan sonra saatler içinde sisi yok edecek.
Minik kara böcekler sis yok olmadan ona ulaşabilmek için tepelerin zirvelerine koşturuyor.
Namib'in bazı kum tepeleri 300 metre yükseklikleriyle dünyanın en uzun kum tepeleri.
Başparmağın tırnağından daha büyük olmayan bir böcek için bu bizim, Everest'ten iki kat yüksek bir tepeye tırmanmamıza denk.
Ancak böceğin daha sonra yaptığı daha da etkileyici.
Yüzünü rüzgâra dönüp kaskatı bir biçimde baş üstü duruyor.
Sis, vücudunda yoğunlaşmaya başlıyor.
Kanatlarındaki mikroskobik çıkıntılar suyu ağza gönderecek kanallara giden oyuklara yönlendiriyor.
Normal pozisyona dönmeden önce vücut ağırlığının %40'ı kadar su içecek.
Bu minik böcek havadan su üretmeyi öğrendi.
Hem de dünyadaki en kuru yerlerden birinde.
Tepelerin zirvesinde yalnız da değil.
Perdeli ayaklı gekolarda da benzer bir numara var.
Kuşkusuz, su içmek için pek az hayvan bu kadar çaba sarf eder.
Ne yazık ki Namaka bukalemunları sisli sabahlarda aşağı inen böceklerin yukarı çıkanlardan daha ağız sulandırıcı olduğunu bilir.
Sudan neredeyse tümüyle yoksun bir dünyada can bulan yaşamın çeşitliliği olağanüstüdür.
Çölde başarı milyonlarca yılda evrimleşmiş, sıra dışı bir dizi hayatta kalma stratejisine bağlıdır.
Ama gezegenimiz değişiyor.
Dünyanın çölleri daha da büyüyor, ısınıyor ve kuruyor ve bu süreç her zamankinden daha hızlı ilerliyor.
Yaşamın bununla nasıl başa çıkacağı gelecekte görülecek.
GÜNLÜKLER
Bu engin, boş manzaralardaki hayvanları bulmak Çöl ekibi için sürekli bir sorundu.
Ama dünya üzerindeki en büyük vahşi yaşam toplamını filme almaya gittiklerinde böyle bir sorun olmayacaktı.
Bir milyar çekirgeyi bulmak pek de zor olamaz, değil mi?
Tamamız.
Anormal yağmurların Madagaskar'da çekirgelerin kitlesel olarak ortaya çıkışını tetiklediği haberi gelince ekip de yola koyuluyor.
Bazı genç çekirgelerin burada yoldan geçtiğini gördük.
Arabaları durdurmak zorunda kaldık.
İşte, şuradalar.

Umut vaat ediyor.
Ama çekirgeleri bulmak kolay olsa da filme almanın ciddi bir zorluk olduğu ortaya çıkıyor.
Yeniden düşünmemiz mümkün mü?

Çekirgeler ele avuca sığmıyor.
Tek bir hareketle ürküp kaçıyorlar.

Pazartesi sabahları çekirgeleri orkestra gibi bu ellerle yönetiyorum.
- Ah!

- Ne var?

Ekip kendini kısa sürede çekirgelerle sarılmış buluyor.
Orkestra yönetmeye ihtiyaç yok artık.
İyi başlangıç, ama ekibin hâlâ hikâyeyi tamamlayan kanatlı sürüyü filme alması gerekiyor.
Ama uçarak günde 100 kilometre yol kat edebiliyorlar o yüzden sürüyü bulmak kolay olmayacak.
Neyse ki BM Gıda ve Tarım Örgütü de yardım için burada.
GTÖ, Madagaskar'daki ekinleri kırıp geçiren salgınları yok etme görevi için burada ve çekirgelerin yerini bilen biri varsa o da yerel uzman Hasibelo.
Bu taraftan gittiklerini düşünüyor.
Sürü kovalama zamanı.
Burada anahtar kelime "kovalama".
Çekirgeler her zaman bir adım önde.
Baş döndürücü gerçekten, çünkü planımız saat saat...
- ...baştan aşağı değişip duruyor.

- ...sıkıntı işte.

As they venture into the unknown, Bilinmeze doğru yolculuklarında bu yılın fazlasıyla ıslak geçtiği apaçık.
Trafik her yerde var, ama yolda tekne?
Gelenek dışı trafik.
Süreç ağır ilerliyor ve kısa sürede tamamen duruyor.
Çekirgeler suyun ötesinde ve ekibin takip için binmesi gereken şey bu.
Ters gidecek ne olabilir ki?
Şu anda muhtemelen, hızla akan bir nehri geçmeye çalışacak, dünyanın en antika teknesine mahkumuz.
Ama durmak yok, yola devam.
Şimdi bir saatlik nehir yolculuğu var ve diğer tarafta ne olduğunu yolculuğun sonunda göreceğiz.
Nehri arkalarında bıraktıktan sonra ilerlemelerinde bir sorun yok.
Ama karşı kıyıya çıkan ekip bir kez daha görüyor ki görünürde hiç çekirge yok.
Yolda geçen iki haftanın ardından yerel sokak yemekleri etkilerini göstermeye başlıyor.
Ed pek iyi değil.

Midesi hiç iyi değil.
Artık bizi sürünün olduğu yere götürecek her ne olursa yapmamız gerekiyor.
Sonraki gün, ilerlemeye devam ediyorlar.
Kısa süre için.
Bu Jamal, şoförümüz.
Durum nasıl?

Değil mi?
Yol bataklığa dönmüş durumda.
Arabalar buradan ileriye geçemiyor.
Bu sulak alanı geçip savana varmamız ve çekirge sürülerini bulmamız gerek.
Ayrıca BM ve BBC'nin birleşik gücüne rağmen bir bataklık tarafından yenildiğimizi düşünmek hakikaten inanılmaz.
Tekrar harita başına.
Kurtuluş bir kez daha Hasibelo'dan geliyor.
Bir planımız var.
Hava yolu seçenekler arasında yoktu ama GTÖ'nün helikopteri sayesinde ekip artık çekirgelerin kurallarına göre oynayabilir.
Saat 10 yönünde ne var orada?
Muhtemelen duman.
- Evet, dumana benziyor.

Saat 12 yönünde var galiba.
Bu da mı duman?
Ah, harika.
Bu kez elde bir milyar çekirge var.
Muhteşem bir şey!
Kıyamet gibiler!
Bir de hayli rahatlamış yapımcı.
Şuna bakın!

- Konumumuz iyi mi?

İhtimallerin zayıflığına rağmen ekip bir süper-sürü tespit etti.
Aradığımız şey tam olarak buydu.

Tam bir kâbustu, ama nihayet buradayız.
Bu, umut edebileceğimiz en büyük sürü denebilir.
İnanılmaz bir şey.
Bak şuraya, ben şunları çekeceğim.
Bunun gibi sürülerin yarattığı yıkımı düşünmek inanılmaz canlandırıcı ve tamamen şok edici.
GTÖ'nün bunları kontrol altına almaya çalışmasının ne kadar önemli olduğunu gösteriyor.
İçinden geçip gideceğim.
Bunun için soyunmam gerek, ama...
Neyse ki Rob soyunmadı ve daha da önemlisi bu kıran artık durduruldu.
Ama öncesinde ekip, filme alınmış en büyük sürülerden birine tanıklık etme fırsatı buldu.
Sonraki bölümde dünyanın büyük ovalarına gidiyoruz.
Olağanüstü birlikteliklerin yaşandığı vahşi hayatın uç değişimlerle baş ettiği ve şaşırtıcı canlıların beklenmedik yollarla hayatta kaldığı yerlere.